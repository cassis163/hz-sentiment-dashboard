Roan Storm, de 'rode' raadsheer die over lijken gaat. Met zijn gesteven boord en blauw cravate om zijn hals verdedigt hij zijn geliefde stad tegen de gemaakte wezens. De Rode Prediker heeft een grote aanhang, maar het aantal tegenstanders groeit...

Het boek bestaat uit vier delen.
In het eerste gedeelte 'Vonnis' is Storm's oordeel hard en meedogenloos. Bloed in de raadszaal, daar spreekt men schande over. Toch staat hij, in zijn optiek, volledig in zijn recht, totdat een kleine vlam zijn aandacht trekt en duisternis zich op Storm stort.

'Vonnis' vertelt het verhaal van Storm en zijn transformatie, ondervindingen en herinneringen.

Het tweede gedeelte 'Wederkeer' is langer en telt twaalf hoofdstukken. Storm gaat weer naar zijn geliefde stad, maar deze is aanzienlijk veranderd. Eenmaal terug in de raadszaal is het voor iedereen duidelijk: Storm ziet er anders uit, hij is 'gemaakt'. Ook al ziet hij er anders uit hij beweert nog steeds dat zijn hart op de goede plek zit en klopt voor hetgeen wat in zijn ogen goed is. Voor sommigen spreekt Roan vooralsnog in raadsels, of zijn zijn raadsels valkuilen? Het bloedpulver komt in dit gedeelte aan bod: hoe wordt het gemaakt en hoe werkt het?

'Wederkeer' laat onder andere de samenzweringen, het ongenoegen van de mens en bloedpulver zien. Geheimen die men het liefst verborgen houdt worden onthuld.

De Bloedwet wordt in het derde deel 'Wet' getekend. In dit gedeelte wisselt verhaal zich af met het schrijven van Roan. Dit zorgt ervoor dat de lezer echt een kijkje in zijn hoofd krijgt. Hoe zijn gevoelens groeien en hoe deze kunnen botsen met elkaar, zijn innerlijke strijd. Kan hij liefde toestaan nadat hij zijn geliefde heeft verloren, of wint zijn egoïsme?

In 'Wet' lezen we hoe een gestolen idee evolueert. De keuzes die je maakt uit liefde, hoe moeilijk deze ook mogen zijn.

In deel vier 'Roof' keert Roan wederom terug naar Stede, nadat hij op een liefdevolle plek een verontrustend bericht heeft ontvangen. Deze rit verloopt niet vlekkeloos, helemaal niet... Zijn vrienden, de jagers, zoeken naar Storm, de Rode laat te lang op zich wachten. Hij keert terug naar waar de oorsprong van zijn gemaakte leven ligt en ontvangt liefde op een bijzondere manier. Het lijkt mooi en liefdevol totdat vergetelheid toeslaat en voor Storm alles vervaagd. Hij moet kiezen. Kiest hij voor menselijke jagers of voor het diep en intense verlangen naar de grootste der gemaakten?

'Roof' vertelt hoe een ieder zijn eigen interpretatie heeft van "Bloed is vrij." Het laat zien dat op de belangrijkste momenten liefde, veiligheid en bescherming intuïtief domineren.
Roan Storm: trouw, loyaal en daadkrachtig.

Het eerste boek van Bloedwetten is een feit en wat voor een! Ik kijk uit naar de volgende delen van deze reeks! Bloed op mijn tong, gebalde vuisten tijdens de samenzweringen en afsluitend bewondering. Zo in je personages kunnen kruipen in hartje Amsterdam, wauw!