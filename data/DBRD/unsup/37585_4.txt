Een boek met een verhaal waarvan je heel graag wil weten hoe het afloopt, de emoties van de moeder die je als iedere moeder wel voelt, de media die er gelijk zijn mening over heeft zonder de achtergrond te kennen en het werkelijke verhaal, daar kon ik heel goed in meeleven en er ook regelmatig boos over worden.
Het boek is goed geschreven, mooi opbouwend verhaal met toch nog een verrassend einde.

Wat ik wel jammer vond waren de vele gesprekken met Jim en zijn psychiater, die soms de spanning en de vaart uit het verhaal haalden, daar tegenover waren de e-mails en het blog weer wel een leuke aanvulling.

Al bij al een mooi debuut van Gilly MacMillan, een boek van deze tijd en toch zeker een aanrader,zelf wil ik wel meer van haar gaan lezen, ben dus heel erg benieuwd naar haar volgende boek.