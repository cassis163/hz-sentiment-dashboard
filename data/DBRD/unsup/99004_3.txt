Hollywood, de Walk of Fame, Sunset Boulevard, wie kent de glamourbeelden niet van het grote en het kleine scherm? Het fenomeen Hollywood spreekt zo sterk tot ieders verbeelding, dat het niet anders kon of het moest vroeg of laat zélf onderwerp van een thriller worden.

Dat voor de auteur het nieuwe Europese Hollywood wel eens aan de oevers van de Schelde kon komen, is op z'n minst een grappig gegeven. Ik probeer het me voor te stellen en -mits enige moeite om de éne lachbui na de andere te onderdrukken- lukt dat nog ook.

De intrige voor dit boek is stevig genoeg om de meeslepende sneltreinvaart te doorstaan. De situaties zijn zó herkenbaar (o.m. omdat het merendeel gewoon uit de kranten komt, wat maar weer eens bewijst dat de realiteit de fictie nog wel eens wil overschaduwen).

Eigenlijk heeft het boek alles om een 4* te zijn. En toch kon ik het niet van mezelf verkrijgen ... Wat bij het begin van het boek nog voor een knipoog kon doorgaan, werd -naarmate het verhaal vorderde- een bron van groeiende ergernis. Hoe kàn het, dat een schrijver die met een dergelijk sterk verhaal op de proppen kan komen, zich laat verleiden tot zulk een manifeste luiheid bij het namen geven aan zijn personages? Ik werd er zó treurig van, dat ik ze eens allemaal bij mekaar gezet heb:

Tony Rome: film uit 1967 met Frank Sinatra in de hoofdrol van speurder Tony Rome; (regisseur: Gordon Douglas);
(Philip) Marlowe: privédetective ontsproten aan de fantasie van Raymond Chandler;
Andy & Rex: bekenden voor de fans van Toy Story
Axel Nord: detectivepersonage uit gelijknamig jeugdfeuilleton van de BRT (1966), maar met een schrijffout (Nort);
Eddy Fisher: crooner (fifties);
Hank Williams: country zanger;
Alberto Grimaldi: verwijzing naar Monaco wordt zelfs uitgelegd;
Peter Nolte: expliciete verwijzing naar Nick Nolte;
Paul Douglas: o.m. te zien in When in Rome (1952) en The doctors dilemma (1958);
Eric Antoon:  Antwerps voormalig cultuurschepen Eric Antheunis;
Redfort, Newman, Hill, Volcana & partners: ofte Robert, Paul, Terrence (of is het Benny?) ;
Rodgers, Hammerstein & Hart: van o.a. South Pacific, The sound of music, 
Billy Grant: deze naam brengt me het beeld voor ogen van een onooglijk klein bol ventje met een zwarte snor en een béate glimlach waar ik enkel aan kon ontkomen door op al mijn afspraken bij kapper en tandarts te laat te komen;
Wim Cassiers: fictieve (?) vertegenwoordiger van het acteursgeslacht Coix, Jef, Guy, Alex, 
Chantal Vogels: moet kloondochter zijn van Groen!-corrifeeën Mieke Vogels en Chantal Pauwels;
Leona Roodhooft: vermoedelijk familie van Leona Detiège, rode burgemeester tot de val van het Antwerpse stadsbestuur in 2003;
Filip Andermans: gevreesde kloon van Filip De Winter en Gerolf Annemans (het idee alleen al!)
Christel Van Dijck: fotomodel/radio- en tv-presentatrice, die tijdens het voorlezen van de verkeersberichten de luisteraars de raad geeft de spookrijder op de E17 niet in te halen;
Frank Blatt: eindelijk een originele vondst! Een frank blad is in Vlaanderen iemand die geen blad voor de mond neemt. Alhoewel, in de context van genoemde krant 

Jammer, maar helaas