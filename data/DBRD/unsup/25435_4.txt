Aan de hand van korte hoofdstukjes worden er allerlei thema's uit de filosofie besproken. Er worden vooral veel vragen gesteld en gedachten van filosofen over die onderwerpen gedeeld. Het klinkt heel zwaar maar dat is het echt niet. Als je eenmaal begint te lezen zijn de stukjes heel toegankelijk. Het zet je aan het denken en je wil meteen met andere mensen praten wat zij er van vinden, tenminste dat had ik. Heel erg geschikt dus om in de klas of thuis filosofische gesprekken op gang te brengen. Voorbeelden van vragen in het boekje: Wat is oneindig? Kan je niks doen? Waar komt alles vandaan? Wat is echte vriendschap? Ben je altijd jij? en Wat is dood? Voor 9-12 jaar.