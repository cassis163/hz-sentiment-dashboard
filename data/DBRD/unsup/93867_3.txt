De christelijke Sophie is helemaal in haar element wanneer ze Hans, een aantrekkelijke man leert kennen met dezelfde geloofsovertuiging. Het lijkt goed te klikken tussen de twee en ze willen dan ook graag hun liefde bezegelen in een huwelijk. Voordat Hans echter in het huwelijksbootje wil stappen wil hij eerst een liefdesnestje, dus gaan ze eerst op huizenjacht. Tijdens hun zoektocht naar een geschikt huis leren ze elkaar pas echt kennen! Is hun religie het enige dat ze gemeen hebben?

Verkocht is een heerlijke feelgood roman, die een geoefend lezer met gemak in een ruk uitleest. Voorspelbaar dat wel, maar in dit geval is dat allesbehalve bezwaarlijk. Sophie komt over als een jonge na√Øeve vrouw en terwijl jij als lezer allang weet wat haar staat te wachten moet, de toch intelligente, Sophie alles nog voor zichzelf gaan ontdekken. Je raakt daardoor als lezer sterk betrokken bij dit personage. Misschien zou je zelfs wel in het boek willen stappen om je even flink met het liefdesleven van Sophie te kunnen gaan bemoeien.

Els de Jong, de auteur van deze vermakelijke roman, heeft een vlotte schrijfstijl. Ze laat je het verhaal van Sophie door de ogen van dit personage meebeleven. In het verhaal laat Els de Jong veelvuldig het onderwerp religie voorbijkomen, jammer genoeg wordt dit onderwerp alleen belicht vanuit het perspectief van het Christendom en komen er geen andere geloven aanbod. Christenen zullen dit gegeven vermoedelijk een aanwinst geven. Voor niet - of andersgelovigen kan dit echter een reden zijn om het boek halverwege terzijde te leggen en dat zou jammer zijn