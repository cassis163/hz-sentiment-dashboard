Met haar tweede boek was Minette Walters in staat om haar geweldige debuut te overtreffen. Wat mij betreft is dit het allerbeste wat ze ooit geschreven heeft. Ontzettend mooi hoe ze de scheve relatie neerzet tussen de dikke Olive, het voorgetrokken zusje en hun volkomen op uiterlijk gefocuste moeder. Ook zeer pijnlijk hoe Olive met haar omvang blijkt te worstelen. Voor mij is dit het beste boek dat ik ooit heb gelezen.

De verfilming (de miniserie met de naam The Sculptress) is ook zeer goed met Pauline Quirke in de hoofdrol als Olive. Het boek is bekroond met een Edgar Allan Poe Award en heeft vier sterren gekregen in de VN Detective & Thrillergids.