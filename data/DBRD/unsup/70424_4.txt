Dat Houx heel verdienstelijk kan schrijven, dat wist ik al. Ik volg haar al een tijdje via social media en haar stukjes zijn niet alleen hilarisch maar ook echt goed geschreven. Ze wisselt mooie beelden af met ingenieus woordgebruik en mixt dit met een gulle lach. Ik verheugde me dan ook echt op dit boek.
Het heeft mijn verwachtingen overtroffen.
Ik had wel veel luchtigheid verwacht maar die onderlaag van subtiliteit was een aangename verrassing. Personages kwamen hierdoor goed uit de verf. Het geheel las meer dan aangenaam.

Ik vind het echt een boek voor aan de zwembadrand: het is lekker dik en luchtig, heeft veel emotie, spanning en gezelligheid. Geweldige vakantie cocktail!