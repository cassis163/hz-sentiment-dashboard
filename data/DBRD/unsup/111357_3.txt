De verleider van Damascus heeft twee delen. Het eerste deel, en tevens het grootste, draait vooral om het leven van Balsam, de hoofdpersoon van het boek. In deel twee is de hoofdpersoon Barna, een jonge Syrische vrouw die in het eerste deel in het leven van Balsam is gekomen.

Balsam wordt geboren op het Syrische platteland. Op jonge leeftijd is hij in de ban geraakt door de oed, een snaarinstrument. Balsam beschouwt de oed als een vrouw, waar hij toch al gefascineerd door is. Ook weet Balsam al snel dat hij niet zijn hele leven in zijn geboortedorp wil blijven. Damascus lonkt. En daarna ook Europa. Uiteindelijk komt hij in Nederland terecht.

In Nederland ontmoet Balsam, hij is ondertussen uitgegroeid tot succesvol muzikant, Barna. Barna heeft zo haar eigen problemen. Vooral op seksueel gebied. Haar verlangens wil ze bij Balsam bevredigen. Die op zijn beurt maar al te graag wil. Maar hun relatie wordt geen succes. De verleider van Damsacus is goed geschreven boek waarbij het aardig is om, zij het beperkt, kennis te maken met de Syrische cultuur en de verhouding tussen de man en vrouw in dat land.

Op sommige momenten is het boek helaas wel wat verwarrend, maar dat is gelukkig maar van korte duur. Ik vond het eerste deel wel wat interessanter dan het tweede, maar al met al heeft Daad Kajo een prettig te lezen debuutroman afgeleverd.