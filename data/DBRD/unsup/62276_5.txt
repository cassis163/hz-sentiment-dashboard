Als liefhebber van boeken (van chicklit tot literatuur, ik lees alles wat los en vast zit) had ik grote verwachtingen van deze roman. Al heel lang ben ik fan van de blog van suzannebrink.nl. Haar stukjes blijven hangen. Dus ik was heel nieuwsgierig naar dit grotere stuk. Grootser dan ik is grappig en verdrietig tegelijkertijd, indrukwekkend en herkenbaar … ik vond het een heel bijzonder boek. Je voelt dat het studentenleven van Sara (de hoofdpersoon) niet goed kan blijven gaan. Je wordt meegesleept in haar gedachtewereld. En ik heb genoten van de woordschilderijtjes. ‘Hedera’s vond ik suffe klimplanten zonder bloem, die maar doorgroeiden. Elk blaadje werd een nieuwe hedera, het konijn onder de planten.’ Dit was maar een voorbeeldje. Van harte aanbevolen dit boek!