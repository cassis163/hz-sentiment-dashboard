...
Tja, het verhaal is nu niet bepaald super origineel én vermits dit genre boeken niet bekend staat om zijn onverwachtse plotwendingen is ook ‘Net even anders’ voorzien van een hoog voorspelbaarheids-gehalte. Toch slaagde Kristan Higgins er ondanks de eenvoudige verhaallijn moeiteloos in om me de hele tijd met veel leesplezier aan haar boek gekluisterd te houden.

Deze schrijfster slaagt er immers perfect in om de lezer zo voor haar personages te laten vallen. Je leeft met hen mee, ergert je samen met hen aan enkele onverbeterlijke ergerlijke personages en kampt met plaatsvervangende schaamte wanneer de karakters in genante situaties terecht komen. Ik volg deze schrijfster al een tijdje via Facebook en haar dagelijkse posts doen me vermoeden dat sommige van die genante maar vooral grappige situaties niet uitsluitend aan haar fantasie zijn ontstaan.
...