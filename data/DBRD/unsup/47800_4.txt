Carla de Jong heeft een prachtige roman geschreven over familiebanden. Carla de Jong heeft al diverse romans en thrillers op haar naam staan maar had nog nooit wat van haar gelezen. Daar moet dus echt verandering in komen want wat heb ik genoten van De Johanssons.

Het boek vertelt het verhaal van Anne . Anne groeit op in een eenvoudig arbeidersgezin waar ze zich niet echt thuis voelt. Ze kan goed leren maar kan die kennis thuis bij haar ouders niet kwijt. Ze sluit zich op op haar kamer en leest heel veel boeken. Op een gegeven moment dwingen haar ouders haar om eens uit te gaan. Daar in de discotheek ontmoet ze de Johanssons, een dochter en twee zoons. Met de dochter, Daphne heeft ze vrij snel een klik. Langzaam bouwt zich een vriendschap op en ook met beide zoons, Werner en Frederik. Dit gezin is het tegenovergestelde van het gezin van Anne, ze zijn rijk en wonen in een grote villa. Anne voelt zich daar veel meer thuis en is daar veel. Muziek en literatuur spelen een grote rol hierbij, vandaar ook de muziek noten op de zijkanten van het boek. Tot op een gegeven moment een aantal dingen gebeuren die zorgen voor een breuk. Kan deze breuk op latere leeftijd weer hersteld worden?

Ik kan dit boek van harte aanbevelen. het leest lekker makkelijk weg en boeit zodanig dat je haast niet weg kan leggen. Een echte aanrader.