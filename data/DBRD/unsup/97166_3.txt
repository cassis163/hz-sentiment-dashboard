Wendy Peterson is een onzeker, dik meisje van 12 jaar, woonachtig in Maine in de jaren 70. Tijdens een hardloopsessie ontmoet ze een geheimzinnige man, Richard Farris. Hij heeft op haar gewacht en geeft haar een geheimzinnige knoppenkist met 8 knoppen, met een beknopte uitleg, Hij waarschuwt haar alleen nooit de zwarte knop in te drukken.

Zonder diep op het gevaar in te gaan geeft hij hiermee Gwendy een zware verantwoordelijkheid.
Enerzijds praktisch, want hoe verstop je een kist zodanig dat je ouders deze niet kunnen vinden en anderzijds hoe weersta je de verleiding om de knoppen niet in te drukken, die je de macht geven om……. Gelukkig heeft de kist ook een positief effect, door middel van dagelijkse chocolaatjes en zilverstukken, die haar toekomst verzekeren.

Het boek, is geschreven in een vlotte schrijfstijl, met korte zinnen en hoofdstukken, aangevuld met illustraties door middel van fijngetekende potloodtekeningen.
In een beperkt aantal bladzijden ( 109) wordt verteld en hoe Gwendy opgroeit van jong meisje naar volwassen vrouw en hoe zij omgaat met de verleiding en de macht , die de knoppenkist haar geeft.

Veel verhaal voor een novelle en dat maakt dat het boek ondanks dat het boeiend is geschreven toch oppervlakkig blijft. Een echte King? , qua onderwerp wel, maar het mist het duistere, de spanning, die ik van King gewend ben.
Qua thema , een onderwerp om over na te denken, maar het boek mist de kracht om dit te bewerkstelligen.