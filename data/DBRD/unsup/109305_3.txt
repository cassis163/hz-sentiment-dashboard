Als Reilly Steel, forensisch onderzoeker bij de Garda Forensic Unit in Dublin, en haar team ontdekken dat een aantal sterfgevallen - op het eerste gezicht niets met elkaar te maken hebbende zelfmoorden - een verband blijken te hebben wordt al snel duidelijk dat er een seriemoordenaar aan het werk is. Dit gegeven is het begin van een naar mijn mening niet al te origineel maar wel onderhoudend verhaal. Het was net alsof ik naar een fijne aflevering van een favoriete serie aan het kijken was. Het schrijversechtpaar Casey Hill heeft een natuurlijke manier van vertellen, geen haperende dialogen of onderbrekingen waardoor ik afgeleid werd. Gaandeweg wordt er aan de lezer steeds meer prijsgegeven over de vermoedelijke dader. Het is voor de lezer dus geen verrassing meer als Reilly erachterkomt wie de moorden heeft gepleegd, en dan is een confrontatie met de moordenaar nog haar enige optie...
Conclusie: een rechttoe rechtaan serial killer thriller met sympathieke personages en natuurlijke dialogen.