Lucinda Riley heeft met Storm een prachtig vervolg op De Zeven Zussen gemaakt. Omdat ik het eerste deel als een van mijn favoriete boeken aller tijden beschouw, was ik bang dat Storm teleur zou stellen. Integendeel!

Wat ik zo geweldig vind aan deze serie is de mix van fictie en non-fictie, het historische randje. Ook in het verhaal van Ally, dat terugvoert naar het Noorwegen in de tijd van componist Edvard Grieg en later de Tweede Wereldoorlog, is het weer erg boeiend weergegeven. Ally is een muzikaal persoon en de manier waarop muziek is verweven in haar geschiedenis is verrassend.

Door naar het derde deel, Schaduw, dat hopelijk weer net zo geweldig zal zijn!