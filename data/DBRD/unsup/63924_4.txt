Het was geen opzet. Een moment van onoplettendheid, een tragisch ongeval – en twee kinderen komen om. Die van jou. Op een eiland met maar weinig inwoners is het onmogelijk om de vrouw die je leven kapot heeft gemaakt te ontlopen. Elke toevallige ontmoeting is een pijnlijke herinnering aan alles wat je hebt verloren: je gezin, je toekomst, je gezond verstand. Hoe lang duurt het dan nog voordat de gedachte aan wraak onweerstaanbaar wordt?

Dit boek bestaat uit drie delen. In elk deel lees je vanuit een ander persoon. In deel één lezen we vanuit Catrin. Catrin heeft haar zoontjes verloren bij een ongeval en ze kan hier niet mee leven. Je voelt gewoon echt hoe zwaar ze het heeft en daardoor leef je met haar mee. Je leest hoe Catrin zich voelt, wat ze van plan is, waar ze mee deelt en dan op het punt waar je niet wilt stoppen met lezen verandert de personage van waaruit je leest. Heel gemeen vond ik dit maar goed gedaan. Een kijkje door een ander maar het verhaal gaat verder en gelukkig is dit een goede draai en kom je nog dieper in het verhaal. Je leest dit tweede deel vanuit Callum. Callum pakt me wel minder dan Catrin maar de spanning wordt verder en verder opgebouwd. Dit tweede deel stopt nog enorm frustrerender want het verhaal gaat niet verder in deel drie. Nee deel drie begint bij het begin van het boek alleen nu vanuit Rachel de voormalig vriendin van Catrin. Het laatste deel waar alles bij elkaar komt. Waar je continu van links naar rechts wordt gestuurd voor de ontknoping. En komt er een echte ontknoping?

Kleine zwarte leugens maakt de verwachtingen waar. In het begin zit ik te wachten dat er iets gaat gebeuren wat me sjokkeert, dat gebeurt niet maar hoe verder ik kom hoe meer ik in het verhaal zit en wil weten wat er allemaal op het kleine eilandje gebeurt. Het boek is echt super in elkaar gezet. Hoe ik tijdens het lezen baalde van het veranderen van personage was dit wel echt goed in het verhaal, het was daardoor dieper en vooral moeilijker om erachter te komen wie de dader was van alles wat er op het eiland gebeurt. Het verhaal speelt zich af in zes dagen en in die zes dagen gebeurt er echt best veel wat je dus ook op een dwaalspoor zet naar de dader en daardoor wordt de oplossing niet zo makkelijk weggeven door Sharon Bolton.

Het eerste boek wat ik las van Sharon Bolton was Nachtmerries en dat vond ik echt een super goed boek. Dit boek is zeker beter, spannender en gecompliceerder. Een echte aanrader om te gaan lezen.