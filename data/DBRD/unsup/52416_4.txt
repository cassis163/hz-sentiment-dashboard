Samenvatting:
In het boek wordt een beeld gegeven van de leefwereld van Paulus.
Eerst worden de bronnen van al deze informatie beschreven
( Handelingen, Brieven en Apocriefe teksten ) Daarna wordt de achtergrond
van Paulus beschreven, zijn familie, de omgeving van Tarsus
en een van de mogelijkheden hoe zijn familie in Tarsus is gekomen.
Ook zijn mogelijke opvoeding en zijn studie. Daarna gaat Paulus naar Jeruzalem,
ook hier wordt de toenmalige tijd beschreven, zijn leefomgeving en de
leefwereld in Jeruzalem, wat besluit met een beschrijving
van zijn bekering. Daarna wordt zijn tijd in Antiochië beschreven en van
daaruit zijn 1e, 2e en 3e zendingsreis. Paulus gaat hierbij steeds verder, eerst
alleen midden-Turkije en daarna Turkije,
Macedonië en Griekenland. Op zijn 3e reis in ongeveer hetzelfde gebied
merk je al dat hij veel meer gewend is geraakt aan deze omgeving.
Hier gebruikt hij Efeze meer als uitvalsbasis voor dit gebied.
Ook de aanpak en leef omstandigheden worden beschreven
Ook de strategie van Paulus komt naar voren, Eerst Joden proberen te overtuigen,
daarna de heiden.
De discussies met andere discipelen in Jeruzalem komt naar voren en
een beschrijving van de controversen binnen de vroeg christelijke kerk.
De twee stromingen, 1. een vervolg op het Jodendom en 2 een heel ander
soort religie.
Paulus kon soms arrogant optreden en koos duidelijk voor het christendom
als vervolg op het Jodendom.
Op deze manier konden het Jodendom en het christendom naast elkaar
blijven bestaan. Door latere aanhangers is de afstand tussen deze twee religies
aanzienlijk vergroot. Ook zijn dogmatisch(?) andere wegen ingeslagen.
In de laatste hoofdstukken wordt Paulus zeereis naar Rome beschreven.
In dit hoofdstuk zijn grote delen uit het voorgaande boek gekopieerd, alleen
iets minder diepgaand.
Dus bij lezen van dit boek is het boek "Paulus zeereis naar Rome,
Een reconstructie", overbodig.
Opinie:
Een erg boeiend boek met erg veel contextuele informatie over de
wereld van die tijd en de denkbeelden van die tijd. Soms worden wel erg
vergaande conclusies getrokken uit de brieven van Paulus en zijn religieuze inzichten.
Ook wordt een ontwikkeling van het eerste christendom beschreven
waarvan de vraag is in hoeverre die door feiten is te onderbouwen.
Op deze manier nodigt het boek wel erg direct uit tot verdere studie van het
eerste christendom en de latere ontwikkeling om uit te zoeken in hoeverre men
trouw is gebleven aan de denkbeelden van Paulus.
De suggestie wordt gewekt dat in later eeuwen de brieven van Paulus en
de geschiedenis is aangepast op een manier waar Paulus niet gelukkig mee zou zijn.