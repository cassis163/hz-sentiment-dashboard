Mary Toliver heeft slechts enkele weken te leven en kijkt terug op haar leven. Op jonge leeftijd erft ze van haar vader als enige van de familie de katoenplantage Somerset. Mary houdt het bedrijf met dezelfde passie als haar vader had. Ze verliest hierdoor de band met haar moeder en broer. Ze wordt hevig verliefd op de knappe Percy, maar Somerset en de liefde gaan niet samen. Een boek over familiegeheimen, liefde, misverstanden en de gevolgen van een erfenis. Één van de mooiste boeken die ik ooit gelezen heb! Zoals op de cover al aangegeven wordt is het verhaal in de trant van Gejaagd door de wind geschreven, maar ik vind het ook veel weg hebben van De Theeroos. Ik heb het ademloos zitten lezen met af en toe een traan nalatend. Echt een prachtige historische roman! Ik ben er toch wel achter dat ik me niet moet laten tegenhouden door de dikte van een boek, want dit zijn toch de boeken (én films) waar ik me helemaal in kan verliezen.