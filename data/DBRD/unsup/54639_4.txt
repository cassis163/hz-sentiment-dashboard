Series lezen is verslavend. Je moet ze natuurlijk wel lezen op volgorde vanaf het begin.
Dat is vooral het geval bij de serie rond Eve Dallas. Ze is rechercheur en zoals het hoort bij een politieroman lost ze met grote inzet de meest vreselijke zaken op. Toch is deze serie anders. In de eerste plaats omdat het verhaal zich afspeelt in de toekomst (net voorbij de helft van de 21e eeuw). Als je middenin de serie een van de delen probeert te lezen, snap je niets van al die vreemde apparatuur (robots, druids, drones, eten klaarmakende en andere huishoudelijke machines)
Dan is er Roarke: een vage, maar heel rijke man, met, naar het beschreven wordt, onuitputtelijke kwaliteiten. Zijn humor alleen al maakt deze serie lezenswaardig. Eve kan zich ook niet aan zijn charmes onttrekken. Hij geeft haar de mogelijkheid te ontsnappen aan haar vroegere leven, waarin ze nauwelijks vrienden had (zangeres Mavis is ongeveer de enige vriendin die ze heeft, maar dat is dan ook een bijzondere persoon). Eve wantrouwde mensen en door haar ongelukkige jeugd leed ze aan nachtmerries. Die jeugdherinneringen probeert ze met geweld te onderdrukken, maar Roarke weekt deze geleidelijk aan steeds meer los.
Er wordt meer psychologie bedreven in deze serie. Eve gebruikt psychologische aanwijzingen om haar zaken op te lossen. De bedrijfspsychologe helpt daarbij en houdt ook de geestelijke gesteldheid van Eve in de gaten.
Prettige ontspannende lectuur. Deel 3 staat al klaar. En wie weet: misschien volgen er meer. Er zijn, voor zover mij bekend daarna nog 45 delen.