De meeste ouders maken het wel eens mee. Een dochter of zoon die midden in de nacht wakker wordt en die bij je in bed kruipt. Soms vallen ze snel weer in slaap, een andere keer blijven ze wakker. In Ik kan niet slapen is het kleine Enzo die midden in de nacht wakker wordt. Hij stapt zijn bed uit en kruipt het bed in van zijn grote zus Lili. Helaas is het bed niet groot genoeg, Lili wordt wakker. Wat gaat zij doen? Ontdek in Ik kan niet slapen dat het nachtelijk avontuur van Enzo gevolgen heeft voor de rest van het gezin. Dit verhaal is zo herkenbaar voor jonge kinderen, dat ze ontzettend moeten lachen om wat er gebeurt. De prachtige illustraties dragen hier ook aan bij. Geweldig hoe de gezichtsuitdrukking is van Lili, wanneer Enzo bij haar in bed ligt. Kijk eens naar papa, als die plaatsneemt in het “kleine” bed of naar Lili, wanneer ze vindt dat het tijd is om op te staan.
Ik kan niet slapen , een prentenboek wat hopelijk gaat zorgen, dat je zoon/dochter wel de nacht doorslaapt!