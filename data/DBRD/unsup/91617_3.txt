Imposant stuk moderne geschiedschrijving aan de hand van vier generaties vaders en zonen die zich elk op een andere manier verhouden tot verschillende heersende ideologieën. Het geeft een soort panoramisch beeld van de veranderende tijdgeest en hoe dingen radicaal veranderen én soms toch weer hetzelfde blijven. Door zijn narratieve opzet van bijna 100 jaar vaderlandse geschiedenis heeft het de ruimte voor verschillende episodes met elk een eigen stijl en sfeer. In negatief opzicht blijven die afzonderlijke stukjes geschiedenis wat oppervlakkig en hadden sommige passages iets meer verdieping verdiend. Daarnaast is het na willen streven van 'de tijdgeest' hinderlijk aanwezig in hoe er bijna dwangmatig naar verwijzingen uit de populaire cultuur wordt gevist om het idee te geven dat het zich in een bepaald tijdvak afspeelt. Dat verhoogt wellicht de herkenbaarheid, maar het is ook wel een beetje makkelijk en voorspelbaar