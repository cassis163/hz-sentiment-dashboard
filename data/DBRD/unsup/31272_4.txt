Wow, wat steekt dit verhaal goed in elkaar! Psychologie van de bovenste plank! Bij momenten is de sfeer is zo akelig goed neergezet dat je de angsten van Emma zelf voelt. Het pakket is een mooi opgebouwd verhaal dat werkt met sprongen in de tijd. Zoiets verhoogt bijna altijd de spanning, ook dit boek van Fitzek is daar een mooi voorbeeld van. De personages zijn bijzonder goed uitgewerkt en komen helemaal tot leven, je ziet de hoofdpersonen zo voor je. Soms zet de auteur je op het verkeerde been, soms voel je zelf aan dat een en ander niet klopt en dat er nog een wending zit aan te komen. Wat is waarheid? Wie liegt? Wie mag je nog geloven? Met een rotvaart neemt Fitzek je mee door dit boek naar een heel goede ontknoping. Lezen, die handel!