Na het eerste en tweede deel van dit omvangrijke epos volgen de gebeurtenissen elkaar snel op. Het derde deel is de voorbereiding op de slag om Erdal, het Elfenrijk. Het wordt in de loop van dit boek duidelijk dat Leila, de Hogepriesteres, een klein wonder nodig heeft om te voorkomen dat het kasteel en de koningin van de Elfen in handen van Shirah, de godin van het Kwade, vallen.
Rolf Osterberg zet de diverse personages in het boek goed neer, maar besteedt ook aandacht aan het tactische plaatje zoals hoe de legers opereren. Het geeft aan dat hij kennis van militair optreden heeft en dat komt het verhaal ten goede. Hij is duidelijk een actie schrijver en besteedt minder aandacht aan het beschrijven van de wereld waarin zich het verhaal afspeelt. Af en toe zou hij daar meer aandacht aan kunnen besteden, maar dan zou het wel een heel lijvig boek worden.
Al met al een goed vervolg. De boeken van het epos zullen door elke rechtgeaarde fantasy lezer met plezier worden gelezen.