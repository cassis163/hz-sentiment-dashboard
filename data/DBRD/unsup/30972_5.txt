Een verhaal over de kleine lijn tussen goed & slecht en jezelf & vriendschap.

Het boek is aangenaam om te lezen ondanks dat de ik-personen elk hoofdstuk wisselt. Juist daardoor vult het het verhaal en geeft je er een nieuwe kijk op, ook doordat het boek niet chronologisch verloopt. Vooral de kleine Remi die overal wordt buitengehouden geeft je een hele nieuwe kijk op het verhaal als jongere vriend en bewonderaar van Ward. De personages zijn sterk en toch weet Els Beerten je telkens weer te verassen. Wat zou jij doen als één van hen was? Het boek leek me nogal dik, maar wanneer je eenmaal erin zit, wil je geen enkele letter missen. Om op verliefd te worden ♥

Jef en Ward, twee vrienden, willen graag helden worden. Wanneer ze de kans krijgen van hun leraar om samen met de Duitsers tegen de verschrikkelijke Russen te vechten, zijn ze meteen enthousiast. Jef mag alleen niet mee van zijn ouder. Vechten mét de Duitsers, dé vijand? Nee. Ward gaat wel mee wegens zijn ijzeren wil, vastbesloten om de mensen te bevrijden van de Russen.

Wanneer Ward een tijdje terugkomt van zijn verlof, zoekt hij Jef en Renée, het meisje waar hij voor zijn vertrek een relatie meehad. Renée sluit hem buiten, maar met Jef praat hij wel. Diezelfde avond gaat alles anders dan gewild. Hierdoor wordt Jef een held en een leugenaar, Ward een moordenaar.

Het einde is echt wow en tegelijkertijd prachtig. Wanneer Ward berecht wordt weet niemand wat er gaat gebeuren, waarheid of leugen? Wat Jef doet had ik niet verwacht en toch ook wel weer logisch omdat hij een bangerik is, maar toch.