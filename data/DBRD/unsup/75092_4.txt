Het prentenboek van Bianca Tuerlings heb ik met veel plezier ontvangen. Wat een prachtig prentenboek! Het boek is creatief geschreven, met dichtregels die het kind makkelijk bij blijven.
Het boek helpt een kind zijn emoties en gedachten te laten verwoorden doordat het het thema pesten op een toegankelijke en aantrekkelijke manier aanbiedt. Het verhaal, omdat het een kinderboek is, is snel afgelopen maar nodigt uit om na te praten.
Achter in het boek geeft de auteur een heldere en fijne toelichting met theoretische achtergronden en aanwijzingen voor gebruik.
Het boek is duidelijk het eerste deel van een reeks op komst.
Een aanrader als gespreksstarter!