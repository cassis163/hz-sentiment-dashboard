Resencie Isa Maron - Eindspel Deel 4 uit de serie De Noordzee moorden

Er is een dubbele moord gepleegd op een bejaard echtpaar in Amsterdam. Maud Mertens en haar team doen hun best om dit op te lossen. Daarnaast zijn ze druk bezig om de seriemoordenaar op te sporen die hoofden heeft begraven in de tuin van zijn ouderlijk huis.
Kyra Slagter krijgt een tijdelijk contract aangeboden bij de recherche en heeft zo de mogelijkheid om naar Londen af te reizen en gesprekken te hebben met de moordenaar die de hoofden heeft begraven. Kyra vermoed dat hij ook betrokken is bij de vermissing en mogelijke moord op haar zus Sarina en probeert informatie te achterhalen. Vincent de moordenaar speelt een machtspel en is niet zo scheutig met het verstrekken van informatie. Wel blijkt hij een handlanger te hebben. Maud en haar team en Kyra storten zich op deze zaak en komen er al snel achter dat er een enorm netwerk is van kindermisbruik waarbij ook hoge ambtenaren zijn betrokken. Ze proberen de handlanger op te sporen en hopen zo ook mogelijke slachtoffers die gevangen gehouden worden te bevrijden en meer te weten te komen over de vermissing van Sarina. Op een gegeven moment is Roos de dochter van Maud vermist. Het vermoeden bestaat dat zij ook in handen is gevallen van de handlanger van Vincent. Alles op alles wordt er gezet om de daders en slachtoffers op te sporen, de waarheid boven tafel te krijgen en het netwerk van kindermisbruik op te rollen.

Evenals de eerdere delen uit de Noordzee moorden serie is dit ook weer een geweldige aanrader. Het is spannend, een goed plot en de personages zijn goed uitgewerkt. Het boek houd je in zijn greep en leest makkelijk weg. Van begin tot eind heerlijk om te lezen. De hele serie is zeker de moeite waard om te lezen. Eigenlijk vind ik het jammer dat er een eind aan deze serie zit maar Isa Maron kennende komen er vast meer heerlijke boeken die de moeite waard zijn. Ik geef het boek vijf sterren.