Zoenoffer is het eerste boek dat ik van Karin Slaughter las en ze heeft mij overtuigd. Deze dame weet hoe ze een boek spannend en overtuigend moet maken. Het verhaal sleepte me helemaal mee en ik had de plot helemaal niet kunnen voorspellen. Naarmate ik naar het einde van het boek toe steeds meer te weten kwam over het motief, greep het boek mij heel erg aan. Het heeft echt een diepe indruk op mij nagelaten. De andere boeken van Karin Slaughter heb ik meteen op mijn verlanglijst gezet. Een aanrader dit boek.