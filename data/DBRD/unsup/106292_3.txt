In Laken doet een man aangifte van de verdwijning van zijn echtgenote. De politie die ter plaatse komt vindt de zaak meteen al verdacht en de man wordt duchtig aan de tand gevoeld.
Als kort daarna nog twee mensen in dezelfde buurt onder verdachte omstandigheden overlijden, krijgt de zaak topprioriteit. En alsof dat nog niet genoeg is, is het hele politieapparaat met man en macht in de weer om een vuurgevaarlijke vrouwenhandelaar te pakken te krijgen.

Het verhaal heeft heel wat dialogen waarbij de auteur veelvuldig gebruik maakt van politiejargon en dit ook toelicht.
Een vlot lezend boek, wat me meteen in de stijl brengt van de Pieter Aspe boeken.
Kortom ik ben heel blij dat ik met deze schrijver mocht kennismaken, het smaakt naar meer!