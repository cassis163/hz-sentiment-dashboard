Ik vond dit geen spannend boek, heb geen moment gehad dat ik op het puntje van mijn stoel zat.
Het verhaal gaat over Liza die als klein meisje ervan verdacht wordt dat ze haar moeder heeft vermoord. In die tijd oordeelde de rechtbank dat het een ongeluk was en werd ze vrijgeproken. Haar stiefvader heeft al die tijd beweerd dat het geen ongeluk was maar dat het opzettelijk is gebeurd. Ze heeft na al die jaren haar naam veranderd in Celia, is getrouwd en heeft een zoontje. Van haar man krijgt ze een huis als verjaardagscadeautje maar wat niemand weet is dat haar man net het huis heeft gekocht waar zij vroeger heeft gewoond. In de buurt staat het huis bekend als kleine Lizzie's moordpaleis en dat gaat ook wel kloppen. Als ze het huis willen betrekken gebeuren er hele vreemde dingen van vernielingen tot...
Zoals gezegd niet bloedstollend spannend, in tegenstelling tot het einde dat erg verrassend is. Je denkt al heel snel de dader te weten maar Higgins Clark brengt je compleet op het verkeerde spoor.