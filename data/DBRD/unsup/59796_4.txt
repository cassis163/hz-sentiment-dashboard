Het derde deel van de uit 4 delen bestaande serie over de Fashionacademy is een feit.
We zien oude bekende terug zoals Jewel en Falk die in het eerste deel: Flamenco meets flowerpower, de hoofdrolspelers waren, naast Pleun en Ravi de hoofdrolspelers in ""Sport meets safari" en dan nu de aandacht voor Donny en Tasia.
In dit deel zijn er ook twee nieuwe leerlingen toegelaten Abu en Valerie.

Natuurlijk is er weer de geheime opdracht, wie zal dit keer de gelukkige zijn?
Meneer Klos met zijn fournituren heeft zijn aandeel in het verhaal.

Dit semester is de opdracht: Punk meets preppy, daar kunnen de leerlingen van de academy prima mee uit de voeten. Punk met gaten en veiligheidsspelden, preppy met kleding van kostschoollook.

Simone Arts heeft wederom een leuk boek geschreven in deze serie, die vooral meisjes en jongens zal aantrekken die later iets met mode (Fashion) willen gaan doen.
De cover en de illustraties komen van de hand van Tante Beun, dit keer in de kleur oranje.

Heb je de andere delen al gelezen, ren dan nu snel naar de winkel om deel drie te kopen. Je kunt ook gewoon bij dit deel beginnen.

Het boek wordt uitgegeven door uitgeverijholland.nl