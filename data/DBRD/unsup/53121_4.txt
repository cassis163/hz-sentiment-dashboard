Wat gebeurt er in en met Nederland als de onderhuidse dreiging van terreur met ongewone middelen plaats vindt? Wat doet de overheid en is zij voorbereid? Lees het in Barabbas waarin op kleine schaal plaats vindt wat in Nederland ook wel eens op grote schaal kan gaan gebueren...

Zoals vaak situeert Jacob zijn verhaal in het doodgewone Nederlandse leven wat voor dit boek betekent dat het zich o.a. afspeelt in een rosse buurt, in een dorp en op het groene platteland, en waarin dit keer koeien en varkens figureren, waardoor het voor veel lezers een herkenbaar achtergrond heeft. In het verhaal spelen voor de kenners van Jacob's werk geliefde oude bekenden uit oa. Brains een belangrijke rol, en het is fijn te ervaren hoe het ze verder gaat, al vergaat het ze, net als ons in ons gewone bestaan, helaas niet altijd even florrisant. Ze leefden nog lang en gelukkig is (nog) niet aan de orde.

Zeker niet zolang ze te maken hebben met betrokkenheid bij de dreiging van een geheimzinnige ramp waarbij ze niet weten waar hij vandaan komt en waardoor hij veroorzaakt wordt. Laat staan wat je er tegen moet doen...

Wij als lezer weten het iets eerder dan de slachtoffers in Barabbas en tijdens het lezen blijf je hopen dat ze er in de buurt van Ijsselmonde ook snel achterkomen. De dreiging wordt steeds enger en reeler, doordat er in de omgeving van de onwillige kroongetuige steeds onverklaardbaarder zaken plaats vinden. Waarom eten varkens hun soortgenoot op? Wie zit erachter?

Naast de spanning die mooi in het verhaal ingebouwd is, is Vis er ook ingeslaagd je te laten meeleven met de Nederlandse boer uit deze tijd, die worstelt met strenge regels, milieu-eisen en nog steeds een beetje naast de gewone burgermaatschappij staat...