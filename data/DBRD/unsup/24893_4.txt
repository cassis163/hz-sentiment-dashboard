Ik heb erg genoten van dit boek. Hoewel ik normaal niet bepaald een fan ben van detectiveverhalen en moorden, heb ik het toch gelezen op aanraden van mijn omgeving. Twee goede vriendinnen hadden er ook een eindwerk over gemaakt. Het heeft me zeer aangenaam verrast. Ik hield enorm veel van historische tint van het verhaal en mijn nieuwsgierigheid werd elke keer opnieuw geprikkeld waardoor het boek al snel uit was. Robert Langdon en Sofie Neveu waren sympathieke hoofdpersonages die ik graag doorheen hun avontuur heb gevolgd. Ik had wel het gevoel dat er nog verder kon zijn ingegaan op de relatie tussen hen, maar dat is een keuze die een auteur moet maken. Het fenomeen 'spannend boek' is nu zeker niet meer uitgesloten voor mij.