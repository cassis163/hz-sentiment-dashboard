Titel : Sara en Liv
Auteur : : Suzan Hilhorst
Uitgever : Hollands Diep

De mist hing in de straten te drogen als schone was in de lentezon.

Dit is het aangrijpende verhaal van Suzan en Jens. Ouders van een prachtige zoon Nils en hun recent geboren dochter Sara.
Zij komt gezond te wereld maar al snel gaat het fout en komen ze in het ziekenhuis terecht met de kleine Sara. Er breekt een zware en onzekere periode aan, levend van uur na uur tussen hoop en vrees.
Sara blijkt een vechtertje en geeft niet zo snel op, na een zware en moeilijke strijd geeft haar hartje het op en moeten de ouders Sara loslaten.
Het ongeloof, verdriet, pijn en rouw om hun kleine meisje worden zo liefdevol beschreven dat je als lezer de pijn voelt.
Na verloop van tijd is Suzan weer zwanger en wordt Liv geboren.
Na een aantal dagen blijkt Liv dezelfde hartproblemen te hebben als Sara, waardoor zij ook Liv moeten loslaten.
De auteur neemt je met dit boek mee tot in haar ziel. Zij schrijft de gevoelens vanuit haar eigen perspectief en ook dat van Sara en Liv.
Dit is zo menselijk, zo puur, zo vol emoties, maar ook van hoop. Het is ontroerend om te lezen hoe Sara vanuit het plekje waar ze zich nu bevind zorg draagt voor Liv
De schrijfwijze van het boek is prettig, prachtige zinnen en mooie citaten.
Dit autobiografisch debuut is indringend en vol liefde geschreven.
Het maakt bij de lezer veel gevoelens los, waarbij regelmatig de tranen in je ogen staan.
Het boek krijgt van mij 5 sterren.