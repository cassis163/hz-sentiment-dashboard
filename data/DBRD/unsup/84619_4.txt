Absoluut een indrukwekkend jeugdboek. Tien jaar na dato is het verhaal nog steeds super actueel. Het feit dat iemand slechts vanwege zijn uiterlijk als een potentiÃ«le terrorist wordt gezien en daarvoor langdurig wordt vast gehouden.

Tijdens een studieweek in Londen krijgen twee tieners in een Londense bus een boek in handen gedrukt. Het boek blijkt een bom te bevatten en de scholieren worden opgepakt op verdenking van een aanslag. In het boek leef je mee met de twee scholieren en aan het einde vroeg ik me werkelijk af hoe het nu verder met ze gaat.

Docenten opgelet: Het boek zou ook zeker een goed startpunt van een discussie kunnen zijn voor zoiets als maatschappijleer.