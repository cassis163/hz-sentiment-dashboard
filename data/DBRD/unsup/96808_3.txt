Het romantische en helaas wat voorspelbare verhaal over Paige en Preacher. Paige is met haar zoontje Chris gevlucht van haar gewelddadige man en belandt in de bar van Jack en Preacher die bekend zijn uit het eerste deel van deze trilogie. Vanaf de eerste bladzijde weet je dat ze elkaar “zullen krijgen” maar de weg er naar toe verloopt romantisch mooi en vol gevaren voor hun alle die want vergeet de boze echtgenoot van Paige niet.
Daarnaast gaat Robyn Carr verder met het verhaal van Mel en Jack. De lezers van deel 1 kennen ze al en nu zijn ze getrouwd en in afwachting van gezinsuitbreiding. Ook het verhaal van Lizzy en Rick gaat verder. Dit is een verhaal waar ik echt een brok van in mijn keel kreeg. Niet alle verhalen van Robyn Carr hebben een happy end en dat is gelijk de kern die centraal staat in de boeken van deze auteur. Er wordt een nieuwe speler geïntroduceerd, Mike, een vriend van Jack en Preacher die ze in het leger hebben leren kennen en zijn rol zal in het volgende deel vast nog groeien. Gauw verder lezen in deel 3….