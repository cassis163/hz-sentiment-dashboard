Bill Browder, een ondernemende jongeman vertrekt, na zijn studie aan de universiteit van Stanford, naar Londen om daar te gaan werken bij een groot, bekend, financieel bedrijf. Hij is succesvol en begint voor zichzelf door in de negentiger jaren van de vorige eeuw, op kleine schaal in een aantal Poolse bedrijven, te investeren. Dit is zoâ€™n succes dat hij zich ook op de opkomende Russische markt gaat begeven. Hij richt een investeringsfonds, Hermitage Capital Management op, dit bedrijf groeit snel tot een groot bedrijf. Hij vestigt zich in Moskou, leert daar de liefde van zijn leven kennen en sticht een gezin. Hij wordt een vermogend man.
Maar dan keert zijn geluk: hij wordt aangehouden op het vliegveld van Moskou en wordt na een aantal uren te worden vastgehouden, zonder enige uitleg, teruggezet op het vliegtuig naar Londen. Hij is een persona non grata geworden. Er volgen invallen in zijn kantoren, hij wordt beschuldigd van fraude en krijgt een enorme boete opgelegd. Veel van zijn medewerkers vluchten, maar zijn advocaat en vriend Sergei Magnitsky blijft in Rusland om de belangen van Bill te behartigen. Hij wordt gearresteerd, en sterft na een afschuwelijke periode van honger, ziekte en martelingen.
Na de dood van Sergei, die Bill niet kan en wil accepteren, begint hij een ware kruistocht om te proberen gerechtigheid te krijgen.
Het is een verhaal over corruptie, verraad maar ook over vriendschap, een vriendschap die nooit zal eindigen.