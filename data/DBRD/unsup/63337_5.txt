Samenvatting:
Dit verhaal gaat over Oscar. 20 jaar geleden is zijn leven door 1 verschrikkelijke gebeurtenis op zijn kop gezet. Nu staat Oscar's leven enkel en alleen nog in teken van de wraak... wraak op diegene die verantwoordelijk is voor wat er toen gebeurde.

Mijn mening:
Dit is het eerste boek dat ik lees van deze schrijver en ik ga beslist zijn andere boek ook nog lezen. Max van Olden heeft een vlotte pen en weet hoe hij de lezer geboeid kan houden.
Dit boek grijpt je vanaf het begin al naar de keel. Je leeft enorm mee met Oscar en wilt net als hem alleen nog wraak nemen op diegene die hem al dat verdriet heeft aangedaan.
Het verhaal zit heel goed in elkaar met op het einde een verrassend plot. Het is heel geloofwaardig geschreven en zou zomaar echt gebeurd kunnen zijn (wat ik niemand toewens!).
Je gaat nadenken over wat je zelf zou doen, moest je jezelf in Oscar's situatie bevinden.
Het feit dat zowel de schrijver als het hoofdpersonage van het boek advocaten zijn, moet niemand tegenhouden dit boek te lezen. Er komen juridische termen in voor maar die worden op een vlotte, niet storende wijze uitgelegd.

Besluit:
Prachtig verhaal dat vlot en levensecht beschreven wordt. Een echte aanrader en voor mij 5***** waard.