Verdorven is een goed boek. Berlijn is in de greep van het ijskoude winterweer en het loopt tegen de kerst. Wanneer er een aantal bizarre moorden worden gepleegd is het tijd voor Wolfgang en Claus om in actie te komen. Beide onderzoeken de moorden en volgen zelf het spoor naar Lissabon. Wolfgang de hoofdpersoon is een innemende man die zo zijn eigen problemen heeft. Helaas kom je hierover niet zoveel aan de weet en het merendeel van het boek wordt opgeslokt door het onderzoek. Het verhaal is onderhoudend en boeiend zoals het een politiethriller betaamd. De plot zit goed in elkaar en roept gedurende het lezen veel vragen op omtrent de dader, je speurt dan ook driftig mee, maar gelukkig komt de ontknoping als een verlossing en alles valt dan op zijn plaats. De schrijfstijl is erg prettig, een boek dat snel weg leest mede door de grote letters en de korte hoofdstukjes. Kortom; Een goed boek voor dit jaargetijde. Ik heb weer van genoten en kijk alvast uit naar het volgende deel. Ik geef het boek dan ook 4 sterren.

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren