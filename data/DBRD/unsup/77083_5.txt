Toen ik de nieuwe van Glenn Meade ging halen, kon ik in eerste instantie mijn teleurstelling nauwelijks verbergen. Maar 312 pagina's. Tot zover zijn kortste verhaal. Eenmaal begonnen verdween de teleurstelling snel. Wat een verhaal weer van Glenn Meade. Na de eerste hoofdstukken waarin de personages voorgesteld worden schiet het verhaal in de versnelling om pas te stoppen op badzijde 310. Wederom slaagt Meade erin te boeien, zorgt hij voor vakkundig opgebouwde spanning, en kom je er pas vrij laat achter hoe het nu werkelijk zit. Het verhaal gaat over een jonge vrouw, die haar hele bestaan verliest als op een dag haar vader verdwijnt, haar moeder wordt vermoord, haar broertje ernstig gehandicapt raakt en zij bijna het slachtoffer wordt van een verkrachting.
Twee jaar later als ze de scherven van haar bestaan zo goed als het gaat bij elkaar heeft geraapt, stuit een jonge bergbeklimmer op het lijk van har verdwenen vader. Dit is het begin van een zoektocht naar datgene wat er werkelijk gebeurd is, vol met intriges en complotten. Absoluut een "must have".