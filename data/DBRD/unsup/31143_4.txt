Bij het zien van de nostalgische cover en de titel verwacht je een romantisch verhaal te gaan lezen waarin de Daf de hoofdrol speelt. Deels is het ook zo, het gaat over de Daf, maar om nu te zeggen dat het een romantisch verhaal is... dat is het allerminst, het is een verhaal over het ontstaan van de Daf, wie die auto bedacht heeft en waarom. De 40 plussers zullen de auto misschien nog kennen van hun ouders, maar waarschijnlijker is het dat ze de auto voornamelijk kennen van het onderdeel achteruitrijden van Te Land ter Zee en in de Lucht van de TROS met Andre van Duin.
De mooie inleiding maakt nieuwsgierig naar het verhaal van de Daf dat in acht delen wordt verteld. De delen beginnen allen met een korte intro zodat je weet waar het bewuste deel over gaat. Na het lezen van dit boek krijg je meer respect voor de Daf en ga je je misschien wel afvragen of de bijnaam van de Daf wel terrecht is, dat die misschien niet een betere bijnaam verdiend. Je begrijpt de achterliggende gedachte van de ontwerper beter. Het boek eindigt met een epiloog van de auteur waarin hij een stukje jeugdherrinering met de lezer deelt, wat hij vond van de auto van zijn vader.

Lees verder op https://surfingann.blogspot.nl/2018/03/de-daf-van-mijn-vader-thomas-vaessens.html.