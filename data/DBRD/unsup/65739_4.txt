Het verhaal start in 1950 met een zwangere Dora Judd die op een dag in december opeens weet wat ze wil: vrijheid, keuzemogelijkheden en schoonheid. Ze heeft gewonnen bij een loterij en kiest voor een schilderij met zonnebloemen in plaats van een fles whisky.
Dit schilderij wordt haar inspiratie en haar biechtstoel.
Zonnebloemen lopen als een 'gouden' rode draad door het verhaal. Zelfs op de binnenkant van de prachtige omslag en het eerste en laatste blad zijn ze te bewonderen.

Sinds hun twaalfde bestaat een hechte vriendschap tussen Ellis en Michael; ze fietsen samen door de straten van Oxford, leren zichzelf zwemmen in de rivier en worden samen volwassen terwijl ze proeven aan het leven. Maar ook seksueel groeien ze naar elkaar toe naarmate ze meer gaan puberen. De een meer dan de ander, maar het voelt voor beiden goed.

Michael kan het goed vinden met Dora, de moeder van Ellis. Ze kunnen samen genieten van kunst en de mogelijkheid om daardoor te ontsnappen aan de realiteit. Met name het schilderij met de zonnebloemen dat oorspronkelijk geschilderd werd door Van Gogh wordt uitgebreid besproken.
Lees mijn recensie hier verder: https://graaggelezen.blogspot.com/2018/09/orlando-blogtour-de-blikman-sarah-winman.html