Rechercheur Jack Caffery heeft het weer helemaal verbrod bij de politie, negeert telefoontjes en gaat alleen op pad. We kennen Jack Caffery uit de vorige boeken uit deze reeks. Hij is een gedreven rechercheur die zich niet bepaald aan de regels houdt. Hij heeft een trauma uit het verleden: zijn broer Ewan is verdwenen en nooit teruggevonden. Aan de achterkant van hun huis woonde en pedofiel en Jack is ervan overtuigd dat die er mee te maken heeft. Probleem is dat de man overleden is en Jack heeft het huis al meerdere keren onderzocht. Het spoor lijkt dan ook dood te lopen.
Jack heeft contact met een vreemde man van wie de dochter verdwenen is, ook hij heeft geen nieuws meer over haar vernomen. Deze man noemt de wandelaar en hij beweert dat hij informatie heeft over de broer van Jack, maar hij moet er wel iets voor doen. De wandelaar heeft een hondje gevonden met een briefje aan de nek: help ons.
Het lijkt een onbegonnen zaak, waar komt dat hondje vandaan want hij heeft geen chip.
Op hetzelfde moment wordt een gezin gegijzeld door twee criminelen. Vader, moeder en dochter. Ze weten niet wat de criminelen willen die zo op het zicht hun intrek in huis hebben genomen.
Er is ook nog een verwijzing naar een gruwelijke moord op een jong koppeltje, maar de dader daarvan zit in de gevangenis. Toch?
Echt een geweldig boek, het helpt wel als je al wat van de voorgeschiedenis van Jack Caffery kent. Wat een goed gevonden verhaal met toch ook wel een onverwachtte wending.