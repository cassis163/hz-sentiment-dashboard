Heb dit boek van mijn schoondochter (Ibolya bedankt!) gekregen en heb het tijdens onze vakantie in Portugal gelezen. Het eerste deel van het boek is een echte page-turner. Het beklemmende gevoel in de kist weet Peter James perfect op papier te zetten. De personages worden goed uitgewerkt en er zitten een aantal onverwachte wendigen in het verhaal. Ondanks een aantal zwakke punten (waar haalt het slachtoffer op een gegeven moment lucht vandaan; praktisch alle vrouwen in het boek worden als 'knap' beschreven) vond ik het een zeer lezenswaardig boek, dat erg geschikt lijkt om verfilmd te worden.