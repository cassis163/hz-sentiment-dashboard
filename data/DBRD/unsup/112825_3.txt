Almudena Grandes schetst in haar boek Kleine Helden de gevolgen van de economische crisus in een wijk in Madrid. Zij doet dat in de vorm van een serie verhaaltjes met steeds weer een andere hoofdpersoon. De reeks personen staan met elkaar in verband, zijn familie, buren of vrienden van elkaar, werken samen. De veelheid van hoofdpersonen werkt wat verwarrend. De onderlinge relaties worden pas duidelijk als je een relatieschema zou maken. Al lezend wirdt duidelijk dat dat niet de bedoeling is van de schrijfster. Het gaat niet om de afzonderlijke personen als zodanig maar om de algehele crisissituatie en de verschillende gevolgen die de crisis heeft voor verschillende personen.
Ik heb het boek met plezier gelezen. Had echter op grond van quotes op de omslag een diepergravend verhaal verwacht met veel meer ellende dan nu wordt beschreven. Ondanks alle problemen zijn de verhaaltjes nog vrij positief en af en toe zelfs humoristisch. Misschien komt dat doordat het in Madrid, Spanje speelt.
De aankondigingen op de cover zijn wat mij betreft niet waargemaakt. Zonder de ophef op de cover zou ik andere verwachtingen gehad hebben en het boek waarschijnlijk positiever hebben beoordeeld.