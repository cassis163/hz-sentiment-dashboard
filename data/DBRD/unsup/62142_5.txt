Pol, een timmerman, trouwt met Sideria, en ze besluiten om in het dorp Groendal de dorpswinkel te openen. Hij heeft het moeilijk met veel andersdenkenden en zijn vrouw moet het dikwijls bekopen, meer dan eens krijgt ze te maken met het kolerieke in hem en een pak slaag blijft nooit lang uit. Hij bedriegt ook af en toe zijn klanten, maar geraakt er goed mee weg.
Er is precies maar een persoon waar hij een vorm van affectie aan toont en dat is zijn neefje Frits.
Ook het zoontje van de graaf valt in de gratie bij Pol en het kereltje komt graag op bezoek.
Pol “ge”bruikt die vriendschap om “zijn” huis te kunnen kopen, wat voor hem een enorme bevrijding betekent, maar gelukkig wordt hij er niet echt door, zijn vrouw wordt nog altijd getrakteerd op rake klappen.

De pastoor van het dorp sterft en wordt vervangen door pastoor Kips, een pastoor die niet opzij gaat voor Pol en Pol gaat op zijn beurt die confrontatie ook niet uit de weg ….
De nieuwe pastoor beïnvloedt de dorpelingen die niet meer in de dorpswinkel komen.
Pol verliest zijn inkomsten, mishandelt zijn vrouw nog meer en zijn twee dochters gaan het klooster in.

Pol probeert er terug bovenop te komen en Kips blijft stokken tussen de wielen steken.
De notaris komt zelfs kloppen om Pol zijn grond terug te kopen, hij biedt hem veel geld maar Pol, ondertussen toch al erg ziek, weigert.

Als Pol op een nacht koortsig wakker wordt, vraagt hij om de priester.

Kips vertrouwt het niet, maar als pastoor moet hij Pol wel de biecht afnemen. Pol schiet Kips neer en vraagt onmiddellijk naar een andere pastoor, die komt te laat.
Sideria “lijdt” even een beter leven, maar overlijdt ook en hun jongste dochter Anna probeert boete te doen voor de zonden van Pol.
Als Frits, het favoriete neefje, die ook niet hoog oploopt met de kerk, op bezoek komt met vrouw en kind doet Anna een laatste poging tot verlossing ….