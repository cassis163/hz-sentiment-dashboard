Ik heb zitten twijfelen tussen 3* of 4*. Vanaf het sterke begin, waar Nicky Frank uit haar verongelukte Audi klautert en je als lezer wil weten wie Vero is, weet de schrijfster je meteen te boeien en het lijkt een echt spannend verhaal te worden. Hoe het mogelijk is dat iemand drie keer achter elkaar een hersenschudding oploopt en wat heeft haar man Thomas Frank op zijn kerfstok, de beelden van het "theedrinken"met een half vergaan lijk, de relatie tussen Tessa en Wyatt.
Lisa Gardner laat telkens hints doorschemeren, toch lijkt het alsof ze de lezer niet genoeg vertrouwd zelf achter de waarheid te komen en voelt ze zich blijkbaar genoodzaakt alles uit te leggen. Het einde doet dan wat gekunsteld aan, als er in tien bladzijdes een soort van samenvatting van het hele verhaal gedaan wordt. Dus geen 4*, maar eerder 3.