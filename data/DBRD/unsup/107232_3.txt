Brett Lynch, een Amerikaanse archeologe, wordt in haar appartement in Venetië ernstig bedreigd en mishandeld. Twee dagen later wordt de museumdirecteur, met wie zij een afspraak zou hebben, dood teruggevonden. Brunetti, de commissaris, focust zich volledig op de zaak.

Het is een sfeervolle detectiveroman die je in één keer uitleest. Donna Leon heeft een vlotte pen, maar jammergenoeg is het verhaal niet echt intrigerend. Alhoewel het begin veelbelovend is, heb je - zoals bij vele boeken in dit genre  al snel een beeld wie de daders zouden kunnen zijn.