Ik associeerde de foto op de kaft en de titel van het boek met het schuim dat achterblijft op de zanderige kade langs de rivier. Maar hoewel de rivier een belangrijke rol speelt is dit niet de uitleg. De titel wordt duidelijk tijdens het lezen en geeft voor mij de essentie van het verhaal aan.
Wie tijdens dezelfde periode op de middelbare school zat, zal de vele treffend beschreven details, herkennen. Details die juist voor de hoofdpersoon er toe doen. Ik heb het met een glimlach gelezen. Het is een goed te volgen verhaal dat lekker weg leest. Hoewel de hoofdpersoon geen echte schokkende dingen meemaakt tijdens zijn jeugd is het een onderhoudend verhaal over de middelbare schooltijd van een gewone/ doorsnee jongen.