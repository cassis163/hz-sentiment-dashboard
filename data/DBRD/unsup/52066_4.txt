Witheet

"Witheet" is een boek in een genre waar je van moet houden. Het is een beetje een mengseltje van twee genres de ene is fantasy en de andere Young adult. Deze twee gecombineerd maakt een boek in een serie die je het liefst in een ruk uitleest. Het maakt ook niet echt uit in welk genre Jennifer L. Armentrout schrijft haar boeken zijn altijd het lezen waard. Ook bij dit boek is haar schrijfstijl fijn en leest het boek makkelijk weg. Je moet echter wel open staan voor het onderwerp demonen, wachters en de onderwereld (hel) die het willen overnemen van de gewone stervelingen. Het is een verhaal die vraagt naar meer. Dit is dan ook pas het eerste deel van de trilogie, tevens is er nog een kort verhaal om je met het verhaal kennis te laten maken. Enige nadeel van dat deel is dat het enkel als e-boek is uitgegeven. Ik kijk in iedereen geval uit naar de volgende delen.