Hoeveel hellen bestaan er? In Kleine hellen blijkt dat dat er veel kunnen zijn. De novelle vertelt het verhaal van broer en zus, Vera en Max. Vanuit wisselende perspectieven krijgt de lezer voorgeschoteld welke gebeurtenissen in hun jeugd hen heeft gevormd. Niet altijd is direct duidelijk wie van de twee aan het woord is. Dit zorgt ervoor dat je als lezer alert bent. Het vergt wat van je inschattingsvermogen.

De hellen die beiden hebben doorgemaakt worden met veel gevoel beschreven. Ondanks de ellende blijft het verhaal lichtvoetig. Toch spat de emotie van de bladzijden. Met veel beeldspraak wordt de verhaallijn geschilderd. De verwijzingen naar muziek en de schilderkunst geven dit nog wat extra’s.

De aparte gebeurtenissen worden met prachtige zinnen aan elkaar gelijmd. Kleine hellen is een mozaïek van traumatische gebeurtenissen die een leven vormen.