Een recensie schrijven, een van de eerste zaken die je echt niet mag doen zijn clich√©s gebruiken. Maar ik doe het voor deze roman toch eventjes. Dit boek wil je gewoon uitlezen. Liefst in een keer. Buiten vriest het dat het kraakt, maar ik waan mezelf even in de zomer.
Philly (Philomena) is samen met haar grootvader Seamus (Groot) na het overlijden van haar grootmoeder verhuisd naar Engeland. Groot was op zoek naar een uitdaging. Die ze onder de vorm van een bouwvallige boerderij met 2 ha grond vonden. Zeer tegen de zin van haar ouders, vooral van haar moeder die in Ierland woont. Groot heeft een nieuwe uitdaging gevonden, niet alleen is hij een bedreven mecanicien maar hij kan ook ontzettend goed taarten bakken. Philly haar hart ligt bij het tuinieren. Zij kweekt bloemen en planten. Samen staan ze elk weekend met een kraam op de markt om hun lekkere taarten en mooie boeketten te verkopen. Het is weliswaar hun enige vorm van inkomen. Dus veel geld om de boerderij te verbouwen hebben ze niet. Philly gaat soms ook helpen als serveerster. Maar ze zou toch graag wat meer verdienen.
Lorna werkt al jaren aan de tuin van Burthen House om deze in zijn oude glorie te herstellen. Ze heeft al stiekem evenveel tijd een oogje op de eigenaar maar deze beschouwd hun tweetjes als oude vrienden. De moeder van Peter, lady Anthea, speelt ook nog een rol in het verhaal.
Het verhaal speelt zich af om en rond de tuin van Burthen House. Het renoveren van de tuin in zijn oorspronkelijke glorie voor een evenement is het einddoel van het verhaal. Maar om daar te geraken zijn er heel wat gebeurtenissen voorafgaand vol met sprankelende gesprekken, aangename gebeurtenissen. Het is niet allemaal rozengeur en maneschijn. Maar uiteindelijk komt gelukkig onverwachts alles goed.
De schrijfster heeft een leuke en vlotte manier van schrijven waardoor het boek moeilijk aan de kant gelegd kan worden. De nodige humor wordt er ook in verwerkt dus het is plezant om te lezen. Ideaal om even van te genieten niet alleen in de zomer.