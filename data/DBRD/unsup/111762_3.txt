Sophie is secretaresse en werkzaam in het Private Office bij de NAVO. Tot haar tevredenheid werkt zij daar voor Secretaris Generaal Manfred Wörner. Na het plotselinge overlijden van Manfred Wörner, wordt Sophie geplaatst naar Sectie Vijf, zijnde een nieuwe afdeling binnen de NAVO.
Elmer, een diplomaat van Turkse origine, staat aan het hoofd van Sectie Vijf en heeft daar de leiding.

Elmar laat zich introduceren bij het Internationaal Academisch Genootschap. Het betreft een dubieuze club waar hij zich inlaat met pokerspelen en de daarmee gepaard gaande gokschulden. Af en toe wordt er ook een lijntje gesnoven. Hij maakt zich daarmee uitermate kwetsbaar en chantabel. Het genootschap bestaat gewoon uit een stelletje ordinaire, gewetenloze witteboordencriminelen. Een maffiaorganisatie.
Om aan zijn gokschulden iets te doen vraagt hij aan Sophie geld te leen. Wat op zich heel ongebruikelijk is. Sophie bevindt zich op dat moment in een proeftijd en kan de vraag daarom niet weerstaan. Zij leent hem het gevraagde geld. Omdat de terugbetaling op zich laat wachten, meldt Sophie het voorval bij Personnel Security. Wat zij daarmee op haar hals haalt is niet te overzien. Ontslag hangt als een donkere wolk boven haar hoofd. Promotie en een duidelijke taakomschrijving blijven achterwege. Een langdurig arbeidsconflict is geboren.
Sophie ziet maar één oplossing en zoekt hulp bij de vermaarde strafpleiter Mr. Max Moszkowicz, senior in Maastricht.


Voordat je het boek begint te lezen, verdient het aanbeveling om eerst het Addendum (bijvoegsel) te lezen.

De Slangenkuil, geschreven door auteur Carin Bruekers is beslist niet spectaculair. Het geeft slechts oppervlakkige een inkijk bij de NAVO zelf. Hoe de integriteit van sommige daar geplaatste diplomaten, zowel civiel als militair te wensen overlaat. Immers, zij maken gretig gebruik van de faciliteiten dat hun werk bij de NAVO biedt. Over de werkelijke dagelijkse werkzaamheden binnen de NAVO wordt niet uit de doeken gedaan en blijft daardoor vaag.
Carin Bruekers laat het verhaal door haar alter ego Sophie vertellen. Kort samengevat gaat het verhaal hoofdzakelijk over een langdurig arbeidsconflict, waarbij angst regeert.