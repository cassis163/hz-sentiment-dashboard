De dochter van Gabriela is ontvoerd en de ontvoerder vraagt om een flink som geld en "de oktoberlijst". Zelf is Gabriela gewond en heeft ze onderweg al iemand vermoord.
Zo begint eigenlijk het boek. Maar wat is er vooraf allemaal gebeurd?

Het is een boek wat begint bij het einde, zelfs de hoofdstukken tellen af. Ik moest er enorm aan wennen. Ik heb zelfs een paar keer even terug moeten lezen. Gelukkig was het eind van het boek toch nog verrassend zodat mijn waardering toch een ster meer heeft gekregen.

Dit was mijn eerste kennismaking met een boek van Jeffery Deaver. Nu heb ik inmiddels vernomen dat dit een ander soort boek is wat anderen van hem gewend zijn. Wie weet dat ik toch nog eens een boek van hem zal lezen om te zien of het daadwerkelijk zo is.