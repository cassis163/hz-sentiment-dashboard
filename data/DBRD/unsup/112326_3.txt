Twee jaar geleden kondigde Camilla Lackberg het al aan tijdens de lancering van Heks, het laatst verschenen deel in de Fjallbacka serie. Er kwam iets nieuws, ze was toe aan het nieuw boek en omgeving en wie weet wel een serie. Nu is dat boek verschenen, Gouden Kooi. Een totaal andere setting als het lieflijke dorpje Fjallbacka.

Faye is getrouwd met Jack, een zeer succesvolle ondernemer, en moeder van dochtertje Julienne. Haar leven staat volledig in het teken van Jack en Julienne en etentjes met zogenaamde vriendinnen, zich ook begevend in de jetset van Stockholm. Echter draagt Faye een verleden met zich mee en voelt ze zich steeds weer gevangen in een gouden kooi. Ze herkent zichzelf niet meer. Dan verlaat Jack haar voor een jongere vrouw en zint Faye op WRAAK!

Gouden kooi is een totaal andere boek als de eerdere boeken van de succesvolle Zweedse auteur, dus het was zeker even wennen aan Faye en de wereld waarin zij leeft. De schrijfstijl van Lackberg is nog steeds erg herkenbaar, vlot en beeldend, maar toch mist de Gouden kooi diepgang. De personages worden heel vlak beschreven en je komt eigenlijk maar weinig meer over ze te weten. Het past bij de oppervlakkige wereld waarin Faye zich begeeft, maar geeft je als lezer het gevoel dat je iets mist en niet in het boek gezogen wordt.

Na het dichtslaan, was toch de conclusie dat ik er zeker meer van had verwacht. De spanning in het boek laat lang op zich wachten en is uiteindelijk redelijk minimaal. Alleen het laatste hoofdstuk laat je eigenlijk in verbazing achter en maakt dat je zeker nieuwsgierig bent naar deel twee in de serie, maar verder kabbelt het verhaal een beetje voort. Het is zeker niet onplezierig om te lezen, je vermaakt je zeker met de avonturen van Faye, maar als thriller is het een beetje ondermaats. Het neigt meer naar een iets wat spannende feelgood en dat is niet wat ik van een boek van Camilla Lackberg had verwacht.

Toch ga ik zeker deel twee lezen, want ze heeft me wel nieuwsgierig gemaakt naar meer en dat is knap gedaan van de queen of crime!