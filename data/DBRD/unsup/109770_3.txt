De verdediging van Jacob is het eerste boek dat ik van de schrijver William Landay heb gelezen. Landay woont in Amerika en dit verhaal speelt zich ook af in Amerika, Newton (Massachusetts) en ik vind het ook een heel amerikaans verhaal. Het gaat over Andy Barber, hulpofficier van Jsutitie, die zelf ook speciale zaken in behandeling neemt. Zoals spraakmakende moordzaken. Ook in dit geval neemt hij de leiding op zich. Een schooljongen is vermoord door messteken in een park vlak bij zijn school gevonden. Als Andy's eigen zoon als verdachte wordt aangewezen, wordt hij van de zaak gehaald en neemt zijn leven een bizarre wendng. Andy zelf is de ik persoon en via zijn beleving maak je hele proces mee. Niet alleen het proces in de rechtzaal maar ook alles eromheen en krijg je een goed beeld van dat deel van de Amerikaanse samenleving. Het is helder en meeslepend geschreven. Je leeft echt mee met de hoofdpersoon en het verhaal boeit al snel. Het boek wordt als thriller omschreven maar daar ben ik het niet mee eens want het is niet echt superspannend maar wel intrigerend. Het is een goede misdaadroman en ik zou graag nog meer boeken van deze schrijver willen lezen.