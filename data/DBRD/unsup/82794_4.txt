Omdat ik Moordfamilie een geweldig boek vond, was ik heel erg benieuwd naar Beklemd. En ik werd niet teleurgesteld, ook Beklemd is geweldig om te lezen. Ik hou van de schrijfstijl van Corinne, lekker vlotjes en niet langdradig en met humor, af en toe heb ik echt moeten lachen. De korte hoofdstukken zorgen ervoor dat je langer leest dan je van plan was, ach nog één hoofdstukje kan nog wel, met als gevolg dat het boek zo uit is. Moordfamilie sprak mij net iets meer aan dan Beklemd maar dit boek krijgt van mij gewoon vier dik verdiende sterren.