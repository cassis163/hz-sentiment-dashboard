De groene meisjes is een heerlijk roze luchtig geschreven boek over het omschakelen naar een groener, gezonder, milieubewuster leven. Merel en Jamie zijn al een tijdje bezig als blogger en hebben dit boek geschreven als een leidraad. Ze willen laten zien hoe je op gemakkelijke en betaalbare wijze je leven wat groener kunt maken.

Het boek leest bijna als een chicklit omdat de meiden zo enthousiast zijn en het ook zo proberen over te brengen dat het niet te moeilijk is is volgens mij hun doel best goed behaald.
Je kunt ook gelijk aan de slag en nee je hoeft niet alles weg te gooien wat je in je kast hebt liggen maar zij geven tips om de ‘voor sommigen zo moeilijke’ eerste stappen te zetten. Compleet met boodschappenlijstje met prijzen.
Ik vond het een mooi en vlot handboek waar ik zeker enkele tips uit zal gebruiken en daarnaast zijn de recepten erg duidelijk, voorzien van duidelijke ingrediëntenlijst en mooie foto’s.
Het boek is mooi vormgegeven met pakkende teksten die niet te lang of saai zijn, ze laten je nadenken over hoe het anders kan en dat het voor iedereen mogelijk zou moeten zijn. Ook dat het bij jou moet passen.
De meiden laten ook hun lezers aan bod komen, dat geeft een extra dimensie aan het boek omdat je dan ziet dat ze al heel veel ervaringen hebben gedeeld. Dat doen ze ook op hun site www.degroenemeisjes.nl
Deze site is een mooie aanvulling op het boek. Alles is groen, cosmetica, groen denken en groen reizen. Maar het verhaal wordt niet op een vervelende manier gebracht, zelfs ik werd enthousiast en ga me er nog meer in verdiepen. Alle beetjes helpen toch?