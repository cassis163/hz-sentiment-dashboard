Iedereen die wel eens verliefd is geweest, weet hoe overdonderend dit gevoel kan zijn. Het lijdend voorwerp van de liefde wordt geromantiseerd en het lijkt wel of de wereld er ineens een stuk leuker uitziet. Maar wat als de liefde een loopje met je neemt? Wat gebeurt er met je als de liefde niet beantwoord wordt of als je verslaafd bent aan de liefde?

In de ongeneeslijke romanticus neemt psychotherapeut Frank Tallis je mee in de verhalen van mensen waarvoor de liefde een alomvattend probleem is geworden. Door middel van voorbeelden uit zijn praktijk laat hij zien welke problemen door de liefde veroorzaakt kunnen worden en hoe hardnekkig deze problemen kunnen zien.

Tallis beschrijft 12 voorbeelden van mensen voor wie de liefde tot problemen heeft geleid en laat zien hoe de gesprekken die hij met deze mensen verlopen. Daarnaast geeft hij ook wetenschappelijke informatie over de aandoeningen.

Het is een makkelijk leesbaar boek wat een inkijk geeft in de psyche van mensen die lijden aan de liefde. Het is ook een eerlijk boek, sommige problemen worden niet opgelost en dan gaat de schrijver ook bij zichzelf ten rade wat hij anders had kunnen doen.