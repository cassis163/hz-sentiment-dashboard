In fijne korte hoofdstukjes neemt Petra Vollinga ons mee in het leven van de zes hoofdpersonages: de rouwende weduwnaar, de verveelde gay castingdirector, de gescheiden overbelaste tweelingmoeder, het dromende pubermeisje, de aparte kassière en de gevoelige geneeskundestudent. Zij dealen allen met hun eigen problemen en zwaardere thema’s zijn door de schrijfster in een zeer luchtig jasje gegoten zonder aan de ernst van deze problemen voorbij te gaan. Hierdoor zijn de personages erg geloofwaardig en leest het boek zeer vlot weg. Naar mate de hoofdstukken volgen worden er, heel subtiel, steeds meer lijntjes uitgegooid en na deze opbouw volgt er een uiteindelijke explosie van ♥ wederom een mooie feelgood van de hand van Petra Vollinga!