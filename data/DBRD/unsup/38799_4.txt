Het Michelangelo mysterie vond ik een zeer goed boek en het feit, dat er twee verhaallijnen in voorkomen, die aan het eind van het boek in elkaar passen vond ik schitterend. De hoofdstukscheiding had misschien wat beter kunnen zijn, b.v. cursief voor de oorlogsperiode. Dat het boek meelift op het succes van De Da Vinci code van Dan Brown schijnt volgens sommige lezers verschrikkelijk te zijn; echter ook Dan Brown is niet helemaal onomstreden en heeft enige problemen met andere auteurs, die aanwijsbaar eerder soortgelijk werk hebben geproduceerd! Ook schijnt het "Mysterie" van Michelangelo niet helemaal te worden begrepen. Dit woord komt in het oorspronkelijke manuscript (Michelangelos Notebook) echter helemaal niet voor en is slechts het product van een kreupele vertaling. De schrijver kan hier niet op worden aangesproken.
Het boek is met grote vaart geschreven en loopt als een trein. Een aanrader voor een ieder, die van mysterieuze boeken houdt die zich gedeeltelijk afspelen in de schimmige contouren van het Vaticaan.