De danser van Katendrecht van schrijver Hans Kanters is een verhaal wat zowel uit feiten als uit fictie bestaat, zo neemt hij ons mee in het leven een van Nederlands grootste bokser Bep van Klaveren Olympisch kampioen vedergewicht van 1928. Europees kampioen lichtgewicht van 1931 en Europees kampioen middengewicht in 1938, voor het verhaal heeft de sparringspartner van Bep van Klaveren een willekeurige naam gekregen, Jaap Waterschoot.

Jaap Waterschoot is dan ook eigenlijk de grote hoofdpersoon in dit boek, je leeft met hem mee, als jonge gozer als hij Bep van Klaveren ontmoet, waarvan hij de sparringspartner van word, zo stijgt Jaap tot grotere hoogte, en kan zelfs uitkomen op de Olympische spelen van Berlijn, omdat hij dan nog geen beroepsbokser is.
De schrijver neemt je mee in de levens van Bep en Jaap, volgt hun reis naar Amerika, waar je veel geld kon verdienen aan het boksen.
Je leert Jaap kennen, die ook zijn ouders moet ondersteunen als jonge knul, zijn vader is afgekeurd, moeders probeert zoveel mogelijk bij elkaar te strijken, door zijn ouders te helpen, gaat hij met schepen mee om geld te verdienen, tussen de bokswedstrijden door, als hij dan ook nog verliefd wordt op Emmy is hij een jongen die alles wel heeft.
In Mei 1940 gaat Jaap voor de tweede keer naar Amerika, Nederland staat dan op de vooravond van het begin van de Tweede Wereldoorlog, zijn pa en inmiddels vrouw Emmy besluiten om ook naar Amerika te gaan, ze zouden eind Mei 40 volgen.
Jaap kan niet meer terug en we volgen hem met de bokswedstrijden die hij daar heeft, krijgen een kijkje in de bokswereld van Amerika, waar geld verdienen een grote rol speelt, maar ook allerlei louche figuren rondlopen.

De schrijver laat op een mooie manier de liefde van Jaap voor Emmy zien, als lezer voel je de pijn en ongerustheid als in Amerika de berichten binnenkomen over de bombardementen, je voelt met Jaap mee die van een grote afstand de bombardementen zo meemaakt, de moeilijkheid om contact te krijgen met je familie, iets wat wij ons nu bijna niet meer voor kunnen stellen, omdat we eigenlijk altijd bereikbaar zijn.

Dit boek geeft een mooi kijkje over de geschiedenis van het Nederlandse boksen, maar ook over de stad Rotterdam.
Een stad die toen nog grote dingen kreeg zoals de Kuip en de Maastunnel, maar ook een stad die erg geleden heeft onder Duitse bombardementen.
Mooi om te lezen over een sport waar ik zelf eigenlijk helemaal niks mee heb, maar toch is dankzij mijn ouders de naam Bep van Klaveren wel een naam die ik kon.,
Leuk aan deze roman is ook dat je gewoon het gevoel hebt dat je ook echt in Rotterdam bent, door het Rotterdamse taalgebruik wat de schrijver vooral gebruikt in de dialogen met Bep van Klaveren.

Hans Kanters heeft een roman geschreven die ook voor niet boksliefhebbers echt aan te raden is, een verhaal over geschiedenis, liefde en hoop. Een mooi verhaal waar je echt van kan genieten!!