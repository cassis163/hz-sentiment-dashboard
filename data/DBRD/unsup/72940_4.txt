Linda (Lynn) Dijkhuizen daar gaat dit verhaal over, een meisje dat met haar klas op schoolkamp gaat. Dit deed me herinneren aan mijn eigen schoolkamp van groep 8, vossenjacht, de sfeer, onderlinge groepjes vooral bij de meiden. Ook in dit verhaal vormen meiden groepjes, BFF. Lynn waait met alle winden mee, heeft geen beste vriendin maar probeert met iedereen bevriend te blijven.

Naast leuke en gezellige momenten, zijn er ook nare. Meiden "konkelen" dit betekent samen klitten, smoezen en gemeen doen tegen een ander. Dit gaat zover dat er uiteindelijk iemand in het ziekenhuis belandt. "Een gezellig werkweekje , dat was de bedoeling. Er is een wespennest opengebarsten, de bulten knallen er uit".

Ik heb dit boek met veel plezier en in één middag uitgelezen, makkelijk leesbaar, echt een meidenboek. Lynn is een heerlijk personage, komt voor andere op, maar kan ook van zich afbijten. Lynn 2.0 is eigenlijk het vervolgboek op Lynn, maar is goed zelfstandig te lezen. De voorkant is leuk bedacht Lynn in het bos en woorden om haar heen, konkelen, kussen?, kamp!, keten, klieren/klooien en kletsen alles wat je doet tijdens een schoolkamp.