Als je zo'n debuut schrijft, dan heb je de lat wel heel hoog voor jezelf gelegd, meneer Björk. Naar het volgende boek zal reikhalzend uitgekeken worden. Je hebt weleens van die boeken die jou pakken in plaats van andersom. Vanaf het begin kom je in een 'flow' terecht en daar raak je pas weer uit als je het boek uit hebt. Bij elk hoofdstuk groeit je nieuwsgierigheid en je ademnood. Alsof je met ingehouden adem hebt zitten lezen. Kortom fantastische thriller met ingrediënten als kindermoord, godsdienstwaanzin en licht gemankeerde politiemensen. En garantie voor succes, als je er tenminste een mooi verhaal van kan maken en dat kan Samuel Björk.