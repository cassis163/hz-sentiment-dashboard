De avonturen van Eveline Sevenster, een jonge Wachter, gaan verder. Ze wordt verder opgeleid, ingewijd en krijgt weer met veel kwade krachten te maken. Op gegeven moment staan zij, haar beste vriendin Cleo (geen Wachter, maar wel in gevaar en dus ook in het Wachterhuis in Parijs) en een aantal andere jonge Wachters er alleen voor. Ze komen tegenover de meest verwoestende groep van o.a. demonen te staan die er bestaat: De Wilde Jacht. Zal het ze lukken om het goede te laten zegevieren?

Ja hoor, ook hier deed Alexandra het weer: ik begon, zat meteen in het verhaal en wilde gewoon niet meer stoppen met lezen. Ik moest en zou weten hoe het zou aflopen. En dan gefrustreerd zijn, op een positieve manier, want er komt nog een vierde deel, dus er blijven vragen over aan het einde van het boekâ€¦ Afwachten weer dus! Grrr!