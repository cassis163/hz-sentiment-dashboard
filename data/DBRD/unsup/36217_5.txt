Een boek vol vaart, verrassende wendingen, spanning en intrige. Beter nog dan de Test serie.
De opzet is erg origineel. De lezer kijkt mee met een scala aan personages, die aanvankelijk nauwelijks met elkaar verbonden lijken te zijn. Maar hoe verder je leest, hoe duidelijker alles wordt en hoe meer je je gaat afvragen wat de gevolgen zijn van de opdrachten die de personages uitvoeren.

Met de meeste personages leef je als lezer niet of nauwelijks mee, maar dat geeft niet, want er is meer dan genoeg spanning en je gaat je steeds meer afvragen hoe alles in elkaar steekt. Bovendien is Kaylee eigenlijk het enige echte hoofdpersonage en met haar leef je wel mee.

De ontknoping zou wat vergezocht genoemd kunnen worden, maar met alle samenzweringstheorieÃ«n de laatste tijd in het echte leven, is dit eigenlijk zo gek nog niet. En eerlijk gezegd vond ik het in dit geval interessanter om te lezen hoe het afliep met de personages en hun opdrachten, dan te lezen waarom degene(n) achter de site dit allemaal had(den) gedaan. Deze ontknoping was dus eigenlijk wat teleurstellend, maar het verhaal had zoveel intriges en spanning dat ik dat eigenlijk niet zo erg vond.

Kortom:
Ik vond dit echt een goed boek. Een absolute aanrader!
Heel veel dank aan Karakter Uitgevers voor het leesexemplaar. Ik kijk al enorm uit naar het volgende boek van Joelle Charbonneau.