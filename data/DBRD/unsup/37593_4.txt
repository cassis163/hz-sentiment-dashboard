In Het Bloed Kruipt maken we kennis met de broers Ciaran en Thomas. De eerste jaren van hun leven brengen zij door in een onstabiele gezinssituatie doordat hun moeder verslaafd is aan drugs. Na de dood van hun moeder worden zij ondergebracht bij het pleeggezin Rolston. Echter gaat het hier op een dag vreselijk mis en dit heeft tot gevolg dat Ciaran en Thomas in een gesloten inrichting worden ondergebracht vanwege de moord op hun pleegvader.

Het boek start met de vrijlating van Ciaran uit de jeugdgevangenis. Hij krijgt de reclasseringsambtenaar Paula toegewezen en ook zijn broer Thomas, die al eerder vrijgelaten is, duikt weer op in zijn leven.
Als snel blijkt dat Thomas nog een grote -onnatuurlijke- invloed heeft op de onzekere Ciaran dit tot grote zorg van Paula. Zij besluit hierop contact op te nemen met Inspecteur Serena Flanagan welke indertijd betrokken was bij de bekentenis van Ciaran. Altijd is het vermoeden er geweest dat Ciaran de schuld van Thomas op zich nam.

Enige tijd na de vrijlating van Ciaran wordt Daniel Rolston, de zoon van hun vermoorde pleegvader, vermoord gevonden. Natuurlijk zijn Ciaran en Thomas als eerste verdacht echter wie houdt wie de hand boven het hoofd? Aan Serena de taak om deze moord op te lossen.

Stuart Neville heeft met Het Bloed Kruipt een aangrijpend en boeiende psychologische thriller afgeleverd. Mede door de korte hoofdstukken is het boek vlot leesbaar. Stuart Neville weet heel goed met de verknipte relatie tussen de broers de spanning tot het einde vast te houden.

Dankzij een winactie op Thrillzone mochten wij dit boek lezen. Het was en leuke eerste kennismaking met deze schrijver en wij blijven deze zeker volgen.