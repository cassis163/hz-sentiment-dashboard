De onverklaarbare logica van mijn leven is een prachtig boek, geschreven door Benjamin Alire Sáenz. Eveneens de auteur van Aristoteles en Dante ontdekken de geheimen van het universum. De onverklaarbare logica van mijn leven is weer net zo poëtisch en filosofisch geschreven en de schrijver weet dan ook over thema’s te schrijven die er toe doen. Het boek is geschreven vanuit het ik-perspectief, waardoor je je goed kunt inleven in de hoofdpersoon. Dit is dan ook gelukt, aangezien ik er zowat was ingezogen van het begin tot het eind.

Het boek gaat over de hoofdpersoon Salvador. Hij heeft geen moeder meer, want die is op jonge leeftijd overleden. Zijn vader heeft hij nooit gekend en hij groeit op bij zijn adoptievader. Salvador is erg opzoek naar zichzelf en leert eigenschappen van zichzelf kennen die hij nog niet eerder had ontdekt. Zo leef je met hem mee, en leer je Salvador gedurende het boek, steeds beter kennen. In dit verhaal komen ook twee goede vrienden van Salvador naar voren en ieder van hen heeft een tragisch en treurend verhaal. Toch weet de schrijver hun emoties goed naar voren te krijgen, ook al zit je in het verhaal in de huid van Salvador. De vriendschap die deze drie hebben is trouwens best intrigerend. Het is mooi om te lezen hoe ze leren van elkaar en er voor elkaar zijn door dik en dun. Ze deinsde gezamenlijk echt werkelijk nergens voor achteruit.

Quote: “Ze kon een storm zijn. Maar ook een rustig brandende kaars die een donkere kamer verlichtte.”

Het boek is geschreven in korte hoofdstukken niet al te lange zinnen. Dit vond ik niet erg, hierdoor kon ik of in één ruk doorlezen, maar als ik wilde kon ik het boek ook zo opzij leggen en af en toe een stukje lezen. Het gebruik van poëtische en filosofische woorden, heb ik ook als erg prettig ervaren. Er schuilde een bepaalde wijsheid door het boek heen, en daardoor had ik het gevoel dat ik er ook nog eens iets van op stak.

Quote: “Ik voelde me een vogel met gebroken vleugels die toch probeerde te vliegen.”

Ik heb echt enorm genoten van het boek, ook al was het emotioneel beladen. Ik zou dit boek zeker aan iedereen aanraden, omdat het niet alleen een fictief boek is, maar naar mijn mening ook nog eens erg leerzaam is. Daarbij heeft dit boek zeker een plaatsje in mijn top drie allertijden bereikt. Dit boek krijgt zonder meer daarom van mij vijf sterren. Het is een prachtverhaal!