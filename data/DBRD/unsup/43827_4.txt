Per is programmeur van beroep en loopt Raan toevallig bij zijn werk tegen het lijf.
De ontmoeting tussen Raan en Per is op zich niet bijzonder te noemen. De gevolgen van die ontmoeting is een relatie die nogal wat vraagtekens zet over de bedoelingen van Raan. Per laat zich meeslepen in zijn verliefdheid en is blind voor de waarheid. Uit angst voor de eenzaamheid?
Raan speelt een spel maar welk spel? Hoeveel mannen heeft Raan en welke rol spelen zij in het leven van Raan? Heeft deze relatie wel zin?
Per doet heel veel om Raan het zo gemakkelijk mogelijk te maken om maar in een goed blaadje te komen. Een ex-vriend van Per had een bepaalde karaktertrek die Raan niet leuk vond en Per beloofde zichzelf om vooral niet die karaktertrek te hebben omdat Raan anders boos op hem zou worden. Hij schikt zich helemaal naar Raan en Raan? Raan doet waar ze zin in heeft. Het zet je wel aan het denken waarom Raan zo onverschillig is. Heeft ze een geheim? Is er iets gebeurd in haar leven wat haar zo afstandig maakt?
Het is een leuk verhaal. Er kan niet uitbundig worden gelachen maar doordat het zo strak, gemakkelijk leesbaar is geschreven maakt het de lezer vrolijk. Hier en daar wat goed gevonden uitdrukkingen maakt het nog interessant voor de Neerlandicus onder ons.
Als lezer wordt je gedwongen om na te denken over de geheimzinnige opmerkingen die Raan uit tegen Per.

Geen boek over de liefde waar je van gaat kwijlen maar een goed onderhouden verhaal zonder zoetsappigheid.
Een aanrader!