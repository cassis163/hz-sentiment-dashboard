Gebroken is de tweede psychologische thriller van B.A. Paris. Haar debuut was de bestseller ‘Achter gesloten deuren’. In Gebroken maken we kennis met Cass ze is lerares en begint aan haar zomervakantie. Tot ze op een avond naar huis rijdt en langs de kant van de weg iemand ziet wachten. Het stormt en het is donker in de bosweg dus besluit Cass om gewoon verder te rijden. De volgende ochtend blijkt diezelfde vrouw vermoord te zijn. Cass is er helemaal kapot van, kort daarna krijgt ze vreemde telefoontjes en begint haar geheugen ook steeds minder goed te functioneren…
Vanaf de eerste pagina’s slaagt B.A. Paris erin om meteen al de spanning op te bouwen. Je vraagt je af wat er gebeurde, waarom en ook steeds wie de dader is. De spanning voel je niet alleen doorheen het personage je leeft zo hard mee en begint zelf ook paranoia te worden. De vraag is natuurlijk heel het verhaal of Cass werkelijk overdrijft in haar angsten of er wel degelijk gevaar drijgt.
Doorheen het verhaal verdenk je verschillende personages en bedenk je wat er allemaal kan zijn gebeurd. Maar dit einde, waarin elk puzzelstukje op zijn plaats valt, had ik tijdens het lezen absoluut niet zien aankomen. Er ging letterlijk een rilling doorheen mijn lichaam tijdens het lezen van dit boek.
Cass is zo goed uitgewerkt je zit in haar hoofd en leeft helemaal met haar mee. Ook de andere personages worden uitgewerkt krijgen een achtergrond en motieven. Doorheen het verhaal lukt het de auteur dan ook om bladzijde na bladzijde de spanning en de sympathie voor de personages te behouden. Je wil weten of het nog goed komt met hun maar ook hoe de vork in de steel zit.
De opbouw van het verhaal vond ik ook zeer goed, je krijgt niet meteen alle informatie maar stukje bij beetje kom je genoeg te weten. Het tempo is juist snel genoeg om de spanning erin te houden en om het boek niet onnodig langdradig te maken. Ook de schrijfstijl van B.A. Paris is er alleen maar op vooruitgegaan het boek leest heel vlot weg en mede dankzij de vragen die ze oproept wil je alleen maar verder lezen in dit boek.
Achter gesloten deuren vond ik een zeer goed boek en met Gebroken heeft B.A. Paris bewezen dat ze geen eendagsvlieg is. Een prachtige thriller van formaat, een welverdiende vijf sterren meer dan waard!