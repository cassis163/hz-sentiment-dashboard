Het boek begint met de mysterieuze verdwijning van de 7 jarige Jesse van Dijk. Snel wordt duidelijk dat hij ontvoerd is en dat dit niet op zichzelf staat. In korte tijd verdwijnen er meerdere kinderen op verschillende plaatsen in het land.
Huiveringwekkend, als je even afdwaalt en bedenkt dat dit in werkelijkheid gebeurt. Dit maakt dat je wilt weten wat de reden is, zullen de kinderen het overleven en wie zijn de mensen die dit doen?

Maud Mertens onderzoekt samen met haar collega’s de zaak en gaat hierbij tot het uiterste. Als lezer wordt je meegesleept in haar onderzoek, maar ook in haar privéleven waarbij haar gevoelens zich afwisselen. Tijdens het recherchewerk komt ze weer in contact met Kyra, die ook betrokken was bij de moord op haar leraar. Dit speelde zich af in het eerste deel van de Noordzeemorgen, ‘galgenveld’. Kyra en haar familie hebben ansichtkaarten gekregen van haar zus Sarina die vier jaar geleden verdwenen is. Niemand weet wat er met haar is gebeurt.
Maud is verantwoordelijk voor de zaak van Sarina, maar heeft weinig tijd vanwege de ontvoerde kinderen en daarom besluit Kyra zelf onderzoek te doen. Ze maakt de reis die Sarina ook heeft gemaakt, in de hoop bewijzen te vinden. Helaas moet je voor de ontknoping wachten op het volgende deel en dit geldt voor nog een aantal personages. De verschillende personages met hun eigen verhaal zijn goed uitgeschreven.

Een fijne schrijfstijl waardoor je snel in het verhaal komt en je meegezogen wordt.
Isa Maron heeft het verhaal realistisch en pakkend geschreven..
De titel is zowel letterlijk als figuurlijk passend en de kaft is sprekend.
Af en toe geeft Isa een terugblik naar het eerste deel wat prettig is, maar ik raad aan om het eerste deel ‘Galgenveld’ te lezen voordat je dit deel leest.
4 sterren
Dit boek is mij aangeboden door Not Just Any Book