Passagier 23 speelt zich af in een voor mij originele setting. Ik ben helemaal niet bekend met de cruisewereld en hoe het er aan boord van een cruiseschip aan toe gaat dus ik vond een aangename verrassing.
Zoals we gewend zijn van Fitzek zit ook dit verhaal weer goed in elkaar, met volop plotwendingen en ook weer verschillende verhaallijnen die later bij elkaar komen. De hoofdpersonages worden redelijk uitgediept, alhoewel dat voor mij wel wat meer mag, het blijft allemaal wel een beetje kabbelend. Maar over het algemeen biedt Fitzek gewoon goed leesvoer en ik zal ook zeker niet aarzelen om nog een boek van hem ter hand te nemen.