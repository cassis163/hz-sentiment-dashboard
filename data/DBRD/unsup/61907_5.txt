De vrouw die een jaar in bed ging liggen is een internationale bestseller van een van de grappigste schrijfsters van Engeland. ‘Een geestig en ontroerend boek over wat er gebeurt als een echtgenote plotseling weigert te moederen, koken, wassen en een stappenplan voor kerst te maken’. Zo luidt de reactie van Linda.Boeken. Nou, dan heb je mij te pakken! Mede door de opmerkingen van de Flair: ‘Geestig boek’ en de Marie Claire: ‘Ze hoeft geen wasjes te draaien, niet te koken voor haar overspelinge echtgenoot en geen sociaal gedoe. Ze laat zich pamperen door anderen. Terwijl zij daar lekker ligt, sjees jij door de pagina’s heen. Kortom de juiste ingrediënten voor een heerlijk boek.
Naarmate ik verder in het verhaal kwam, ging dit boek mij steeds meer tegenstaan. Brian Beaver, de overspelinge echtgenoot, heeft het er maar zwaar mee dat zijn vrouw boven in bed ligt en hij nu alles zelf moet doen. Daarom heeft hij de hulp ingeschakeld van zijn moeder en schoonmoeder die de zorgtaken van Eva op zich nemen. Brian heeft achter het huis een complete schuur ingericht als Man Cave, waar hij zijn dagen en nachten doorbrengt nu hij niet meer in zijn eigen bed naast Eva mag slapen, en even later ook zijn minnares Titania haar intrede in doet. Maar de Man Cave wordt al gauw tot de nok toe volgezet met spullen van Titania en Brian mokt weer verder. Klusjesman Alexander biedt hulp waar nodig en tussen hem en Eva ontstaat een bijzondere band. Terwijl het leven van Eva stil lijkt te staan gebeurt er om haar heen wel veel.
Afgezien dat ik het plot graag anders had gezien, heb ik het boek met veel plezier gelezen. Een ideaal boek voor de zomervakantie, waarin je ook gewoon even niets wilt doen!