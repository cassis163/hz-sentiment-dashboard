Het boek komt wat langzaam op gang. Het is niet meteen duidelijk waarom iets gebeurt of in wat voor omgeving de personen zich bevinden. Maar gaandeweg wordt dat beter. Howey beschrijft alles erg gedetailleerd, zonder dat het saai wordt. Zodra Juliette haar intrede doet is de spanning om te snijden. Vanaf dat moment is het moeilijk om het boek weg te leggen. Het is een erg goed alternatief voor The Hunger Games. Ik vond dit boek zelfs nog iets beter. Er zit meer spanning in en de personages zijn interessanter.