Het derde deel van de trilogie die zich in en om Stockholm afspeelt. Teddy was fulltime crimineel en probeerde na een gevangenisstraf van acht jaar op het rechte pad te blijven. Hij zocht eerlijk werk bij een advocatenkantoor. Daar leerde hij Emelie kennen.
Teddy heeft een neef Nicolas die opkijkt naar zijn oom, iets te veel want hij is zelf een crimineel geworden. Ook hij heeft al wat tijd gezeten. Zijn beste vriend wordt vermoord en nu wil hij wraak nemen. Hij was bezig aan een opleiding electricien, maar dit gaat voor.
Daarnaast leert hij een meisje kennen dat op korte tijd erg veel geld bij elkaar moet krijgen. Ze heeft namelijk iets verkocht wat niet van haar was en wanneer de rechtmatige eigenaar opduikt, eist die zijn geld. Het gaat uiteraard om drugs en alweer een crimineel.
Teddy zelf is dan weer op zoek naar enkele hooggeplaatste figuren die al jaren meisjes gruwelijk misbruiken. Hij is druk bezig een pedonetwerk op te rollen, maar krijgt tegenwerking van de hoge pieten en de politie. Het zit hem niet mee.
Veel misdadigers passeren de revue en het is niet gemakkelijk om aan allemaal een hekel te hebben want Teddy bijvoorbeeld heeft het hart wel op de juiste plaats zitten.
Veel verhaallijnen die op het einde allemaal samenkomen zoals dat hoort.
Een goed einde aan deze trilogie. Het is jammer dat ik afscheid moet nemen van Teddy en Emelie.
Er zitten ook best grappige stukken in het boek, maar ook decadent feesten, fuiven en drugs gebruiken.
Ik zou dit boek niet direct apart lezen, maar in de juiste volgorde, dan ga je er meer aan hebben.
Viproom en Stockholm Delete gaan dit deel vooraf.