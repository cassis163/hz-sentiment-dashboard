Deze bundel bevat 14 verhalen die mee hebben gedongen naar de Unleash Award 2012. De bundel bevat verhalen die mij zeer aanspraken tot gemiddelde verhalen, daarom krijgt deze bundel van mij een gemiddelde 3 sterren.

De verhalen die ik er uit vond springen waren.
De gedichten van Charletta van Fred Rabouw. Dit verhaal deed mij denken aan de wereld van Fafhrd & De Grijze Muizer. Dit is een verhaal met een knipoog, hoe een rook-magiër alles naar zijn hand weet te zetten.

De winnaar van de Unleash Award 2012, Verdromer van Django Mathijsen. Een SF verhaal waar dromen je wereld kunnen zijn en waar je dromen kan manipuleren. Goed verteld, met een spannend plot.

De inktlezers van Doi Sarket van Thomas Olde Heuvelt. Thomas neemt je mee in de wereld van Thailand en zijn goden. Weer een gevoelig verhaal van deze meester schrijver.

Schreeuwlelijk van Victoria van Zee. Pas op als je ooit als luitspeler beland bij de Sirenes. Een verhaal verteld met een komische noot.

Slaaf van de fontein van Marieke Frankema. Een gevoelig verhaal over liefde en eeuwige liefde.

Toekomstig verleden tijd van Iris Versluis. Hoe je betrokken kan zijn met het personen uit het verleden en wat de consequenties zijn. Een leuk SF verhaal waar je nog lang over na denkt.

Ylllnith van Birgit Berg. Over een meisje wat vlucht in het magische woud Yllnith. Ik vond dit vooral een mooi verhaal om de blijheid en de treurnis die er in zaten.

Bannelingen op Troop van Anaïd Haen. Een leuk SF verhaal over een ruimteschipbreukeling en een banneling op de ongastvrije planeet Troop. Met verve en humor verteld.