In het boekje van amper 59 blz. weet Sandra perfect te verwoorden wat gepest worden met iemand doet.
Al wie er ooit mee te maken kreeg zal zich perfect in Kato herkennen.
Als slachtoffer blijf je de gevolgen nog jaren meedragen. Ook al zijn de pesters uit je leven verdwenen, op bepaalde momenten komt dat gevoel terug.
De pesters daarentegen....die gaan gewoon door met hun leven, want die vergeten het gewoon en beseffen niet wat ze hebben aangericht.

"Onzichtbaar" zou verplichte lectuur moeten worden op de scholen, zodat de ogen van de pestkoppen worden geopend. Als dit boekje maar een klein beetje kan bijdragen aan het gedrag van de jongeren zouden er toch al wat minder Kato's zijn.

Ik heb het boekje met een krop in de keel gelezen. Vooral omdat het wel
herkenbaar was (wellicht niet enkel in een schoolomgeving, maar toch).

**********Voor alle Kato's vraag ik aan directies en leerkrachten :

Stop pesten op scholen!
Soms gebeurt het zo subtiel dat jullie het niet eens merken. Laat de Kato's niet in de kou staan.
Keer de rollen niet om, zij zijn niet schuldig. Want daar slagen veel pesters in, het er laten uitzien alsof ze niets aan de hand is, waardoor het voor het slachtoffer nog erger wordt.
O ja, het is veel simpeler ÉÉN leerling een andere school te laten kiezen, dan de pesters aan te pakken, want waarom zou je ineens 3 à 5 leerlingen wegsturen.
Laat de pestkoppen niet winnen! Geef elke jongere in onze samenleving wat ze verdienen. Een aangename schooltijd.