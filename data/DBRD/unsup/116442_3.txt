De strijd tussen verschillende gezondheidzorgers in de 19e eeuw: artsen, apothekers, chirurgijnen, kwakzalvers. Het zoeken naar remedies voor allerlei kwalen, die onbehandelbaar leken. Vrouwenemancipatie. De overvloed aan regels in het sociale leven. Dat en meer is het onderwerp van De apothekersdochter.
Ze heet Lilly, is de rechterhand van haar vader, de apotheker en 'wonderdoener', Hij wordt geacht iemand weer tot leven te hebben gewekt, nadat hij al was overleden. Vader's gezondheid is slecht. maar Lilly kan alles zonder probleem overnemen. Alleen: vrouwen mogen dat niet. Bovendien wordt ze door de plaatselijk arts tegengewerkt: hij is bang patiÃ«nten aan haar te verliezen (en dus geld).
De moeder van Lilly is spoorloos verdwenen. Op een dag is ze vertrokken en niemand weet waarheen. Lilly zou ook graag avonturen beleven, maar in het dorp in Wiltshire maakt ze niet veel mee.
Haar oom en tante nodigen haar uit om naar Londen te komen en daar Het Seizoen mee te maken. De huwelijksmarkt op, dus. Veel succes heeft dat niet, want zodra de achtergrond van Lilly bekend wordt. verliezen de 'heren' hun belangstelling. Wel blijven een arts en de leerling van Lilly's vader over als bewonderaar.
Interessant en goed gedocumenteerd voor wat betreft de geschiedenis van de apotheker in Engeland. Leuk zijn de citaten, waarmee ieder hoofdstuk begint. Aan het eind wordt het verhaal wat langdradig, teveel uitgesponnen en gerekt.