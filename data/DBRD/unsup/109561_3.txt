Steven woont met zijn 5-jarig broertje Davey en moeder in bij zijn oma. Oma staat dagelijks uit het raam te kijken want haar zoon Billy is op jonge leeftijd verdwenen. Er is een moordenaar opgepakt, een kinderlokker die bekend heeft 6 kinderen te hebben vermoord. Billy was een van hen, maar in tegenstelling tot enkele andere kinderen, is zijn lichaam nooit gevonden. En oma blijft hopen. Het verdwijnen van Billy heeft het gezin helemaal verscheurd en dat heeft zich zelfs verder gezet in het gezin van Steven want zijn moeder was de zus van Billy. Zijn moeder heeft het ook moeilijk, mannen komen en gaan, mannen die Steven en zijn broer allemaal oom noemen. Het gezin heeft het financieel moeilijk, Steven is een geliefd slachtoffer van pesters om zijn armoedige kleding.
Steven heeft een missie, hij graaft op de heide op zoek naar zijn oom Billy.
Wanneer hij door heeft wat er precies met zijn oom gebeurd is, gaat hij op zoek naar krantenartikels over de moordenaar en vat hij het idee op om de man te schrijven, om het te vragen waar het graf van zijn oom is. Steven heeft het idee dat als zijn oma maar rust kan krijgen over Billy, het leven beter zal worden.
De moordenaar zit een lange straf uit, maar gedraagt zich voorbeeldig want hoopt toch ooit terug vrijgelaten te worden.