Een dikke pil van meer dan 600 pagina's die ik op de kop getikt heb voor 50 cent bij de opruiming van de bibliotheek. Het is het eerste boek van Elizabeth George dat heb ik gelezen, al was ik al wel bekend met televisiereeks omtrent de detective Thomas Lynley.

In Derbyshire worden de lijken van twee jonge mensen gevonden, Thomas Lynley buigt zich op verzoek over de zaak. Brigadier Havers is in ongenoegen bij Lynley gevallen.

De schrijfstijl is gedetailleerd maar toch vlot, de tekst leest makkelijk weg en het verhaal heeft een goede ontknoping - het is een geval van 'de klok horen luiden maar er pas langzaam achter komen waar de klepel hangt.' Het is een aangenaam boek om te lezen en nadat ik dit boek gelezen heb ben ik zeker van plan meer boeken van Elizabeth George te lezen.