Het boek gaat over de familiegeschiedenis van de familie Six. We beginnen in 1600 en eindigen met de huidige “heer des huizes”. Geert Mak schrijft met zo’n gemak over een tijd waarin wij niet hebben geleefd, dat je toch het gevoel hebt erbij geweest te zijn. Door door het huis aan de Amstel te lopen en bij verschillende objecten en schilderijen stil te staan vertelt hij het levensverhaal van de Sixen. Dit doet hij op een zeer boeiende manier. Je leert de Sixen goed kennen en ook de tijd waarin zij leefden. Als je het verhaal leest lijkt het net of je terug gaat in de tijd en er zelf bij bent. Je leert ook hun tijdgenoten beter kennen, zoals Rembrandt, Vondel en de tijd waarin zij geleefd hebben. Niet alleen de geschiedenis van Amsterdam komt aan bod, maar ook de geschiedenis van het ontstaan van Nederland, de geschiedenis van Amerika en de geschiedenis van de verschillende oorlogen die wij hebben gevoerd. Daarnaast laat Geert Mak je deelnemen aan het leven van de aller rijksten. Je leert de sociale omgangsvormen van toen kennen en de demografische verschillen in de loop der jaren. Je leert ook hoe door de eeuwen heen de rijkdom om kan slaan ik “armoede” en dat daardoor de aller rijksten soms heel erg zuinig zijn en heel weinig geld uitgeven, zodat hun erfenis kan worden doorgegeven aan de volgende generatie. Dat vind men heel belangrijk. Dat is ook de reden dat er zoveel bewaard gebleven is van de levens van de Sixen. Een heel boeiend boek. Ik heb het met heel veel plezier gelezen.