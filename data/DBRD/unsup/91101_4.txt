Agatha is vakkenvuller in een supermarkt en zwanger zonder man. Megan is getrouwd met Jack een bekend TV presentator, heeft al twee kinderen, is zwanger en werkt zelf niet meer. Ze gaat naar vrouwenclubjes, zorgt voor de kinderen en gaat naar de zwangerschapsyoga. Daar leren de twee elkaar kennen.
Misschien moet ik zeggen dat vooral Agatha Meg leert kennen en niet andersom. Agatha is erg jaloers op het gemakkelijke leven van Meg, maar ze moest eens weten want niet alles is rozengeur en maneschijn.

In het begin vroeg ik me af wat voor boek dit nu eigenlijk was, al die beschrijvingen over zwangerschap, helemaal niet wat ik van Robotham verwacht. Maar dan begint het psychologisch spel en kan je niet meer stoppen met lezen.