3.5/5 sterren

Toen ik deze zag bij 'aanbevolen' was ik onder de indruk. Het werd als een young adult neergezet waardoor ik ook sneller erin begon.
Tijdens het lezen had ik echter niet het idee dat dit echt een young adult boek was. Ik zou het verhaal eerder aanraden voor lezers tussen de 12-15 jaar, meer de tienerfictie. Vooral omdat het hoofdpersonage zeer jong aanvoelde.
Jammer was ook dat ik pas aan het einde las dat het een novelle/kortverhaal was. Als je dat voordien niet weet, lees je anders. Uiteindelijk kan je het relativeren nadien, maar dan is je leeservaring toch al wat aangetast.
Het is een kortverhaal maar de verdeling voelt soms wat uit evenwicht. In het begin ging het namelijk zeer traag en richting het einde super snel.

Er is helaas weinig diepgang. Ik zou het eerder herschreven hebben naar een vol en dik boek. Vooral omdat hier ontzettend veel potentieel in zit om er echt een bestseller van te maken. Ik heb al proberen zoeken naar boek 2, maar vind deze helaas nergens. Jammer, want deze wilde ik toch echt verder lezen.
Het hoofdpersonage vond ik zelf zeer komisch en ook realistisch neergezet in zo'n fantasie scenario. Ik betrapte mezelf meermaals dat ik tussen de regels door moest lachen.
Ik was ook de hele tijd mee aan het puzzelen welk sprookje het nu precies was. Ik dacht aan 'Alice in Wonderland', maar dat is geen sprookje dus daar liep ik al snel vast.
Het is fijn dat het voor de lezer ook interactief is. Maakt het allemaal net wat fijner lezen en de band met het hoofdpersonage is dan ook een stuk sterker.

Zeker een aanrader als je wat fijns tussendoor wilt lezen! De andere boeken van deze schrijfster ga ik ook maar eens opzoeken.