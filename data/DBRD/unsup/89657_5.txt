De grown-ass vrouwen club. Be awesome. Verdien stickers. Door Meredith Haggerty, illustraties Lydia Ortiz

Wat een geweldig idee, wat een geweldig boek! Ik ben 38, te oud om stickers te hebben gekregen van mijn juf. Altijd spijtig gevonden, ik ben namelijk nog steeds dol op stickers. Met dit boek kan je jezelf stickers geven, voor dingen veel moeilijker dan binnen te de lijntjes kleuren :) En je mag ze zelf kleven, ook veel toffer.

Stickers kleven voor dingen die je goed gedaan hebt, dat klinkt misschien voor sommige zuurpruimen kinderachtig maar dat is het totaal niet, het is zelfs super volwassen. Het betekent dat je hebt ontdekt dat je goed gevoel, je eigenwaarde niet door bevestiging van buiten af moet komen maar dat die van binnen uit moet komen. Als ‘grown-ass vrouw’ heb je ontdekt dat je je eigen beste vriend moet worden, dat je zelf jouw beste cheerleader bent! Kei volwassen dus.

Je krijgt een eremedaille sticker voor: geweldige gastvrouw zijn, naar het buitenland reizen, mezelf zo nu en dan verwennen, voor iemand anders zorgen, de feestdagen overleven,…
Kleine en grote mijlpalen dus. Gegroepeerd per thema (familie, moeilijke momenten, thuis,…). Alles met een knipoog en een gezonde dosis humor maar daarom niet minder waar.

Dit boek kan een aanleiding zijn om een grens te verleggen, (gewoon om een sticker te kunnen kleven), daarnaast is het ook een mooi logboek waarin je jouw vorderingen als volwassen, verantwoordelijke vrouw kunt vastleggen.
Iets om trots op te zijn. ‘Be awesome’!