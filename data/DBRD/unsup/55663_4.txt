Dit boek valt meteen met deur in huis! Vanaf de eerste bladzijde weet je dat het een zeer spannend verhaal gaat worden. Het is een boek van deze tijd en ik weet zeker dat er dit soort dingen in het echt ook gebeuren! Het gaat namelijk over Mitch Rapp, hij is een antiterrorisme- expert en weet wel hij een zaak moet oplossen. In zijn tak van de C.I.A. is men niet bang om iemand om te leggen.
Rapp staat dan ook zijn mannetje wel. Hij heeft een grote mond en is snel agressief. Hij moet Joe Rickman gaan zoeken. Rickman is verdwenen en als ze hem martelen komen er te veel geheimen vrij. Geheimen die Topsecret zijn en nooit bekend mogen worden. Het wordt een race tegen de klok om Rickman levend terug te vinden. Ondertussen stuit Rapp op allerlei problemen en duistere zaakjes.
Het speelt zich voornamelijk af in Afghanistan. Hij moet dus heel voorzichtig te werk gaan en op zijn tenen lopen is niet zijn sterkste kant! De taliban ligt op de loer en andere foute groeperingen zitten achter hem aan. Het is geen moment saai! Rapp is een bikkelharde man, maar ook hij heeft nog wel wat emoties over. Zeker als hij huurmoordenaar Gould weer tegen het lijf loopt, lopen de emoties hoog op. Ze hebben een slecht verleden samen. In deze wereld waar de terreur om de hoek kijkt, is het niet onmogelijk het voor je te zien. Je weet gewoon dat de CIA en FBI waarschijnlijk dit soort dingen doen in Afghanistan en omliggende landen. Het is ook een stuk echter geworden, zeker met hoe de wereld er nu aan toe is. Dan is het heel bijzonder om in het leven van Rapp te mogen duiken. Als mensen zoals hij ons beschermen, voel ik me wel een stuk veiliger! De schrijfstijl is heerlijk en de hoofdstukken niet te lang. Achterin staat dat er dit jaar nog twee boeken van hem uitkomen. Die wil ik dus ook echt graag lezen. Hij kan met trots naast Brad Thor op de boekenplank staan!
4 sterren****