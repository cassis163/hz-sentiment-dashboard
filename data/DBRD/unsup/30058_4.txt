Het eerste deel The summer seaside kitchen stond al sinds eind 2017 op mijn e-reader. Zoveel mooie boeken komen er voorbij sinds ik op Hebban zit. Maar nu werd het tijd om die naar voren te halen en kon ik na afloop doorgaan in Het eindeloze strand. Een boek in zijn oorspronkelijke taal lezen heeft mijn voorkeur, maar ik ging moeiteloos over in deze Nederlandse versie. Goede vertaling dus.
Flora haar cafe draait inmiddels volop en heeft de naam van haar moeder gekregen Annie's Cafe. Ze heeft een talent voor koken, de bewoners en toeristen waarderen haar producten, zodat ze besluit er een permanente onderneming van te maken.
Joel haar vriend is als jurist gaan werken voor Colton Rogers een miljardair uit Amerika en wordt overladen met opdrachten, zodat hij regelmatig hele perioden van huis is en Flora hem weinig ziet.
Hiermee start het 2e deel waarin een aantal serieuze zaken de revue passeren. Aan de populatie is Saif toegevoegd, een vluchteling uit Syrie. Hij oefent zijn beroep als arts uit , wat als eis werd gesteld voor zijn assielaanvraag , en vraagt zich intussen af hoe het met zijn vrouw en kinderen is. Zal hij iets van hen vernemen?
Joel worstelt emotioneel met zijn verleden nu Flora dichter op zijn huid komt te zitten door hun relatie. En de aangeleerde manieren om hier dagelijks mee om te gaan, zijn niet langer voldoende.
Colton heeft zichzelf een aantal dingen voorgenomen, die hij geregeld wil hebben, voordat hij openheid van zaken kan geven. Dit zet mede het functioneren van Joel op scherp. Evenals zijn relatie met Fintan en de beloften die hij aan de bewoners van Murre heeft gedaan. Wat gaat er gebeuren?
En Flora zelf, haar byzondere band met de dieren in de zee. Is ze dan toch een selkie? Of is ze Joel's selkie.
Kortom genoeg om dit verhaal te vullen, maar ook het leven op Murre te vieren. Wat Jenny met verve voor elkaar krijgt, in sprankelende dialogen en directe taal. Maar ook invoelend. En ik heb weer genoten van Agot de dochter van Innes. Een jong kind van die leeftijd kan inderdaad, heb ik weer eens ervaren, met enige stemverheffing aangeven wat er in haar of zijn leven omgaat. Ik blijf nog even op Murre, met deel 4 An Island Christmas op m'n ereader . Hoe ze de zinnen en verhalen aan elkaar knoopt . Een Nederlandse vertaling zal weer genoeg fans naar zich toetrekken.