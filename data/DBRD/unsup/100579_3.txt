Cat betrapt haar vriend, die een beroemde acteur is met de stagiaire van het tijdschrift waar ze werkt. Ze denkt steeds meer aan vroeger en na wat gebeurtenissen besluit Cat om weg te gaan uit de stad en de boerderij van haar oma weer op te starten.

De cover is goed uitgezocht bij het boek, die past echt bij het verhaal, dit zou Cat wel moeten zijn.
In het begin vind ik Cat wel heel gemakkelijk denken en na√Øef. Als ze eenmaal bij haar oma zit en zich beseft waaraan ze begonnen is begin ik ook pas in het verhaal te komen, maar dan zit ik er ook wel echt helemaal in. Cat is een echte doorzetter, ze krijgt genoeg tegenslag te verduren en ik leef met haar mee. Gelukkig ontbreekt het ook niet aan de romantiek op het platteland.
De verhaalopbouw is rustig en dit leest fijn. Het boek blijft lekker luchtig. De boerderij kan ik me goed inbeelden en ik voel me al snel thuis bij Cat op het platteland. Mooi dat er ook een stukje thema dementie in verwerkt is.