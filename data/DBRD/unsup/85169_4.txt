Liam weet zo te beginnen dat het me even zorgen baart. Wat een arrogantie, taalgebruik en gedachtegang! Maar Hillers zou Hillers niet zijn om dit om te toveren tot een geweldige New Adult.

Liam en (Char) Lize; wat een fantastisch duo. Tegenpolen ten top en hun toevallige ontmoeting staat vervolgens garant voor een heerlijk verhaal.
De onderlinge spanning, de aantrekkingskracht, de onzekerheid en uiteraard een zalig geharrewar zorgt ervoor dat het letters vreten is.

Het leest makkelijk maar Hillers weet op zoâ€™n wijze de karakters en hun verleden tevoorschijn te pellen: BAM daar heb je de inhoud. Het is genieten om ook de personages uit Kai hun rol te zien spelen.
Voetbalvereniging WWW speelt uiteraard mee op de zijlijn en wat is vriendschap toch een meer dan mooi iets!

Seksuele ontwikkeling speelt een logische rol en het wordt uiterst passend gebracht. Naast een flinke lik humor maakt een stalker dit verhaal bij toeren echt spannend. De achtergrond hiervan, het zou zomaar allemaal echt kunnen gebeuren,
maakt indruk en je leeft gewoon helemaal mee. Richting einde vliegt het qua geloofwaardigheid dan de bocht uit, maar who cares? Ik niet!

Liam oftewel #Lionking geeft wat ik van dit genre verwacht en waar ik op hoop. Prachtpersonages, humor, seks, spanning. Best heel tof die jeugd van tegenwoordig!

Conclusie:
Op alle fronten vier sterren voor Liam.

Karin Meinen- Samenlezenisleuker