Na 'Onder Mijn Huid' is nu ook een tweede Young Adult titel van Marlies Slegers uitgebracht: 'Vijftien'.

Het verhaal gaat over Elena die via facebook een vriendschapsverzoek ontvangt van een jongen die ze zich eigenlijk niet meer herinnert. Ze accepteert zijn vriendschapsverzoek en raakt met hem aan de praat. Ze blijken een echte klik te hebben, en het wordt steeds spannender. Maar als ze uiteindelijk met Tim afspreekt staat haar iets ongelofelijks te wachten.

Het verhaal is heel realistisch opgebouwd. Ondanks dat het boek opent met een opsporingsbericht voor Elena, vraag je je af wat daar nou precies toe leidt.

Het soms wel en soms niet zo zorgelijke leven van een tiener wordt in het begin van het verhaal heel goed uitgewerkt. School, vrienden, uit gaan en vervelende ouders. Maar doordat de schrijfster ook vanuit het perspectief van 'Tim' schrijft, krijg je ook de andere kant van het verhaal mee en raak je steeds meer ge√Ønteresseerd maar ook van slag van de opvolgende gebeurtenissen.

Het is een geloofwaardig verhaal en zou door een hoop tieners gelezen moeten worden om hen te behoeden voor bepaalde gevaren van het internet. Door de kant van de dader ook in beeld te brengen, wordt de lezer op de hoogte gesteld van hoe zo een dader te werk gaat en hoe echt sommige dingen kunnen lijken.

Het enige minpuntje aan het verhaal vond ik dat het een heel abrupt einde had. Nu gaat dit verhaal natuurlijk over de aanloop naar de ontvoering toe, maar ik had graag willen lezen hoe het verder was gegaan met Elena, haar familie en vrienden. Daarom drie sterren voor dit boek.