Het pleidooi is het tweede deel uit de reeks van Steve Cavanagh met Eddie Flynn in de hoofdrol. Op de kaft lees je ‘Zijn cliënt: onschuldig. Zijn vrouw: schuldig’. Wat al een beetje aangeeft waarover het zal gaan. Maar het is nog beter. Het is fantastisch om te lezen hoe Eddie iedereen op zijn manier bedot met een groep partners-in-crime. Hij is dan ook jarenlang zwendelaar geweest en is er duidelijk goed in.

Het is een strijd tegen de tijd voor Eddie om te vermijden dat zijn en vrouw en cliënt in de gevangenis terecht komen en ze het alledrie overleven. Het eerste deel is wat langdradig maar zodra je daardoor bent, leest het boek als een trein. Het pleidooi is een juridische thriller, wat niet te verwonderen is aangezien Steve Cavanagh naast schrijver ook een mensenrechtenadvocaat is. In ieder geval een aanrader voor iedereen die van het genre houdt (De advocaat van de duivel, De Lincoln-advocaat, ... ). Soms zijn er verwijzingen naar het vorige boek ‘De verdediging’, maar je kan dit boek zeker lezen zonder het vorige te hebben gelezen.