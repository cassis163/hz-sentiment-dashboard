Als veertienjarig meisje is Ellen misbruikt door een volwassen man. het gebeuren heeft zij ver weggestopt net zoals de consequenties van dit trauma.
Als volwassen vrouw leeft zij teruggetrokken met haar honden in het bos. Ellen ontvangt dreigmails en weet niet goed wat ze hier mee moet.
Dan wordt tijdends één van haar wandelingen met de honden door het bos een hond doodgeschoten door een voor haar onbekende man. Ellen is verbijsterd en woest. Ze neemt actie.
Eenmaal thuis is zij doodsbang voor de gevolgen van haar reactie en besluit ze tegen niemand iets over het voorval te zeggen, behalve dat haar hond is overleden.
Niet veel later wordt de man als vermist opgegeven en de angst slaat Ellen om het hart. Wat is er precies gebeurd en wat is haar eigen aandeel in het geheel? Hoe dichter Ellen bij de waarheid komt, hoe meer geheimen uit het verleden zich ontrafelen en hoe absurder deze blijkt te zijn. Eén ding is zeker. Haar leven zal nooit meer hetzelfde zijn.

Op de cover van Schaduwen valt de sleutel valt op en het geeft het idee van een mysterie dat moet worden opgelost, worden ontrafeld. De titel versterkt dit.
het verhaal wordt uit diverse perspectieven en inzichten verteld. Dit, samen met de korte hoofdstukken en de snelle schrijfstijl, maakt dat het verhaal snel leest en blijft boeien. De zinnen zijn relatief kort.cDe schrijftaal is makkelijk te lezen, zodat het voor een groot publiek goed toegankelijk is. Persoonlijk mag het soms iets meer complex, maar dat is mijn smaak.
De personages hadden wat verder mogen uitgediept. Zeker de impact die de gebeurtenissen uit het verleden op Ellen hebben gehad. Die moeten haast wel hun sporen hebben nagelaten en die littekens en cpmplexere emoties miste ik in haar verhaal.
Hoe dan ook is het wel een verhaal dat je in één ruk uit leest. Je wil als lezer toch weten hoe het verder gaat en wat de uitkomsten zijn.
Het plot zit prima in elkaar en voelt ook logisch aan. Voor een deel is het voorspellend en een deel is een verrassing. Een goede combinatie voor een thriller dat zo makkelijk leest.
De conclusie is een heerlijk tussendoortje dat spannend is en fijn leest. Hier en daar mag het wat mij betreft wat meer de psychologische diepte ingaan met de personages en mag er complexer taalgebruik worden gebruikt om het verhaal meer verdieping te geven.