Mick Inkpen heeft een prentenboek geschreven en geillustreerd in 1993 wat in 2014 voor het eerst is uitgegeven in het Nederlands.

De illustraties zien erg verzorgd uit, op het eerste oog lijken het eenvoudige aquareltekeningen, maar zeker niet kinderachtig. De illustraties zeker steeds getekend op een witte achtergrond, dit trekt de aandacht naar de illustratie zelf, zonder in verwarring te komen met alles er om heen. Het onderwerp krijgt zo meer aandacht een sterke zet van de illustrator.

Wat ik leuk vond is dat Kipper op de eerst wordt voorgesteld. 'Kipper is het liefste hondje van de hele wereld. Hij is vrolijk, nieuwsgierig, grappig en ondeugend. Hij betovert alle kinderen en ouders zodra ze zijn begonnen met het leezen van zijn verhalen. Kipper's boeken zijn wereldwijd miljoenen keren gelezen en voorgelezen.' Schrijft de auteur en illustrator Inkpen.

De tekst is goed voor te lezen, de zinnen zijn niet zo lang en het is overzichtelijk. Het taalgebruik is passend bij de doelgroep, peuters en kleuters. Er zijn weinig lastige worden gebruikt. Kinderen die zelf al kunnen lezen in groep 3 of 4 zouden het boek kunnen (voor)lezen.

De inhoud van de tekst is behoorlijk lastig mijn kinderen van 4 en 7 begrepen de clue de eerste en tweede keer niet. Toen we er samen over gepraat hadden, werd het verhaal voor hen wel aantrekkelijker doordat ze het begrepen.  We hebben het nog een aantal keren samen gelezen, bekeken en voorgelezen. Het mogen maken van Kipper's oren in het boek, zodat je weet waar je bent gebleven en een ander kan zien dat het gelezen wordt is een leuke suggestie van de auteur.

Wat ons trok in dit boek zijn de tekeningen en de herkenning in de hond Kipper. Hij moet bijvoorbeeld erg lang wachten en begint daarom vast met snoepen, omdat hij heel lang moet wachten snoept hij veel te veel en krijgt hij buikpijn. Dit boek levert tijdens het (voor)lezen genoeg gespreksstof op. 

Ik denk dat Kipper's feest wel een boek is wat we nog vaker zullen lezen, zeker rond de verjaardag van is het een sfeervol boek. Het zou ook een boek kunnen zijn, wat in een kleutergroep bij de  verjaardag van elke leerling zou worden voorgelezen. Juist omdat het meerdere lagen bevat.