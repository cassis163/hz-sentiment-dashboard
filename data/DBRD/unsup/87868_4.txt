Er is iets vreemd aan de hand met de vrouwen van de wereld: ze gaan slapen maar worden niet meer wakker... Ondertussen is er één vrouw die hier helemaal geen last van lijkt te hebben.
De wereld panikeert, vrouwen proberen zo lang mogelijk wakker te blijven want niemand weet eigenlijk dat als ze in slaap vallen er nog een mogelijkheid is om terug te keren naar de wereld. Ondertussen woedt er een strijd om de vrouw die wel gewoon kan slapen en kan wakker worden, want het is voor iedereen duidelijk dat zij de sleutel tot het raadsel is. Enkel zij kan ervoor zorgen dat de vrouwen niet verloren zijn gegaan en dat ze terugkomen. Elk kamp is ervan overtuigd dat hij het goede doet en de enige manier beoefent om zijn geliefden terug te krijgen.

Met "Schone slaapsters" heeft Stephen King de samenwerking aangegaan met zijn jongste zoon, Owen. Schone slaapsters is niet zozeer een horror in het genre van wat we van de oude King gewend zijn, maar eerder een grimmig sprookje, dat in zekere mate een aanklacht wil zijn hoe wij in deze mannenwereld vaak vrouwen behandelen, zeker op het einde wordt dit moralistisch thema er iets te dink opgelegd, maar verder blijft het een leuk, ontspannend verhaal, misschien net iets te lang, maar zeker een aanrader, zoals het meeste van Kings werk. Niet meteen zijn beste werk ooit, maar zeker het lezen waard!