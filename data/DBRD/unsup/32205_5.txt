Voor de leesclub van Thrillzone heb ik dit boek mogen lezen. Het was voor mij de allereerste kennismaking met het werk van deze schrijver. Hij heeft al tal van boeken op zijn naam staan maar ‘Annabel Lee’ is zijn thriller debuut. En wat voor één!

Het boek gaat vooral over het meisje Annabel naar wie iedereen opzoek lijkt te zijn. Door haar oom wordt zij samen met zijn afgetrainde hond opgesloten in een militaire ondergrondse bunker. Ze heeft geen idee waarom en nog erger hoe lang gaat dit duren? Boven de grond zijn er diverse mensen naar haar opzoek, waaronder het privédetective duo Coffey & Hill en The Mute. Wat is er zo belangrijk, wie zijn al die mensen en wie gaat haar als eerste vinden?

Alle bovenstaande factoren zorgen voor een ultiem spannend verhaal. De schrijfstijl zorgt gelijk vanaf het begin dat je het verhaal ingezogen wordt en het je niet meer loslaat totdat je het uithebt. Het gebruik van goed lopende zinnen, vlot taalgebruik, soms korte zinnen in andere talen en wisseling in perspectief alles zorgt ervoor dat het verhaal constant zijn vaart behoudt. De hoofdstukken zijn vanuit verschillende hoofdpersonages geschreven en laten je stukje bij beetje kennis maken met wie je te maken hebt. Je leert hen op die manier goed kennen en creëert een gevoel van inleving met de personages. Wanneer je bijvoorbeeld vanuit Annabel leest lees je echt het verhaal van een jong meisje, haar gedachtegang en belevingswereld. Alle aspecten in het verhaal zorgen ervoor dat je zelf als lezer ook constant aan het puzzelen bent van hoe zit het nou in elkaar, waarom is Annabel zo belangrijk en wie zijn die andere spelers in het spel.

Ik geef dit boek dan ook de volle 5 sterren.

Spanning: 8,5
Plot: 8
Leesplezier: 10
Schrijfstijl: 10
Originaliteit: 9
Psychologie: 7,5