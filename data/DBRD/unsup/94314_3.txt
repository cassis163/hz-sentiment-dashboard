Het boek viel in de bibliotheek op door de mooie cover en toen ik de eerste zin las, nam het boek mij al in. De eerste zin is namelijk 'Is het vandaag een goede dag om dood te gaan?' en die zin zet je wel tot nadenken.

Het boek bespreekt een erg belangrijk onderwerp, namelijk zelfmoord, maar de schrijfster weet het te combineren met een vleugje liefde. Verder is ook het verhaal goed uitgewerkt en verveelt het boek niet - of toch zeker niet in het begin. Het geeft dan ook inzicht in het hebben van een depressie, nog zo'n belangrijk thema. Verder leer je vooral Finch en Violet goed kennen en zijn de figuren daarrond weinig uitgewerkt, maar dat lijkt me vrij logisch. Zij maken ook beiden een evolutie mee doorheen het verhaal.

Wat wel een beetje tegenviel was de vertaling. Hier kan de schrijfster zelf uiteraard niets aandoen, maar het viel op dat er soms word geschreven dat bepaalde personages iets in een Engels / Amerikaans accent zeggen, maar dat klopt niet met de Nederlandse zin die er gezegd wordt.

Op het einde wordt het boek mooi afgerond, maar dat duurde voor mij net iets te lang, want eigenlijk gebeurde er niet meer zoveel. Toch vond ik het over het algemeen een goed boek met een goed verhaal en zou ik het anderen zeker aanraden.