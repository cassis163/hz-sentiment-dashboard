'Rusteloos' is een geslaagde samenwerking tussen de Vlaamse thrillerschrijfster Hilde Vandermeeren en de bekende Antwerpse strafpleiter Walter Damen.

In Lissabon wordt de dochter van een Portugese partijvoorzitter ontvoerd. Een Vlaamse projectontwikkelaar wordt hiervan verdacht.
De Vlaamse advocate Kirsten, werkend in een groot kantoor, wordt met zijn verdediging belast.
Ook de onderzoeksjournalist Miguel bijt zich vast in deze zaak.
Maar het is snel duidelijk dat voor de pers en de publieke opinie de projectontwikkelaar schuldig is. Zowel Kirsten als Miguel moeten ervaren dat hun zoektocht naar de ware toedracht tot misprijzen en zelfs bedreigingen leidt. Ook bij de familie van Kirsten's vriend is met niet opgezet met haar rol.

Het boek is vlot en haast filmisch geschreven in telkens korte hoofdstukjes. Het verhaal wordt afwisselend verteld vanuit de verhaallijnen van Isabel en van Miguel. Dat schept een mooie spanningsopbouw.
Daarbij is er ook de nodige aandacht voor de impact van hun werk op hun persoonlijk leven. Voor Kirsten met haar verloofde en haar toekomstige schoonmoeder. Voor de gescheiden Miguel met zijn dochtertje Ana.
Bijkomend zijn er de verhoudingen binnen het advocatenbureau, waar Kirsten het gevoel heeft dat men haar wil dwarsbomen.

Doorheen het verhaal wordt ook de rol van de media en de be√Ønvloeding van de publieke opinie op de korrel genomen. Vooral voor de boulevardpers is de projectontwikkelaar zonder meer schuldig, leidend tot 'sensatie' headlines, zonder enige kritische benadering.

'Rusteloos' is in essentie een boek over machtsmisbruik en corruptie door een politieke klasse, waarbij de eigen ambitie boven alles primeert. Alle middelen zijn goed om het uiteindelijk doel te bereiken.

Het boek is bedoeld als een eerste deel van een trilogie. Het eindigt dan ook met een cliffhanger die een hint geeft van wat te verwachten in het tweede deel.