De cover geeft je een onbehaaglijk gevoel, een gevoel van dat die vrouw aan de zijkant iemand heeft doodgeschoten en het slachtoffer daardoor in het water is gevallen. Of dat ook zo is, dat mogen jullie zelf gaan lezen. Je krijgt in ieder geval het idee dat je een spannend boek gaat lezen.
Bij het lezen van de eerste paar bladzijdes was ik niet erg onder de indruk, vond ik het erg gezapig, maar gelukkig veranderde dat tegen het eind van het eerste hoofdstuk, toen kon ik het boek niet meer wegleggen en wilde ik alleen nog maar verder lezen. Wilde weten hoe het verhaal verder gaat, wilde weten of het echt een ongeluk was of dat er meer achter zit. Je wordt nieuwsgierig naar het verleden van Anna. Wilt weten waarom bepaalde mensen beter maar niet kunnen weten hoe het verleden van Anna was. In de loop van het verhaal kom je daar stukje bij beetje achter, maar niet helemaal. Alleen daarom al ben je benieuwd naar het volgende deel.
Het boek is op een vlotte, humorvolle manier geschreven waardoor het, ondanks dat het een heftig onderwerp is, toch luchtig blijft. Het verhaal is overigens heel actueel en zou zomaar echt gebeurd kunnen zijn. Wat gelukkig, voor zover ik weet, niet zo is, het is een fictief verhaal. De auteur heeft goed ingespeeld op wat er heden ten dage allemaal speelt en hoe daarop van diverse kanten wordt gereageerd.
Het plot is een echte verrassing, waarbij je pas tegen het eind een vermoeden van krijgt hoe het wel eens zou kunnen gaan lopen.
De laatste zin laat je met een naar gevoel zitten, maar is tegelijkertijd een geweldige slotzin omdat je dan zeker het volgende deel gaat lezen. Door die laatste zin ben je heel benieuwd naar wat er bedoeld wordt met die zin. Dit wordt waarschijnlijk een boekenserie die je gelezen moet hebben. Ik kan in ieder geval niet wachten op het volgende deel.

Lees verder op https://surfingann.blogspot.nl/2017/05/anna-en-de-verdronken-vluchteling-jesus.html.