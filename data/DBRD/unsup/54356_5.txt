Vermist, het debuut van Chevy Stevens heb ik ervaren als een voortreffelijke thriller, bovendien heeft de schrijfwijze en het plot van Chevy Stevens mij emotioneel geraakt.

De makelaar Annie O'Sullivan wordt op een dag bruut ontvoerd en een jaar gevangen gehouden. Ze overleefd en verteld haar psycholoog haar vreselijke geschiedenis. Tegelijkertijd heeft ze het vermoeden dat ze nog steeds niet veilig is.

Chevy Stevens heeft Vermist beschreven vanuit het perspectief van Annie. Annie vertelt indringend, maar ook met sarcasme, over haar angst, machteloosheid en haar grote verlies.
Behalve haar ontvoering vertelt Annie ook over haar leven, daarvoor.
Annie is nog op jonge leeftijd als haar Vader en zusje verongelukken. Annie heeft er nog steeds moeite mee dat als zij niet gevraagd had ijs voor haar mee te brengen alles anders had kunnen verlopen. In haar latere leven, wanneer haar Moeder opnieuw getrouwd is ondervind ze vriendschap met Christina en verwacht ze met Luke de liefde van haar leven te hebben gevonden.
Als Annie ontvoerd wordt blijkt uiteindelijk dat in een heel vroeg verleden de kiem is gelegd voor het drama wat Annie is overkomen.

Het feit dat Annie zoveel vertelt over haar gevoelens,zoals haar onmetelijk verdriet, radeloosheid en haar wurgende onzekerheid over wie haar ontvoerd heeft geeft Vermist extra méér dan alleen een spannend goed verhaal.