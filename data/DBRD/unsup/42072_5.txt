Oost-Turkije, jaren zestig. De dertienjarige Mehmet groeit op in een dorp dat ooit door de Armenen werd gesticht. Zijn zachtaardige vader, die in de Eerste Wereldoorlog bijna zijn hele familie verloor, is een geliefd verhalenverteller, zijn moeder een krachtige vrouw die door iedereen gevreesd wordt vanwege haar scherpe tong. Samen met Mehmets broer en zusje vormen ze een hecht gezin. Maar daar komt abrupt verandering in als zijn vader een ongeluk krijgt met tragische gevolgen.
Verloren grond, losjes ge√Ønspireerd op de familiegeschiedenis van Murat Isik zelf, is een epische roman over een gezin dat deels door het lot, deels door eigen toedoen uiteen wordt geslagen. Een aangrijpend vader-zoonverhaal over vriendschap, verlies en hoop.

Als lezer word je volledig meegezogen in dit indrukwekkende verhaal. Alsof ik met dit Turkse gezin meereisde op het platteland van Turkije in de jaren 60.
Alles geschreven vanuit het hoofd van de dertienjarige Mehmet. Met ook de verhalen uit de jeugd van zijn ouders. Ik kon niet stoppen met lezen. Ik hoop dat er nog meer boeken zullen komen van deze schrijver!