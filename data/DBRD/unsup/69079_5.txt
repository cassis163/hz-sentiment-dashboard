De vier Bokkenrijders boeken van Ton van Reen behoren tot de favoriete boeken uit mijn kindertijd. Ook van de televisieserie heb ik vroeger gesmuld. Ik vind het daarom erg leuk dat, nu ik zelf kinderen heb, de boeken gebundeld zijn en opnieuw uitgegeven. Ook de televisie heb ik inmiddels op DVD. Er zijn nu twee nieuwe Bokkenrijderboeken verschenen, Het wolvenpak en De kapitein van de Bokkenrijders.

In de tweede helft van de 18e eeuw leeft een groot deel van de bevolking van Limburg in grote armoede. Terwijl boerenknechten en mijnwerkers niet genoeg geld verdienen om hun gezinnen te kunnen onderhouden besteden geestelijken meer tijd aan het tellen van hun centen dan aan het uitspreken van gebeden voor hun arme onderdanen.Ook rijke boeren bekommeren zich meer om hun bezittingen en uiterlijk vertoon dan om hun knechten. De beul draait overuren en voor het stelen van een brood eindigt het leven van een zwerver al aan de galg.Geen wonder dus dat steeds meer mannen zich aansluiten bij de bokkenrijders. De Bokkenrijders overvallen (klooster)boerderijen en verdelen de buit onder de arme bevolking.Dit boek gaat over hun kapitein, Chirurgijn Joseph Kirchhoffs. Een man met grootse plannen. Helaas eindigt het leven van de kapitein, net als die van vele andere Bokkenrijders, aan de galg!

Ik vind dat dit boek en de andere Bokkenrijdersboeken vanTon van Reen meer aandacht moeten krijgen. Heel veel kinderen kennen de verhalen niet , dat is ontzettend jammer want ze zijn enorm spannend.Kijk om in stemming te komen eens op:http://www.youtube.com/watch?v=WtxVczCPpz8http://www.tonvanreen.nl/de_bokkenrijders.htmIk weet zeker dat de Bokkenrijders jou dan ook te pakken krijgen!