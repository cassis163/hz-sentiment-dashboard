Titel: Anders
Auteur: Anita Terpstra
Genre: Literaire thriller
Pagina's: 302

Ik was nog niet bekend met de schrijfster, Anita Terpstra, van het boek Anders.
De kaft van het boek maakte mij erg nieuwsgierig naar de inhoud en wat er nou zou 'anders' is of 'anders' is gegaan. Zowel de kaft als de titel spraken mij erg aan.

Het verhaal begint met de zoektocht naar Sander, de elf jarige zoon van Alma en Linc en de broer van Iris. Hij is, samen met zijn vriend Maarten verdwaald tijdens een dropping van het kamp waar zij beide verbleven. Iris en haar vriend Christiaan waren de jongens uit het oog verloren tijdens de dropping in het bos en toen ze dat door hadden konden zij ze nergens meer vinden. De vader van Sander, Linc die als begeleider mee is gegaan op kamp, vindt het lichaam van Maarten met de broek op de knieÃ«n maar Sander is spoorloos verdwenen. Iedereen zoekt mee naar de jongen, maar ze vinden geen enkel spoor. Ze zijn bang dat er een pedofiel met het misdrijf te maken heeft vanwege de afgezakte broek van Maarten en dat deze man nu Sander heeft meegenomen.

Het verhaal gaat verder in de tijd, zes jaar welteverstaan.
Een jongen staat in een bos ergens in Duitsland een gat te graven om daar een lijk, dat van Eelco, in te begraven. Als hij dit uren later voor elkaar heeft, vertrekt hij om vanuit het bos weer in de bewoonde wereld te komen. Daar wordt hij opgepikt door een willekeurige man die hem afzet in Stuttgard. En in Stuttgard meldt Sander zich op het politiebureau. Vanwaar er belletje gaat rinkelen naar de vermiste jongen van 6 jaar geleden met dezelfde naam.

Daarna wordt het verhaal in 13 dagen verteld en afgesloten met een brief.
Alma en Linc sluiten hun zoon dolgelukkig weer in de armen. Terwijl Iris toch haar twijfels hierbij heeft. Want is Sander wel wie hij zegt wie hij is? Om de waarheid te achterhalen gaan ze op zoek naar datgene wat er 6 jaar geleden echt op het kamp is gebeurd. Iris en Christiaan komen met een verklaring, er worden oude videobeelden bekeken van Sander.
En zo worden er steeds meer dingen duidelijk. Wat is er die bewuste avond tijdens de dropping echt gebeurd? Lees het snel in het boek 'Anders'.

Ik vond het een mooi en pakkend verhaal. Het boek leest goed weg, korte hoofdstukken, waardoor steeds mijn interesse steeds werd gewekt om verder te lezen. Mijn waardering is dan ook 4 van de 5 sterren.

Het ergste stuk in het verhaal vond ik de zoektocht naar Sander. Ik ben zelf moeder van twee kinderen, waaronder een elfjarige zoon en moet er niet aan denken dat mij dit zou overkomen. Je hart zit dan in je keel. Ik voelde erg met de moeder mee, die aan het zoeken was.
Het eind was toch best verrassend. Omdat je tijdens het lezen meerdere kanten wordt opgetrokken.