Het leven op het platteland, als meisje van 12 jaar intern op de grote boerderij van familie Jenniskens in Leunen.Het is eind jaren ’30 van de vorige eeuw.

Mieneke van Ool(1926) uit Swolgen vertelt erover in “Alstublieft, mevrouw”.

Ze is één van de zeven vroegere dienstmeisjes. Ze waren amper geschoold of veelal beperkt tot het maken van een knoopsgat, voor hun verdere ontwikkeling waren ze afhankelijk van zichzelf.

Schrijfster Tialda Hoogeveen heeft een boeiend, geïllustreerd boek geschreven over de “dienstbodes”in oude tijden.

Nostalgie en met een rijkdom aan gegevens over “de strijk, de was, de kook, hooien, slachten, zilver poetsen, ramen lappen, dweilen, tafel dekken” maar ook in spaarzame vrije uurtjes naar de kermis, dansen, naar de radio luisteren, de eerste TuneyTunes lezen.

Met gedetailleerde beschrijvingen van straten, dorpen, steden, de inrichting van de verschillende huizen, de werkzaamheden, alle rangen en standen, fooien, beloningen, de oorlog, het geloof, en de liefde ontstaat er een zeer levendig beeld over “de meisjes voor dag en nacht”.

Het boek "Alstublieft, mevrouw" heb ik met veel genoegen gelezen, een warme aanbeveling.