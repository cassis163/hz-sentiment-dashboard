Een nieuw personage voor de Vlaamse Belinda Aebi: Kaya de Regge. Ze is profiler, opgeleid bij onder andere de FBI. Ze is wat mij betreft een interessant karakter met zelf ook een verhaal, welke Belinda Aebi geleidelijk vrij geeft tijdens het lezen van het boek. Belinda Aebi speelt als het ware met de lezer, geeft je eerst een vermoeden, dan een vermoedelijke bevestiging van de dader en motief. Maar dan de laatste woorden van het boek, “wordt vervolgd”. Die had ik echt niet zien aankomen en maakt het ook lastig om het boek compleet te beoordelen. Het plot is nog niet ten einde, maar was heel goed op weg naar een spannende ontknoping. De drijfveer van de dader maakt het tot een onvoorspelbaar, spannend en origineel plot. Het maakt me erg nieuwsgierig naar Comeback, dat verschijnt in oktober 2018. Belinda Aebi heeft er een interessant karakter bij. Daarmee kan ze spannende avonturen beleven. Mijn stoplicht is zeker groen en ik duim voor toch nog een verrassing in deel twee, Comeback.