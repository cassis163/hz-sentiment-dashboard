Als je de cover van dit boek ziet denk je dat het verhaal zich op het water afspeelt. Een eenzame reddingsband op het water. De moord (het is tenslotte een thriller) zal zich op het water afgespeeld hebben. Dat is wat je denkt. De titel? Die is toch heel anders. Die wordt al vrij snel in het boek verklaard. Vanaf het begin word je het verhaal ingezogen en kun je niet meer stoppen met lezen. Spannend en vlot geschreven. Wel zitten er sc√®nes in die nogal gruwelijk zijn. Daar moet je wel tegen kunnen. De hoofdpersonen Kyra Slagter en rechercheur Mertens hebben met regelmaat met elkaar te maken in hun speurwerk. Kyra die op eigen houtje op onderzoek gaat en Mertens die beroepsmatig zich hiermee bezig houdt. Een aangename wisselwerking. Tot op het laatst bloedspannend. Ik heb genoten van dit boek en kijk naar het tweede deel van de Noordzeemoorden uit.