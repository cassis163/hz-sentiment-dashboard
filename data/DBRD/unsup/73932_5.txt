In een park in Zuid-Londen wordt onder het ijs het lichaam gevonden van een jonge meisje. Het is de eerste zaak welke inspecteur Erika Foster weer oppakt, nadat zij door een traumatische gebeurtenis tijdelijk uitgeschakeld is geweest.
Het blijkt het lijk te zijn van Andrea Douglas Brown, dochter van een rijke Engelse familie, die een perfect leven lijkt te leiden. Mede door de afkomst van het slachtoffer wordt er grote druk op Erika en haar team gezet om deze zaak op te lossen.
In de loop van het verhaal leer je Erika steeds meer kennen, een sterke, eigenzinnige vrouw , die ondanks haar worsteling het verleden haar mannetje staat en zich niet zomaar op een zijspoor laten zetten .
Het verhaal is vlot geschreven met korte hoofdstukken. De schrijver hanteert een beelden schrijfstijl , waardoor je wordt meegenomen in het verhaal en het onderzoek. De details en de wendingen in het verhaal , maken dat je als lezer aanvankelijk op het verkeerde been wordt gezet en houden de vaart erin met een spannende ontknoping aan het einde.
Het meisje in het ijs is het eerste deel van een zesdelige serie rondom Erika Foster. Een spannende politiethriller, welke vraagt om een vervolg, wat er gelukkig ook komt.
Jammer van de hier en daar wat storende vertaalfouten.