Het is begin 1930 in het Poolse stadje Chorostkow in Calicie .
De Joodse familie Katz woont er al generaties lang. De laatste tijd wordt de sfeer steeds grimmiger en de Joodse gemeenschap heeft het moeilijk. De Duitsers bezetten steeds meer land , mensen worden opgepakt en de toekomst steeds onzekerder. Janina is het nakomertje van de familie en het zonnetje in huis. Dan wordt vader Leon opgepakt en gestuurd naar , niemand weet het precies. Daarna gaat het heel snel, Joodse scholen sluiten, winkels gaan dicht en steeds meer mensen verdwijnen. Ook broer Bumek kan niet meer thuis blijven. Toch probeert het gezin zo veel mogelijk de Joodse tradities in ere te houden. Oma (Dwora ) is de spil van de familie de steun van Janina en voor ieder die haar maar nodig heeft. Janina is dol op haar oma en dat is wederzijds. Als dan op een dag Janina, haar moeder Bertha en zus Blima worden opgepakt is niemand zijn leven meer zeker. De moeder van Janina maakt dan een van de moeilijkste keuzes van haar leven. De weg die de kleine Janina dan gaat is hard, schokkend, verdrietig maar ook hoopvol. Als rode draad door het boek loopt de tekst : Red jezelf " Dat veel dieper gaat dan alleen de woorden. De familieband is heel sterk en komt in dit boek goed tot zijn recht. Het is een stuk geschiedenis, prachtig verwoord en raakt je tot diep in je hart en is er niet zomaar weer uit. Dit boek krijgt van mij 4 sterren.