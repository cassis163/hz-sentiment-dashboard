Piet Kreel is de opa die ieder van ons zou willen omarmen. Deze oude mopperkont neemt ons met zijn verhaal mee naar het leven van vandaag. Scheidingen, liefdesverdriet en ontluikende relaties pakken je hand en slepen je mee naar het volgende hoofdstuk. We leren door Piet Kreel het leven van een afstandje te bekijken en zien dat hoe oud je ook bent, liefde altijd een grote rol zal spelen.
Een van de leukste dingen aan Piet Kreel is nog wel, vind ik zijn buurvrouwen Tess en Alie. Samen beleven ze veel leuks en brengen veel humor naar het boek, met natuurlijk hier en daar wat geknor van onze lieflijke brompot. (Waar je al heel snel van gaat houden.)