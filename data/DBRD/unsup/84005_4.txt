Wanneer Colin Hancock een tweede kans krijgt, grijpt hij die met beide handen aan. Zijn turbulente verleden laat hij achter zich. Hij probeert zijn leven op de rails te houden en richt zich op het behalen van zijn lesbevoegdheid. Elke dag houdt hij zichzelf weer voor hoe hard hij voor deze kans heeft moeten knokken. Het laatste waar hij naar op zoek is, is een relatie.

Maria Sanchez is ogenschijnlijk het toonbeeld van succes: ze heeft aan een prestigieuze universiteit rechten gestudeerd en werkt bij een gerenommeerd advocatenkantoor. Maar ze heeft een traumatische gebeurtenis meegemaakt, waardoor ze gedwongen was uit haar geboortestad te verhuizen, en diep vanbinnen twijfelt ze over alles waar ze ooit zeker van was.

Een plotselinge ontmoeting tussen Colin en Maria zorgt ervoor dat hun levens veranderen. Tegen alle verwachtingen in groeien ze steeds meer naar elkaar toe. Net op dat moment wordt Maria geconfronteerd met haar verleden. Op vreselijke manieren worden Colin en Maria bedreigd. Is hun liefde sterk genoeg?

Mijn eerste boek van deze schrijver. Mooie personages die je als lezer door en door leert kennen. Ik vond het beslist een spannende roman en dat had ik niet verwacht. Misschien door de afbeelding op de cover.
Het is voor het eerst dat ik me erdoor liet be√Ønvloeden maar het beslist geen "zoetsappig verhaal."
Het einde was beslist thrillerachtig, spannend en onverwacht. Ik ga beslist meer lezen van deze schrijver.