Het boek heeft zeker kunnen boeien. Vooral de manier waarop de schrijver de muziek naar voren brengt, hoe de verschillende personages met de muziek omgaan en hun passie om deze zelf te vertolken. Mogelijk kwam dit ook omdat veel aangehaalde muziekstukken en uitvoerenden voor mij bekend zijn. De vraag is hoe het verhaal overkomt als je deze namen niet kent. Maar naast de muziek zijn er nog genoeg thema's die ook aan de orde komen en goed beschreven zijn. Zoals het groeien naar volwassenheid met de daarbij behorende twijfels. Hoe om te gaan met verlies van dierbaren.