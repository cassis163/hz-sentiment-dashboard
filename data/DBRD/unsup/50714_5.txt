Max Barry heeft een krachtig verhaal geschreven tegen de achtergrond van de Australische outback. De plot wordt heel mysterieus opgebouwd. Heel gedoseerd geeft hij steeds een beetje meer prijs van het geheel. In het begin is niet duidelijk wat er aan de hand is, wie de goeden en de slechten zijn, en in welk tijdsbestek we het verhaal moeten plaatsen. De chronologie wordt langzaamaan duidelijk en ook wie Wil en Emily zijn en wat hun beweegt wordt ontzettend goed opgebouwd. Het verhaal is niet eens onwijs spannend, maar er wordt een bepaalde mate van spanning gecreÂ‰erd, doordat het zo mysterieus gebracht wordt. Ik had nog niet eerder van de auteur gehoord. Het boek is redelijk groots aangekondigd door de uitgever wat mijn verwachtingen hooggespannen maakte. En ik kan niet anders zeggen dan dat Max Barry er aan voldaan heeft. De auteur heeft een ontzettend originele schrijfstijl en heeft me van het begin tot het einde weten te boeien. Max Barry heeft een prettige schrijfstijl, wat enigszins Young Adult aandoet, door de simpele en vlotte schrijfstijl en korte hoofdstukken. Het boek heb ik in drie dagen met veel plezier uitgelezen. Het wegleggen was moeilijker, het weer oppakken een groot plezier.