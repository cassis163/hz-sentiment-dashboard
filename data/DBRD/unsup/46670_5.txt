In deze prachtige roman worden we beurtelings meegenomen naar het Spanje van de roerige jaren dertig en Londen in de jaren 60. Kunst en inspiratie, liefde en opoffering zijn een rode draad in dit meeslepende boek, maar bovenal de vraag of waarheid en authenticiteit belangrijker zijn dan erkenning.

Olive is een hartstochtelijke jonge vrouw die met haar ouders vanuit Londen is verhuisd naar een prachtige streek in Andalusie. Hier leert ze de vaderlandslievende Isaac en zijn zusje Teresa kennen die haar leven totaal zullen gaan beheersen. Geinspireerd door haar liefde voor Isaac ontpopt Olive zich tot een talentvolle jonge vrouw, iets wat in die tijd niet werd gewaardeerd.
Dertig jaar later wordt in Londen de ambitieuze Odelle aangenomen bij een kunstinstituut. Ze ontmoet een jongeman, Lawrie, die haar een schilderij laat zien dat van zijn overleden moeder is geweest. Waarom reageert de werkgeefster van Odelle zo heftig op dit schilderij en vanwaar haar fascinatie voor Lawrie?
De twee verhaallijnen maken dit boek tot een heerlijk spannend verhaal waarin langzaam de ware toedracht wordt ontrafeld. Een boek om in te kruipen en uiteindelijk met tegenzin maar voldaan weer uit te komen!