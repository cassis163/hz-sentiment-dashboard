'De wortels van het kwaad' is naar mijn mening één van de betere thrillers die ik het afgelopen jaar gelezen heb. In het tweede boek van Costantini maak je terug kennis met de cynische commissaris Michele Balistreri. Niettegenstaande ik het eerste boek niet gelezen had, is het geen probleem om dit verhaal te kunnen volgen.

Het verhaal verloopt in 3 delen. Het eerste deel (1958-1967) speelt zich af in Libië, waar de personages uiteen worden gezet. In deel 2 (eind jaren zestig) zitten we met het pubergedrag van de jongens en verschillende schokkende gebeurtenissen die het latere karakter en daden van hen bepaalt. Deel 3 maakt dan een tijdsprong naar 1982 en gaan we van Libië naar Italië waar Michele Balistreri zich opgewerkt heeft tot politiecommissaris. De moord op Anita Messi schudt hem wakker en de vraagstukken die in deel 1 en 2 aan het bod waren, vallen hier plots op hun plaats.

'De wortels van het kwaad' is voor mij een typisch Italiaanse thriller, omwille van de macht en corruptie die sterk aan bod komt in dit boek. Zeker een aanrader van formaat voor liefhebbers van dit soort thriller.