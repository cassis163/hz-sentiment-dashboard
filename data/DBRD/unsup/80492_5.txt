Wat een fantastisch boek! Ik heb vrijwel alles van Deaver gelezen en dit is tot op heden zijn beste productie. Bij andere boeken gaat Deaver soms te ver in het opbouwen van spanning door een ongeloofwaardige draai aan het verhaal te geven, die de slimme Rhyme uiteindelijk allemaal ook nog eens doorziet. Maar hoe vol dit boek ook zit met "draaien in het verhaal", ongeloofwaardig wordt het nauwelijks tot niet. Natuurlijk blijkt Rhyme weer ultraslim, maar er zijn genoeg momenten waarop Rhyme het ook niet meer lijkt te weten. Dat brengt voldoende evenwicht om dit boek tot de beste van Deaver te rekenen.