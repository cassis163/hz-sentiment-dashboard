Dit was weer een heerlijke thriller van deze schrijver. Het heden en verleden wordt zo goed samengebracht in dit verhaal. Het ene deel speelt zich af in het nu, het andere in de tweede wereldoorlog. Het zit echt goed in elkaar zo! Je komt stap voor stap erachter, wat deze twee verschillende tijdstippen met elkaar te maken hebben.
Een oudere man wordt dood gevonden in zijn bed. Als men hem nader onderzoekt, dan komen ze erachter dat hij door een misdrijf om het leven is gebracht. Konrad helpt met het onderzoek en hij vindt een aantal oude krantenknipsels. Ze komen uit de tweede wereldoorlog en er de knipsels gaan over een meisje dat toentertijd gewurgd is.
Je volgt Konrad, die in het heden de zaak van de oude man onderzoekt. En in het verleden volg je de zaak van het meisje wat gewurgd is, achter het theater. Dat speelt zich af in het IJsland van de jaren 40 van de vorige eeuw. Een hele andere tijd. Maar het komt wel tot leven voor je ogen.
Ik voelde echt medelijden met de meisjes in dit verhaal. Wat hun is overkomen dat gun je niemand.
Het boek speelt in op je gevoel. Daar hou ik van, een boek wat je aangrijpt.
Of beide zaken opgelost worden? Daar moet je gedurende het boek achterkomen.
Het is echt goed geschreven, leest vlot en heerlijk weg. Het plot vond ik ook zeer goed in elkaar steken. Dat kwam als een verrassing, top! Maar ik verwacht ook niet anders van deze schrijven. Mijn hoge verwachtingen zijn weer uitgekomen. De titel past ook perfect bij het boekâ€¦..Dat is ook altijd leuk! 4 sterren****