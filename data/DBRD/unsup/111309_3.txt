Verschrikkelijk jammer dat (nog) niet meer lezers van dit boek genoten hebben. Het is een zeer onderhoudende roman over de spanningen tussen Nederlanders en Duitsers vlak na de tweede wereldoorlog. Over hoe jonge mensen in een huwelijk stappen dat louter praktische doelen dient (hij: omdat hij haar zwanger denkt te hebben gemaakt, zij: omdat ze wil ontsnappen aan haar verstikkende moeder). Dit alles wordt opgehangen aan een raamwerk als in Festen, waarin we de voorbereidingen van het huwelijk volgen tot aan de uiteindelijke climax. Het is heerlijk hip en modern beschreven, met veel gevoel voor humor, en toch wordt de bedompte sfeer van de jaren vijftig óók benadrukt. Maar ja, het wordt toch wel een circus aan ranzige situaties als steeds kotsende karakters en expliciete seks. Het had voor mij allemaal niet zo banaal gehoeven. De sublieme, pak 'm beet, eerste 100 bladzijdes monden uiteindelijk uit in overdreven ranzige banaliteit.