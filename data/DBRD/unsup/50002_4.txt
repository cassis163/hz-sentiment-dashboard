Boswachter Arjan Postma blijkt na zijn optreden bij De Wereld Draait Door erg informatief maar ook leuk te kunnen vertellen over de veelzijdige natuur in Nederland. Maar dat hij ook zo enthousiast kan schrijven was mij onbekend. Zijn verhalen zijn divers en staan vol van verrassende feitjes en weetjes.

Wist je bijvoorbeeld dat schattige koolmeesjes eigenlijk ontzettend wreed zijn en zich in de winter geen twee keer bedenken een zwak mede koolmeesje de schedel in te pikken om vervolgens de kleine hersentjes op te eten? Of dat eenden niet verder dan twee kunnen tellen en dat daardoor de kleine eendjes allemaal tegelijk piepen om hun mama kenbaar te maken dat ze er nog zijn?

Door het boek Buiten! van Arjan Postma te lezen ben ik op een andere manier naar de natuur gaan kijken. Leuke anekdotes of feitjes komen bij mij naar boven als ik in een bos, weiland of op een heide loop. Door de korte hoofdstukken is het boek veelzijdig en divers. Als een bepaald dier of onderwerp je iets minder interesseert kan je dus erg makkelijk doorbladeren naar het volgende hoofdstuk.

Lees meer op mijn boekenblog www.boekenz.nl