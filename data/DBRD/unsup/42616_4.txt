Burgers weet hoe sterk haar "concurrentie" is maar deinst er niet voor terug, dit levert een vlijmscherpe YA thriller op!

Burgers weet waarover ze praat, ze werkte jarenlang als rechercheur op de afdeling zware criminaliteit. Haar ervaringen vloeien mooi samen met haar schrijftalent.

Vier hartsvriendinnen gaan op vakantie naar Kreta. Een heerlijke villa, 3 leuke jongens als overburen, niets lijkt een fantastische vakantie in de weg te staan. Lauren wordt verliefd, niet iedereen is hier blij mee. Speelt jaloezie een rol of is het iets anders? De vakantie wordt verstoord door een indringer bij de villa. Nare gebeurtenissen stapelen zich op: vreemde appjes, verdwenen spullen en een onverklaarbare dode. Wanneer Lauren plotseling verdwijnt, slaat de paniek pas echt toe.

Burgers pakt je vanaf de eerste pagina, de toon voor de vakantie wordt meteen gezet. Als lezer word je hier meteen nieuwsgierig van. De raadselachtigheid blijft je nieuwsgierigheid voeden.

Elk hoofdstuk wordt verteld vanuit een van de vier meiden, hierdoor ontwikkel je een band met allemaal. Burgers schrijft boeiend en beeldend waardoor het boek lastig is om weg te leggen.

De link met Pretty Little Liars is zeker aanwezig, maar niet op een kopiekat manier, erg knap.

Kort maar krachtige recensie, dikke 4 sterren!