Dit boek is een echte pageturner! Het begint meteen al goed en wegleggen is geen optie meer.
Het is een zeer goede mix van Sciencefiction in combinatie met een roman.
Marguerite haar leven is in een klap helemaal anders. Ze verliest haar vader, de moordenaar moet heel dichtbij gezocht worden. Hij is alleen naar een andere dimensie gesprongen. Dus moet zij er achteraan. Deze techniek is uitgevonden door haar ouders en daarom is haar vader nu dood.
De manier waarop ze naar een andere dimensie springt is heel bijzonder. Door middel van de Vuurvogel, die draagt ze aan een ketting om haar nek. Maar je springt niet met je eigen lichaam over, nee je komt terecht in het lichaam van je andere zelf. En hij of zij woont in die dimensie. Dat kan een beetje gek zijn, want hun levens kunnen enorm verschillen van het jouwe. Toch zijn jullie hetzelfde op een of andere manier. Ze komt bijvoorbeeld terecht in het keizerlijke Rusland. Dat vond ik echt een mooi deel uit haar reis. Maar wat dacht je van het leven in een stad onder water? Of in een London, dat zijn tijd heel veel voor uit is? Of een dimensie die niet enorm anders is , dan je gewone leven op een paar kleine dingetjes na?

Volg haar op haar zoektocht naar het echte verhaal van haar vader. Je ziet alles door haar ogen.
Beetje bij beetje, kom je erachter wat er nu echt gebeurt is met haar vader en wie er schuldig is!
En wie is er waar te vertrouwen? Ze weet het af en toe echt niet meer. Ze is ook nog eens verliefd op een van de versies van Paul geworden. En voelt ze nu ook iets voor Theo?
Ja, er zit romantiek in dit boek. Maar dat doet echt helemaal niets af aan de avonturen die de hoofdpersonen meemaken. En het hoort gewoon bij het verhaal zelf. Hoe dat zit, moet je zelf achterkomen! Een echte aanrader dit boek dus!

De schrijfstijl is erg relaxed en het leest lekker vlot. Voor je het weet heb je het boek uit en wil je meer! Ik hoop dat we nog veel meer dimensies gaan zien en meemaken in het vervolg!

Het plot vond ik ook verrassend , ik zag het niet aankomen. Ik ben enorm dol op SF en dit is gewoon zeer goed bedacht dit verhaal. Lezen is heel persoonlijk, maar dit boek is gewoon echt iets voor mij en voor vele anderen! Kijk al uit naar het volgende deel!