Commissaris Arnold Nyman is weduwnaar en kan maar niet wennen aan het idee dat zijn dochter Helena nu echt volwassen is. Hij piekert over de vraag hoe zij, als jong plaatsvervangend arts in het noorden van Noorwegen, het in vredesnaam zonder hem kan stellen. Hij wordt echter gedwongen aan iets heel anders te denken als er in Stockholm plotseling oorlog lijkt uit te breken in kringen van de georganiseerde misdaad. Die oorlog laait in alle hevigheid op als aan de oever van het meer Mälaren een politieman dood wordt aangetroffen, opgehangen onder een duikplank. Als het criminele milieu in de gaten krijgt dat Nymans speurwerk hem wel heel dichtbij brengt, slaat men genadeloos terug. Precies op het moment dat Helena terugkeert naar Stockholm. Kjell Genbergs boeken staan in de toptien van de leenlijst van de Zweedse bibliotheken. Zijn werk is diverse malen bekroond, onder meer door het Scandinavische Genootschap voor misdaadliteratuur (Skandinaviska Kriminal Sällskapet). Retour Stockholm is het eerste deel van een tiendelige reeks. Andere titels in dezelfde reeks zijn: Dossier Göteborg (2007), Brug naar Malmö (2007)en Onder Vuur (2008

Ik heb Retour Stockholm van Kjell Genberg gelezen.
Een spannende politiethriller. De hoofdrol is weggelegd voor commissaris Arnold Nyman, wiens dochter in Noorwegen studeert en werkt.
Ik vond het een spannend boek, alleen het slot viel mij wat tegen, net of de fantasie van de schrijver op was. Maar over het algemeen en prettig leesbaar en goed geschreven boek.