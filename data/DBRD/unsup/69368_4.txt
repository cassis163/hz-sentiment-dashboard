Jaaaa! Het verhaal van Emma! Alle series van Cassandra Clare hebben me tot nu toe volledig weten te pakken, en ook Vrouwe Middernacht kreeg het voor elkaar! Dit eerste deel van De Duistere Machten was vanaf januari verkrijgbaar in het Nederlands en ik ben er na Carve The Mark meteen in begonnen.

Vijf jaar na de gebeurtenissen met Jace en Clary in de hoofdrollen lees je nu een verhaal over Emma. Vanaf haar twaalfde is ze op zoek naar de persoon die haar ouders heeft vermoord en in dit boek vindt en krijgt ze aanwijzingen die haar dichterbij haar gewilde wraak brengen dan ooit, toch?
Het is interessant om te lezen hoe de Schaduwjagers wereld vijf jaar na de Duistere Oorlog, geleid door Sebastian Morgenstern er uitziet. Nog interessanter misschien om het te lezen vanuit een ander personage die midden in de strijd van haar leven belandt en met extreem duistere machten te maken krijgt.
Doordat de wereld waarschijnlijk voor de lezers van dit boek al bekend is, scheelt het een hoop om allerlei soorten mensen uit de Onderwereld te introduceren.

Er zijn wel ontzettend veel nieuwe personages om te introduceren en dit gaat in een sneltreinvaart, maar wel begrijpelijk. Alle personages zijn op een bepaalde manier met elkaar verbonden en verderop in het verhaal leer je steeds meer informatie van alle personages kennen.
Er is vollop spanning in het boek, waardoor alles sneller lijkt te gaan. Het zijn misschien 704 pagina's met tekst, maar je kunt er zo doorheen vliegen.

Een ander pluspunt is dat je door het hele boek niet alleen vanuit het perspectief van Emma leest, maar ook door andermans ogen; Julian, Cristina, Kit, etc. Dit belicht het verhaal ook vanuit andere kanten en zorgt mede voor die spanning en het leestempo.

Een ander positief punt vond ik dat sommige dingen betrekkning hadden op Clary, Jace, Simon, Isabelle, Alec en Magnus waardoor je soms ook weer iets van hun huidige leven te horen kreeg.
Ik ben heel benieuwd hoe dit verhaal verder gaat, want zeker het einde gaat je niet in de koude kleren zitten! Vier welverdiende sterren voor dit meeslepende boek.