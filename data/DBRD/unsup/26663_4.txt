Er is geen proloog die je meteen het verhaal in slingerd, maar je maakt eerst kennis met Richard en Millie die op safari zijn. Een droom van Richard waar Millie zich bij neer gelegd heeft. In hoofdstuk twee wordt de eerste gruwelijke vondst gedaan en moeten Jane en Maura aan het werk. Je leest in korte hoofdstukken om en om twee verhaal lijnen. Een speelt zich af in Botswana en de andere in Boston. De stukjes over Botswana lezen vanuit de ik-figuur Millie en de stukjes over Boston gaan over Rizzoli & Isles. Uiteindelijk komen de twee samen. Ik heb hiervoor nog geen boeken gelezen uit deze serie en heb ze meteen allemaal op mijn lijstje gezet. Ik heb erg van het verhaal genoten. Er is veel aandacht besteed aan de achtergrond informatie en alle lijntjes komen uiteindelijk bij elkaar. Jane en Maura kende ik van de tv-serie en in de boeken zijn ze zeker zo leuk. Dikke 4****