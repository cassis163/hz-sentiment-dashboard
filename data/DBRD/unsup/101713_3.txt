Zo, eindelijk uit! Het was zeer interessant om te lezen maar als ik heel eerlijk ben ben ik blij dat het klaar is, op het laatst was het echt ploeteren. Niet dat de schrijfstijl niet toegankelijk is maar op een gegeven moment 'weet ik het allemaal wel'. P.B. heeft zijn eigen mythe mede geschapen en op een gegeven moment zit je daar aan vast en kun je niet meer terug. Dat hoefde ik dan niet pers√© nog 100 pagina's 'aan te horen'.

Het begin vond ik trouwens erg sterk, een inkijkje in het Duitsland van ruim een eeuw geleden, ook hoe Bernard was opgegroeid was interessant en zijn studentenleven vond ik ronduit hilarisch. Zijn huwelijk met Juliana en de oorlog daarna, tsja....wat een boef eigenlijk, en dat allemaal zonder schroom of consideratie voor anderen (en protocol).

Maar wat het boek voor mij de moeite waard maakt is dat de auteur meerdere kanten van het verhaal belicht en dit doet op een zo objectief mogelijke wijze. De complete waarheid over Bernhard zal wel nooit boven water komen maar Annejet heeft hier op een zo integer mogelijk wijze flinke vorderingen in gemaakt. Groot respect ook voor haar research; wat een werk!