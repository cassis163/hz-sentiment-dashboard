#IJstweeling #SKTremayne

S.K. Tremayne is het pseudoniem van een internationale bestsellerauteur, woonachtig en werkzaam in Londen. De vertaal rechten voor IJstweeling zijn verkocht aan achttien landen.

Het eens zo gelukkige gezin Moorcroft, met hun 2 oogappeltjes Kirstie en Lydia, een eeneiige tweeling, krijgen op een dag de klap te verwerken dat één van de tweelingen omkomt bij een tragisch ongeval. Enige tijd daarna besluiten ze een nieuw leven te beginnen op een afgelegen Schots eiland. Een uitvlucht voor het verdriet? Als dan op een dag het overgebleven meisje Kirstie beweert dat zij Lydia is en vreemd gedrag gaat vertonen, slaat de twijfel toe. Wat is er op de bewuste dag werkelijk gebeurt?

Een boek dat qua cover er direct uitspringt, zo één die je gelijk oppakt als je hem ziet. Een tweeling met hun blik op een vuurtoren (op een afgelegen eiland). De omschrijving maakte me ook enorm nieuwsgierig, dus ik wilde het boek dan ook liefst gelijk en wel nu lezen!
Het boek heeft alle elementen in zich voor een spannende thriller: psychologische spanning, een duistere setting, en dit alles zich afspelend op een afgelegen eiland, geïsoleerd van de bewoonde wereld.

Met bijzonder veel overtuiging geschreven, een boek dat steeds verder onder de huid kruipt. Ik ben dan ook heel benieuwd wie er achter dit pseudoniem zit. Je voelt de wanhoop, de onzekerheid, en de spanning die als een film aan je voorbijgaan alsof je er zelf bij bent.

Dikke aanrader!