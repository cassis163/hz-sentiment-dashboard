Fantastisch, hoe Lenz karakters, dorpen en landschappen maar ook emoties met zijn pen weet uit te schilderen. Ik ben maar gestopt met het noteren van citaten, da's haast ondoenlijk ... op iedere pagina vind je wel een juweeltje. Neemt niet weg dat het boek wat ingekort had mogen worden (ja, ja, ik weet het: cultuurbarbaar) want het tempo is soms wel heel erg laag. De eerste honderd pagina's zijn bijvoorbeeld niet echt een uitnodiging om verder te lezen. Daarna gaat het tempo omhoog maar zo'n beetje tussen blz 350 en blz 450 raakt Lenz mijn aandacht weer kwijt. Da's jammer, het is zo'n prachtig boek. Lezen dus!