Een willekeurige groep mensen ontmoet elkaar toevallig op de Pico de Arieiro op het eiland Madeira. Willekeurig? Toevallig? Al lezend kom je er achter waarom deze mensen elkaar ontmoeten en wat deze mensen met elkaar gemeen hebben. Is er meer tussen hemel en aarde? Komt er een moment dat we ons voor onze daden moeten verantwoorden? Vragen die in religies een belangrijke rol spelen. Vragen waar J. Sharpe een geheel eigen draai aan geeft.

Net als in de eerdere boeken van J. Sharpe is ook in dit boek de grens tussen reality en fantasy subtiel en 'geloofwaardig'. Voor mij is dat een 'must' om een fantasy book uit te lezen. Reflectie heb ik met veel plezier uitgelezen. Niet in de laatste plaats vanwege de diepgang. Meer nog dan de eerdere boeken, zet Reflectie aan tot nadenken en napraten.

Heb je nog niets van J. Sharpe gelezen? Dan is Reflectie h√©t boek om mee te beginnen.