Lincoln Child beter bekend van het duo Preston & Child schrijft naast zijn werk met collega auteur Douglas Preston ook stand alones. In De vloek maken we kennis met Professor Jeremy Logan is enigmatoloog een professor in het oplossen van EnigmaÂ’s. Porter Stone heeft zijn hulp in geroepen bij de opgravingen van een graf van farao Narmer de eerste farao, samen met een oud collega Ethan Rush gaat Logan op onderzoek uit. De vloek is een heerlijk boek om je een weekend mee te vermaken, niet meer en niet minder. Het is geen verhaal dat lang blijft hangen in ieder geval. In dit verhaal gaan wetenschap en paranormale zaken hand in hand door het verhaal. De plot zit goed in elkaar, al loopt Lincoln Child in het begin wel erg hard van stapel, de ene na de andere wetenschappelijke term vliegt je dan om de oren. Je hebt er bijna permanent google bij nodig om het verhaal te begrijpen. Na een pagina of 50 komt het verhaal in rustiger vaarwater en is het goed te volgen. Child weet dan ook een boeiend verhaal neer te zetten dat zeker bij mij weer heeft gezorgd voor de nodige uurtjes spanning en ontspanning. Ik geef het boek dan ook 4 sterren.

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 4 sterren