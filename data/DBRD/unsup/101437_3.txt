'De 100-jarige man die terugkwam om de wereld te redden' van Jonas Jonasson gaat over een 100-jarige die zijn 101-ste verjaardag wil vieren. Hij zou graag een ballonvaart willen met een aantal flessen champagne. Maar helaas loopt het mis. De ballon schiet in de lucht zonder de de kapitein. Enkel de jarige Allan en zijn kompaan Julius zitten in het mandje. Ze vliegen een tijdje rond en landen zo in de zee. Gelukkig worden de drenkelingen gered door een Noord-Koreaans militair schip. Wat ze natuurlijk niet weten dat dit schip verrijkt uranium vervoert voor de Noord-Koreaanse leider Kim Jong-un...

Jonas Jonasson laat Allan en Julius kennis maken met verschillende wereldleiders. Hij is er in geslaagd om op een absurde, komische manier de wereldleiders te beschrijven. Hoedje af hoe hij Trump neerpent. Beter kan echt niet. Trumps ergernissen vergroot hij 100 x en dat maakt het juist zo belachelijk.

Het is een verhaal dat zeer vlot leest. Het is zeer actueel maar binnen een paar jaar vrees ik dat het geen hoogvlieger meer zal zijn.
Als men dieper op het verhaal ingaat, kan je het best angstwekkend vinden nl. de dispuut tussen de verschillende wereldleiders.

Ik heb enkel dit boek gelezen maar volgens de andere recensenten blijkt het eerste boek ' de 100 jarige die uit het raam klom en verdween ' veel beter te zijn. Misschien is het een aanrader om eerst dit boek te lezen.