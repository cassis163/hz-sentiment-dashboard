Je was van mij.

Dit verhaal gaat over Bethy (Bethany Lowry) en Tripp Newark en is het negende deel van de Rosemary Beach serie. Het verhaal is wederom mooi geschreven en neemt je zowel mee in het hier en nu als in het verleden acht jaar geleden toen ze elkaar net leerden kennen. Door de verwachtingen van zijn ouders ziet Tripp zich genoodzaakt om te vertrekken na een laatste zomer, de zomer waar hij Bethy verliefd zwanger en met een gebroken hart achterlaat. Jaren later komt Tripp terug niet alleen voor een vriendin Della maar ook voor Bethy die op dat moment een relatie blijkt te hebben met Jace de neef van Tripp. Door het weerzien raakt Bethy zo van slag dat ze steeds meer gaat drinken met ernstige gevolgen. Wederom blijft ze achter ditmaal met een schuldgevoel en een gebroken hart. Bethy is boos en gebroken en komt achter dingen waardoor het verleden wordt opgerakeld en oud zeer boven komt. Het is mooi om te lezen hoe ze beiden met verlies en houden van omgaan en hoe ze groeien. Een mooi verhaal waar ook rouw, verdriet en verlies het verhaal diepgang meegeeft. Een heerlijke feelgood maar met de nodige pijn van het leven en eerste liefdes.