Achterflap

Jilliane Hoffman schrijft thrillers die zich kunnen meten met het beste werk van Karin Slaughter, Gillian Flynn en Patricia Cornwel. ‘Insomnia’ is opnieuw een ijzersterke thriller na eerdere hits als ‘Vergelding’, 'De kleine getuige' en ‘De snijkamer’.

Na de vondst van het mobieltje en de bebloede jas van de vermiste 17-jarige Mallory, is de politie in de hoogste staat van paraatheid. Mallory voldoet aan het profiel van de slachtoffers van de seriemoordenaar die zich in tweets aan de FBI ‘Handyman’ noemt. Als Mallory twee dagen later verward en bebloed wordt aangetroffen en zegt ontsnapt te zijn aan de Handyman is er geen reden om aan haar verhaal te twijfelen. Of toch wel? Heeft zij nu juist zijn aandacht op haar gevestigd en is zijn jacht nu echt begonnen?

Oordeel

Aan het begin van het boek dacht ik vrij snel door te hebben hoe het zou zitten, maar niks blijkt minder waar. Ineens wordt er een sprong gemaakt in de tijd en krijgt het boek een totaal andere wending dan ik verwacht had. Ik heb tot aan de ontknoping zitten gissen naar hoe het nou zat, maar ik heb het niet ontrafeld.

Omslag

Wat een prachtige cover heeft dit boek. Je kijkt in het wakkere gezicht van een uil. Nou ben ik stiekem wel een beetje fan van uilen. Het blijven voor mij toch een beetje mystieke wezens. Door de cover wilde ik dit boek lezen en inmiddels ben ik fan van de auteur!

Sterrenregen

4 sterren voor Insomnia. Het is een heerlijke thriller die je niet meer weg kunt leggen.