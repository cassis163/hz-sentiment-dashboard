Jij , ik en de zee verteld het verhaal van de twee totaal verschillende hartsvriendinnen Dottie en Mary. Ze leren elkaar kennen als 8-jarige meisjes en groeien samen op in de jaren 60 in Brighton, Engeland. Je leeft mee met hoe ze beide volwassen worden en dromen van totaal andere dingen. Waar Mary de wereld wil veroveren en naar de kunstacademie in Parijs wil, wordt Dottie gelukkig van het vooruitzicht van een gezinnetje in een sociale huurwoning in Brighton. De extroverte Mary neemt de verlegen Dottie mee op sleeptouw. Samen werken ze bij het plaatselijke warenhuis en krijgen ze hun eerste vriendjes. De innige vriendschap die tussen de beide meiden ontstaat wordt danig op de proef gesteld. Zou hun vriendschap sterk genoeg zijn? Want dat het leven niet zonder slag of stoot gaat komt in dit boek duidelijk naar voren. Het boek begint met een proloog waarin staat dat één van de meisjes de ander heeft verraden, maar wie heeft nou wie verraden en hoe? In eerste instantie komt het wat traag op gang maar na een paar verrassende gebeurtenissen komt gaat het einde dan weer heel snel. Het is een vlot geschreven en ontroerend boek over vriendschap, verraad en vergeving.