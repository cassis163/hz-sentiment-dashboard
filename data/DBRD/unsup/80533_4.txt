Een aangrijpend en indrukwekkend waargebeurd verhaal over het Joodse gezin Katz , wonende In Polen ten tijde van de Holocaust.
In het begin van deze biografische roman, maak je kennis met de hechte en warme familie Katz, hun familieleden en hun Joodse gebruiken.
Door toevoeging van een stamboom en foto's in het boek krijgen de familieleden een gezicht.
Het binnen vallen van de Russen en later van de Duitsers heeft grote gevolgen voor de familie en rukt het gezin uiteen.
De jongste dochter uit het gezin, Janina, 10 jaar oud, komt er alleen voor te staan en het is indrukwekkend hoe dit meisje na alle ontberingen die geleden worden de oorlog overleeft.

De kippenvel momenten waren voor mij:
*het moment in de schuilkelder, waarbij een moeder van een huilende baby , haar kind letterlijk smoort omdat ze bang was, dat de Duitsers het zouden horen en dat dan de hele groep ontdekt zou worden.
*Het moment waarop Bertha , Janina laat ontsnappen, niet wetende wat haar kind te wachten zal staan.

Het boek is vlot geschreven, heeft een goede verhaalllijn en is een echte aanrader!
Ik geef het boek ****