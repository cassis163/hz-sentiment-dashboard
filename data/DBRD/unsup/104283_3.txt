Een verhaal over drie vriendinnen die om uiteenlopende redenen naar hun vriendin gaan die in Frankrijk woont. Ze doen zich allemaal beter voor dan ze zijn, ook nr 4. In het luxueuze huis wordt Melanie verwent door de huishoudster Marie die steeds boven ieder hoofdstuk wat commentaar vooraf geeft, (vind ik persoonlijk wel jammer omdat je dan al weet wat er gaat gebeuren). Als de vriendinnen elkaar na een paar dagen de waarheid over hun levens vertellen, verandert de sfeer positief. Het besef dat ze geen van allen op dezelfde voet door kunnen blijven gaan, zorgt ervoor dat er spijkers met koppen worden geslagen. Voor drie van hen moet het roer drastisch om. Nina is de enige die beseft dat ze het geluk thuis al heeft en gaat terug.
De drie overgebleven vriendinnen werken een plan van Marie uit wat voor hen allemaal goed uitpakt. Daarna wordt het verhaal wel enigszins voorspelbaar. Toch is een leuk boek om een paar uur mee zoet te zijn en je even in Frankrijk te wanen.