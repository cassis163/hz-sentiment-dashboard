Mijn leeservaring:
Alhoewel het niet mijn eerste liefde is qua genre, ben ik toch ernstig onder de indruk van dit boek.
Het is op een prettige, directe manier geschreven met een hoop fantasy ;-)
Even moest ik erin komen om de termen en de tegenover elkaar staande organisaties c.q. machten onder de knie te krijgen maar dat was binnen no-time luid en duidelijk, dat zal in ieder fantasy verhaal wel aan de orde zijn.
De beschrijvingen van de parallelle werelden is zo mooi uitgediept dat je je de omgeving zo voor de geest kunt halen. Ik waande me regelmatig in begin vorige eeuw (mijn interpretatie ;-)) om vervolgens onder te duiken in een toekomst.
Daarbij heeft de schrijver op een vernuftige manier de werelden gescheiden door lettergrootte en letterdikte aan te passen zodat er geen twijfel mogelijk is over waar je je in het verhaal bevindt.
Dat maakt het vlotjes en prettig leesbaar.

Het verhaal op zich vond ik spannend!
In de vroegere wereld waar de mensen door zogenaamde gedachtelezers van de inquisitie in de gaten worden gehouden, blijft niets geheim, je hele doen en laten, je werk of privé, alles ligt onder een vergrootglas.
Werner is depri, verdrietig om een groot verlies. Als wetenschapper twijfelt hij aan veel dingen waardoor hij in de problemen raakt.
Tot de dag dat hij ontvoert wordt en terecht komt in de nieuwere wereld, waar alles veel losser en moderner lijkt. Zelfs een voorzichtige liefde komt om de hoek kijken zodat hij zich snel aanpast en hier zijn geniale brein kan loslaten om meer nieuwe werelden te ontdekken, met alle gevolgen van dien. Hij ontdekt de onzichtbare maalstroom en daarbij een wereld die vol gevaar zit.

Heike moet proberen met haar gaven Werner op te sporen en terug te brengen naar de oudere stad. Met behulp van haar vriendin Odette ontdekt ze zichzelf en probeert het goed en kwaad, de onderdrukking van de inquisitie en het machtsvertoon te doorgronden om vervolgens in schaduwrijke onheilspellendheid terecht te komen.
Kunnen Werner en Heike elkaar vinden en samenwerken of is de druk van de inquisitie zo groot dat er enkel verraad en verderf is, bedrog en listige valstrikken met de dood tot gevolg?

Heen en weer duiken in tijden, je gaat er over nadenken en beseft dat misschien ooit die mogelijkheid er zal zijn als superslimme koppen met een wetenschappelijk vernuftig stel hersens dit tot stand zouden kunnen brengen … of slaat MIJN fantasy nu op hol ;-)

Het eerste deel uit een cyclus, dat hield ik in mijn achterhoofd, want mijn nieuwsgierigheid naar het vervolg is wel degelijk gewekt!
Een boek vol spanning, soms beklemmend maar ook met een vleug romantiek, rauwe emoties en humor.
Het las lekker weg, dat sowieso!