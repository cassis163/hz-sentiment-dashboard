Waarom belt Eddie Sarah niet meer na zeven perfecte dagen? Zeven dagen waarin blijkt dat zij elkaars grote liefde zijn. Het verhaal wordt afwisselend in het heden en verleden vertelt en wordt voorzichtig opgebouwd. Sarah kan niet geloven dat Eddie haar heeft laten zitten en maakt zich zorgen. Zij probeert via alle mogelijke kanalen contact te zoeken met Eddie. Naast het liefdesverhaal en de zoektocht naar Eddie krijg je een kijkje in het verleden van Sarah. De vrienden van Sarah onderbouwen dit verleden en vervullen een grote rol in het heden van Sarah. De uiteindelijke ontknoping blijkt overweldigend, heftig en zeer emotioneel te zijn en had ik compleet niet aan zien komen. Schrijfster Rosie Walsh weet van een “gewoon” liefdesverhaal een intense beleving te maken die zijn weerga niet kent, een debuut om van te dromen ♥