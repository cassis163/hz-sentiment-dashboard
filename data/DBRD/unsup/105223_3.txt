Lichte jaren is het eerste deel van een reeks dat over de familie Cazalet gaat. De auteur Elizabeth Jane Howard heeft dit boek gebaseerd op gebeurtenissen uit haar eigen familie. Dit deel bevat de familiegeschiedenis van vlak voor de 2e wereldoorlog.

Het verhaal gaat over William Cazalet, houthandelaar, zijn vrouw Kitty Barlow, hun drie zonen, dochter Rachel en de nodige kleinkinderen.

De setting is het grote huis "Home Place" waar de hele familie tijdens de vakantieperiodes verblijft. Maar ook als het in Londen niet meer veilig lijkt vanwege de oorlogsdreiging, verblijven de vrouwen en kinderen op het landgoed.
Om op de hoogte te blijven over het doen en laten van Hitler, luistert men gespannen naar de radio.
Toch wordt er nog volop genoten van toneelstukken in Londen en het muziek maken in het Victoriaanse huis van de Cazalets.

Het ontbreekt ze aan niets. De maaltijden zijn overvloedig met als afsluiting meerdere taarten en toetjes,
Het voltallige personeel moet hard werken als er zoveel logees zijn. Meer kamers om in orde te houden, veel meer eten te bereiden en dat voor hetzelfde loon.
Klasseverschil is heel duidelijk.

Er komen veel personen in het boek voor masr dankzij een goede stamboom is het verhaal goed te volgen.
Ondanks dar het verhaal nog vooral kabbelt, ben ik benieuwd naar het tweede deel. Al mag er wel wat meer actie in komen.

Het boek krijgt een 7 dat is 3 sterren.