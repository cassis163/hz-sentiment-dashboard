Dit hartverscheurende verhaal gaat onder je huid zitten. De prachtige, vlotte schrijfstijl van Santopolo sleurt je vanaf het begin mee in een emotionele rollercoaster. Themaâ€™s als ware liefde, gemiste kansen, het najagen van dromen, maar ook de worsteling tussen lotsbestemming en vrije wil maken dat je meeleeft en mee twijfelt met de hoofdpersoon in het boek, Lucy. Zij vertelt haar verhaal aan haar grote liefde Gabe. Waarom en wat er met hem gebeurd is ontdekt de lezer naarmate het verhaal vordert. Een boek dat je aan het denken zet en soms een traantje doet wegpinken.