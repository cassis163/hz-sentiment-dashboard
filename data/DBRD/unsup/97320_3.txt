Al trok de cover mij niet zo aan had ik wel interesse in het verhaal. Af en toe bleef ik wat hangen op een Belgisch woord dat ik dan opzocht maar meestal kwam de betekenis wel vanzelf als ik doorlas. Het is grappig dat de Belgische en Nederlandse taal aan de ene kant zo op elkaar lijkt en aan de andere kant toch een heel andere stijl heeft. Ik kan dat zelf wel waarderen.

Marina Theunissen brengt ons naar een wereld vol Elfen, Bosnimfen, Duivels en Magie.Heerlijke ingrediÃ«nten voor een spannend avontuur. De omgevingen waar Meghan en Percy in terecht komen worden goed omschreven al had het voor mij soms wat meer in detail mogen zijn. Daarin tegen is er nu wat meer ruimte voor je eigen fantasie en voorstelling het is maar net hoe je het beleeft.

De personages komen redelijk goed uit de verf maar moeten, zeker Meghan en Percy, nog wat groeien,wat ook gebeurd in het verhaal. De echte moeder van Meghan, de Herfstkoningin, is in het begin heel lief maar zodra het tot een echte ontmoeting met haar dochter komt draait ze om als een blad aan een boom. Dat deze dame een dubbele agenda blijkt te hebben komt in het volgende deel wat meer naar voren.

De hoofdstukken zijn voorzien van een goede bijpassende titels en het verhaal wordt verteld vanuit het perspectief van Meghan en Percy. Zodra we een hoofdstuk van Percy lezen is dit in een andere letterstyle gedrukt wat voor mij persoonlijk geen meerwaarde heeft maar voor sommige lezers wel als prettig kan worden ervaren.

Fairytale Lacrima is het eerste deel van een Young adult fantasy trilogie waarin we voorgesteld worden aan de personages die aan het begin staan van een spannend avontuur.Aan de spanningsopbouw is niets mis maar ik hoop dat er in de volgende twee delen wat meer spanning zal zitten en dat de personages nog meer ruimte krijgen zich te ontwikkelen.

Het is begin van een magische trilogie voor Young Adult lezers vanaf 13 jaar.