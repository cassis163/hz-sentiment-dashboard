Het boek is goed opgebouwd (hoe ziet het genre er uit en welke subgenres zijn te onderscheiden? - hoe bouw je een wereld? - hoe schrijf je een verhaal?) en blijft zeer leesbaar door de indeling in korte paragrafen en de vele verwijzingen naar relevante voorbeelden.
Uiteraard spelen de ontwikkelingen in de Angelsaksische wereld een belangrijke rol, maar er wordt ook aandacht besteed aan de popularisering van het genre in de Lage Landen. Informatie over dit laatste zal je in anderen boeken niet of nauwelijks terugvinden.
De ca. 170 pagina's worden maximaal benut. Overbodig vet is weg geredigeerd. Daardoor krijg je naast een actueel overzicht van alle subgenres ook een behoorlijk complete schrijfgids. Niet alleen nuttig voor romanschrijvers maar zeker ook voor de schrijvers van korte verhalen.
Wat mij betreft dus een Must Read.