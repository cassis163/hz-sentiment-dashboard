Altijd goed een nieuw boek van Baldacci. Vol verwachting ben ik dan ook aan dit boek begonnen. Aan deze verwachtingen is weer ruimschoots voldaan door Baldacci. De schrijfstijl van Baldacci is toegankelijk, zijn personages zijn geloofwaardig en goed uitgewerkt. De hoofdpersoon in dit boek is John Puller, een militair die een meervoudige moord onderzoekt in het slaperige stadje Drake. Een stad waar steenkool wordt gewonnen. Samen met Sam Cole raakt hij betrokken bij een reeks van gebeurtenissen. Spannend tot op de laatste pagina en het plot is zoals altijd weer subliem uitgewerkt. Aanrader!