Stefanie van mol is een Belgische schrijfster die zich richt op new adult boeken. Ze maakte haar debuut met de verlangen-reeks via Brave new books. Ze kreeg de smaak te pakken en zo kwam de full moon reeks tot stand.

Jonathan werd reeds op jonge leeftijd gedwongen om harde keuzes te maken. Muziek of zijn familie.Tot op de dag van vandaag heeft hij nog steeds geen spijt van zijn keuze voor muziek. Hij had gezworen om zich nooit meer emotioneel te binden aan anderen. Maar wanneer een knappe zwartharige dame in zijn armen valt, is hij op slag verloren. Hij wil haar en doet alles wat in zijn macht ligt om haar voor zich te winnen.

Camille verloor enkele jaren geleden haar moeder aan kanker. Haar vader is het verlies nog niet te boven en verdrinkt zich in zijn werk. Net voor haar studies gaan beginnen gaat ze met haar beste vriendin Karen op vakantie. Daar laat ze zich volledig gaan en belandt op een rockconcert van Full Moon. Al van bij de eerste blik is ze helemaal in de ban van Jonathan alias Sticks, de drummer van de groep. Wie had ooit gedacht dat haar leven zo zou veranderen?

Bij dit boek blijven Jonathan en Camille om elkaar heen draaien terwijl de chemie tussen hun overduidelijk is. Het is een prettige schrijfstijl. Ik moest alleen wennen aan het switchen van karakter, dit gebeurde natuurlijk op spannende momenten in het boek. Hierdoor bleef de spanning nog langer aanwezig.

De band tussen Jonathan en zijn band is goed uitgewerkt, maar had van mij nog wel wat aanweziger mogen zijn. De band tussen Camille en Karen is top uitgewerkt. Wel liet Karen haar steeds vaker in de steek wat Camille niet van haar gewend is, maar misschien krijgen we hier in het tweede deel nog antwoord op waarom Karen dit doet.

Aan het eind is er een plottwist die ik niet verwacht had, ik vind wel dat deze beter beschreven had mogen worden. Het ging ineens allemaal heel erg snel en ik had geen flauw idee wat er nou gebeurde.

Het is absoluut een boek om te pakken en niet weg te leggen tot hij uit is, ik ga zeker is kijken naar de volgende delen van deze schrijver en ik hoop dat ze zo doorgaat!