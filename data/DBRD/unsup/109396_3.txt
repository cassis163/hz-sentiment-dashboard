Nee, Romée heeft het niet makkelijk thuis. Haar vader runt een bloembollenbedrijf. Daar is natuurlijk niets mis mee. Maar wel het feit dat hij bijzonder streng voor Romée is. Dit in tegenstelling tot haar broers Rob en Niels. Romée is muzikaal en kan goed zingen. Dat doet haar besluiten om naar het conservatorium te gaan. Daar is haar vader het totaal niet mee eens en wil die studie niet betalen. Binnen het gezin ontstaat een frictie en leidt er toe dat Romée zich went tot haar broer Rob. Met wie zij het goed kan vinden. Kennelijk vindt Rob het ook benauwd binnen het gezin, want hij besluit een wereld reis te maken. Dit tot verdriet van Renée. Op enig moment ontstaat er een hevige ruzie tussen haar vader en Rob. Renée maakt van die gelegenheid gebruik om via het dakraam vanuit huis te vluchten.

Renée gaat in Amsterdam op zoek naar haar vriendje Axel. Maar omdat zij tijdens de vlucht haar telefoon thuis heeft laten liggen, kan zij Axel niet bereiken. Wel weet Renée de buurt waar Axel moet wonen. Daar gaat zij op zoek naar Axel. Renée heeft geen dak boven haar hoofd en raakt aan het zwerven. Tijdens het zwerven ontmoet zij Mahmoud, een straatmuzikant met wie Renée een tijdje als zangeres optreedt. Uit dat samenzijn ontstaat een bijzondere vriendschap. Uiteindelijk lukt het Renée om Axel te vinden. Axel is ook erg muzikaal en samen gaan zij een lied componeren. Dat wordt “The Hard Way”. Met veel overtuiging zingt Renée dat liet in verschillende gelegenheden. Als het ook op YouTube verschijnt, gaat er voor Renée een wereld open. Dat wordt ook opgemerkt door medewerkers van een platenmaatschappij, met wie Renée in zee gaat. Axel, die ook door die maatschappij werd uitgenodigd, krijgt geen contract. Axel verwijt Renée egoïstisch te zijn en zet Renée buiten de deur.

Hoewel Renée regelmatig aan Rob denkt, raakt haar aandacht voor hem naar de achtergrond. Een conflict over de rechten van “The Hard Way” dreigt roet in het eten te gooien. Immers, Axel meent dat die song door hem geschreven is. In ieder geval mede door hem. Dat conflict staat het succes van Renée echter niet in de weg. Maar het succes heeft een keerzijde. Bekend zijn trekt stalkers aan. Dat overkomt Renée ook. Renée besluit daarom een tijdje op vakantie te gaan en van de gelegenheid gebruik te maken om haar broer Rob te zoeken. Renée heeft informatie dat Rob zich zou kunnen bevinden op de Kaapverdische eilanden. Daar gaat zij naartoe. Als zij Rob niet kan vinden, besluit zij toch nog een keer naar haar ouderlijke woning te gaan waar uiteindelijk een doorbraak plaatsvindt.

DE DOORBRAAK van SIMONE VAN DER VLUGT, kun je eigenlijk geen thriller noemen.
De hoofdpersoon Romée, vertelt haar verhaal aan therapeut Nicole. Ogenschijnlijk
een normaal verhaal van een jonge vrouw die als zangeres veel succes krijgt. De
spanning en het venijn zit echter in de staart. Wel een beetje voorspelbaar.