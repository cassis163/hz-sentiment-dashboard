Hier zat ik eigenlijk al lang op te wachten: een oorlogsroman die de - in dit geval- Eerste Wereldoorlog eens vanuit Duits perspectief beziet.
De auteur is erin geslaagd om niet alleen dat voor mekaar te krijgen, maar er ook nog een spannend verhaal van te maken, dat je bezig houdt tot en met de laatste bladzijde. Dat er aandacht is voor de vrouwen aan het thuisfront, vond ik een mooie vondst, want daar hebben niet veel schrijvers van oorlogsromans ogen voor.
Dit alles maakt dat het een veelomvattende roman is, die volgens mij ook voor mensen die niet meteen naar het schap van het oorlogsgenre zullen stappen zeer leesbaar is.
De personages zijn goed uitgediept en allesbehalve van bordkarton. Je wil weten hoe het met de arme duivels afloopt. En ook de oorlogssc√®nes zijn levensecht geschreven, je voelt bij manier van spreken de kogels om je oren vliegen.
Een blijvertje, wat mij betreft! De auteur mag in het rijtje van Kate Mosse, Tim Willocks en Tomas Ross.