Als Petra Hartlieb en haar man en kinderen in Wenen op vakantie zijn, zien ze een boekwinkel die te koop staat. Het is een droom en ze verwachten dat het een droom blijft, als ze een bod doen. Maar binnen korte tijd zij ze eigenaar van de boekwinkel.
De boekwinkel loopt goed, soms te goed, als je aantal klanten ziet, vooral voor de kerst. Het is is hard werken en hele lange dagen maken. Soms is het teveel. Maar toch blijft Petra van haar geliefde boekwinkel houden.
Petra Hartlieb is Weense, getrouwd met de Duitse Olivier en ze hebben 2 kinderen. Als ze de winkel kopen en van Hamburg naar Wenen verhuizen, blijkt ook dat er grote verschillen zitten tussen de Oostenrijkers en de Duitsers. Het is leuk om daar over te lezen. Voor hun kinderen heeft deze verhuizing naar de boekenwinkel ook grote gevolgen, het is niet altijd makkelijk voor een jongen van 17 jaar en een meisje van 6. Er wordt hier heel eerlijk over geschreven, het is niet altijd rozengeur en maneschijn.
Dit boek vertelt de diepe liefde die de auteur voelt voor het boekenvak, maar het vertelt ook de dingen die eraan kleven en die niet altijd leuk zijn. Het is een uitputtend bestaan.
Dit boek is de moeite waard om te lezen, het laat vooral zien wat er allemaal bij komt kijken om een boekwinkel op te starten, goed te laten draaien en ervoor te zorgen dat het zo blijft.