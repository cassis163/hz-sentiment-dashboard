Dit is het eerste deel van de kronieken van Cromrak. De ork Cromrak gaat met een aantal vrienden op zoek naar de ingrediënten voor een medicijn tegen de ziekte die heerst in zijn land. Hun eerste scheden in de buitenwereld lopen niet vlekkeloos. Zullen ze ooit alle ingrediënten kunnen vinden en wat heeft het tochtje van Cromrak aan de tombe van een oude mensenkoning te maken met de ziekte..

Mark opent met een Indiana Jones achtige scene wat je meteen in het verhaal zet. Na het begin kabbelt het verhaal op een rustige vaart door. Dit is een standaard Queeste Fantasy verhaal geworden. Het verhaal krijgt meer gelaagdheid als hij de gebeurtenissen van de mensenwereld betrekt aan het einde van het verhaal. Hij zet een mooi wereld neer met fantastische figuren en volkeren, maar wat ik jammer vind is dat hij niet het ork-zijn van de hoofdfiguren meer gebruikt, om ze juist vreemd te maken. Nu verschillen de orks, kobolden en trollen niet veel met de mensen.

Hier en daar kan zijn schrijfstijl nog wat gladder worden, maar dit is een goed debuut van deze schrijver en een aanrader voor iedereen die van onbezorgde Fantasy houdt.