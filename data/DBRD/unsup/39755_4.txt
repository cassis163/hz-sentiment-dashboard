Ik doe mee aan de blogtour van dit dunne boekje van Anthonie Holslag.
Een Splinter is een kort verhaal van een schrijver.
Dit keer dus L.O.O.P.
L.O.O.P gaat over Egbert, hij ondervraagt gevaarlijke individuen die mogelijk betrokken zijn bij een terroristische organisatie. Hij werkt al jaren bij hetzelfde bedrijf, in dezelfde functie maar nooit krijgt hij promotie. Vandaag ondervraagt hij een vrouw, die hem bekend voor komt. Het lijkt wel of alles hem bekend voor komt, de ondervraging en ook hoe ze antwoord. Ze reageert anders dan iemand normaal zou doenâ€¦ de sleur van zijn werk wordt doorbroken. En dan mag hij ook nog eens naar de zevende verdieping, daar mag hij nooit naar toe. Er is iets aan de hand, maar wat?
Het verhaal is maar 43 bladzijdes, hierdoor is het natuurlijk onmogelijk om Egbert goed te leren kennen, maar wat je van hem te weten komt is meer dan genoeg om je in hem te kunnen inleven. Je voelt dat er iets aan de hand is, maar je komt er niet achter wat dat is. Je voelt zijn angst en twijfels als de sleur ineens onderbroken wordt. En die vrouw, je begrijpt haar ook.
Het verhaal is surrealistisch, horrorachtig en enigszins dystopisch. Je wil weten wat er aan de hand is. Wat voelt Egbert? Wat is er op de zevende etage?
Vanaf de eerste letter voel je de spanning en de sfeer van het verhaal meteen aan. Het is knap dat de auteur er in slaagt in een kort verhaal een goede opbouw naar het plot weet neer te zetten, het is een compleet verhaal met het bekende Anthonie Holslag - sausje. Als je al eerder iets van hem gelezen hebt, weet je wat ik bedoel.
Het plot is verrassend en verklaard ook de titel.