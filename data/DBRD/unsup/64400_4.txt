Lang geleden zag de wereld van de tieners er heel anders uit, dat word je snel duidelijk als je begint in dit boek. Het is 1369, Berend, 12 jaar, is zijn beide ouders verloren en hij woont in een weeshuis. Erbarmelijke omstandigheden en hij mist zijn zusje. Die woont bij een ander gezin en doet daar met haar vijf jaar al huishoudelijke klusjes.
Dan komt er een koopman die personeel zoekt voor zijn schip, een kogge, om mee te varen naar Bergen. Berend mag mee en leert het harde leven aan boord kennen. Hij maakt gelukkig ook vrienden. In Bergen komt hij door toeval in een hanzekantoor terecht waar hij naast het doen van het huishouden ook leert voor koopman. Het is voor hem een kans op een betere toekomst. Hij pakt hem met beide handen aan. Zal hij ooit zijn zusje nog terugzien?

Dit is een mooi verhaal over een eenvoudige jongen in de middeleeuwen. Door de duidelijke schrijfstijl en de spanning die opgebouwd wordt is het gelijk een boek waaruit je veel te weten kunt komen over deze tijd. Alles is vanuit een jongen van 12 jaar beschreven en dat maakt het persoonlijk.
Elk hoofdstuk of alinea begint met een zin die gelijk duidelijk maakt waar je bent in het verhaal en wat er gaat gebeuren.
Daarnaast zijn er mooie zwart-wit tekeningen, schetsen die helemaal in het verhaal passen, kunstwerkjes op zich.
Achterin het boek vind je een kaart, jaartallen, een tekening van een kogge, een woordenlijst en informatie over een prinses. Dus je blijft na het lezen niet met vragen zitten.
Het verhaal van de hanzereis vanâ€¦.is een verhaal met spanning en humor dat ook informatief is in een mooi verzorgd boek