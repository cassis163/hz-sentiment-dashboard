'Hou van mij' begint sterk, vanaf het begin zat ik dan ook in het verhaal. Het kostte me moeite om het boek opzij te leggen. Ik was erdoor gebeten en wilde de ontknoping kennen.

Enerzijds is er de spanning in het verhaal. Anderzijds zijn er de goed uitgewerkte personages en hun onderlinge relaties. Anja Feliers slaagt erin om in haar boek de personages tot leven te wekken. Ik ging mee op jacht naar haar stalker. Ze zette me op het verkeerde been...

Het boek leest vlot en is herkenbaar. Als mama leefde ik helemaal mee in de bescherming van haar dochter.

Hou van mij is het derde boek dat ik lees van Anja Feliers. 'Laat me los' ligt ook nog op mijn nachtkastje. 'Vergeet me niet' is voor mij de absolute topper, al komt deze aardig in de buurt.

Hopelijk mogen we nog meer van haar verwachten.