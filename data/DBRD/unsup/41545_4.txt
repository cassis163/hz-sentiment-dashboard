Koelcel is het debuut van Linda Samplonius. Ik vind sowieso de cover van het boek zeer aantrekkelijk, is totaal wat anders als de meeste boeken tegenwoordig. Ook sprak de cover mij aan omdat er een medicijn capsule opstaat, ik ben zelf werkzaam als verpleegkundige, dus dit wekte meteen mijn nieuwsgierigheid.

Het boek opent gelijk goed met een moord onder mysterieuze omstandigheden. Wie de toeschouwer is die buiten toekijkt hoe de man overlijdt, blijft een raadsel.
Dan begint het boek aan wat vooraf ging aan de mysterieuze moord, Sara word gedrogeerd en meegenomen naar het huis van haar collega, waar ze de volgende dag wakker wordt. Ze heeft geen idee hoe ze daar komt en wat ze 's nachts gedaan heeft. Uiteindelijk verteld ze haar ex het verhaal dat ze is gedrogeerd en verkracht en zo zet ze de rest van de gebeurtenissen van het boek in werking.
Ik ga niet teveel verklappen van het verhaal, want dan is het voor de nieuwe lezer niet leuk meer!
Het boek is vlot geschreven, veel redelijk korte hoofdstukken waardoor de vaart echt in het verhaal blijft. Per hoofdstuk word er gewisseld van personage, zodat je het verhaal door vele ogen leest, dit houd het verhaal spannend en interessant. Het verhaal is heel duidelijk uitgewerkt. De plot vond ik origineel en spannend. Het verhaal is goed opgebouwd en de spanning word steeds beter voelbaar en werkt naar een verrassend plot. De uiteindelijke dader blijft lang verborgen en ik werd toch regelmatig weer op het verkeerde been gezet als ik dacht dat ik wist wie het was.
De personages zijn duidelijk en levendig uitgewerkt en de onderlinge relaties zorgen voor dat extra beetje spanning.
Het boek is een echt pageturner en voor mensen die er tegen kunnen dat een autopsie ZEER gedetailleerd word beschreven, ze laat niks achterwege.
Kortom, een erg spannend boek wat je echt moet lezen. Een erg goed debuut van Linda!