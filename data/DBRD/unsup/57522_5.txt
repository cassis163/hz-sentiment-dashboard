In dit boek beschrijft Gaby Rasters een real life event dat zij -gelukkig op afstand- heeft meegemaakt. Ze doet dit door de hoofdpersonen vanuit verschillende invalshoeken erbij te betrekken. En op een heldere wijze te beschrijven hoe ze dit ervaren, er mee om gaan en hoe ze vervolgstappen in hun leven zetten.
Een belangrijke verhaallijn is een ziekte die vooral vrouwen treft en die, net als een aanslag, ook in één klap je leven ingrijpend kan veranderen.
Het is haar gelukt om de personages realistisch gestalte te geven. Je zou ze bij wijze van spreken morgen tegen kunnen komen in de supermarkt.
Mijn vriendin heeft haar boek op een aantal avonden voorgelezen. Soms moest ze even stoppen gezien de emoties die het bij haar opriep. En ook mij liet het niet onberoerd.
Wij hadden eigenlijk maar één vraag: wanneer wordt dit boek verfilmd?