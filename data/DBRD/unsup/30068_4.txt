Het vierde boek van de hand van Lars Kepler is er een om je vingers als thriller liefhebber bij af te likken. De kleine hoofdstukjes maken het in begin verleidelijk om ook steeds kleine stukjes te lezen. Hierdoor kom je alleen niet erg makkelijk in het verhaal. Als je echter blijft lezen, word je als lezer aan je haren het verhaal haast in getrokken. Een huiveringwekkende reis ligt op je te wachten.

De hoofdpersoon in dit boek is wederom weggelegd voor rechercheur Joona Linna. Met veel moeite heeft hij een aantal jaren geleden de bloeddorstige en meedogenloze killer Jurek Walter opgepakt en onder een zware continue bewaking achter de tralies gekregen. De rust lijkt inmiddels weer gekeerd. Deze wordt echter drastisch verstoord als het laatste slachtoffer van Walter levend en wel ten tonele verschijnt. Hij heeft weten te ontsnappen en is in een slechte fysieke gesteldheid. Waar heeft hij al die tijd gezeten en wat kan hij zich herinneren van zijn dader? Trekt Walter vanuit de gevangenis toch aan een aantal belangrijke marionettenkoordjes? De jongen, die al voor dood opgegeven was, weet zich weinig te herinneren. Aan Joona Linna de zware en psychologisch haast onmogelijke taak dit mysterie te ontrafelen. Maar of dit het gaat lukkenen zo ja of dit hem zonder kleerscheuren gaat lukken

Tot de laatste pagina blijf je bijna op het puntje van je stoel zitten om de ontknoping te beleven. Het eindestuk kent namelijk een flinke stijging van de spanning. Het slot is erg verrassend en laat een goede ingang van het vijfde deel achter. Erg goed!

Het boek heeft wel iets weg van de zinderende thriller Silence of the Lambs, maar zeker ook van het verhaal van De Souffleur. Beide staan voor mij hoog op de ranking, vandaar dat ik dit boek ook erg goed vond. Koop dat kaartje voor die haast hersen brekende rit en laat je meeslepen in Slaap. Je zal er zeker geen spijt van krijgen.