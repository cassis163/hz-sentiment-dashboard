Steeds meer lees ik boeken die me inspireren en motiveren. Boeken die me aanzetten tot actie, me dromen laten noteren en nadenken hoe ik ze ga waarmaken. Dit keer was het Op de tweesprong van moeten en willen, een prachtig boek met veel illustraties en quotes.

Elle Luna schreef een boek over het vinden van je passie en over het praktisch toepasbaar maken van het leven van je dromen. Een boek gaat niet je dromen laten uitkomen maar wel extra motiveren en inspireren om eraan te werken en ermee bezig te zijn. Zoals Elle het zelf zegt; 'Toch heb je geen boek vol antwoorden in handen, want die ken jij alleen; je hebt een verzameling in handen van de nuttigste vragen die ik onderweg ben tegengekomen. Op de tweesprong van moeten en willen neemt Elle Luna je dus mee naar waar het allemaal mee begon en hoe ze haar weg vond.

Alles begon voor Elle met haar essay The crossroads of should & must. Ze klikte op publiceer dit op een dinsdagochtend om een uur of zeven. Al snel kreeg ze reacties op haar essay en een paar weken later was het getweet naar ruim vijf miljoen mensen. Iets wat ze totaal niet had zien aankomen. Na veel positieve reacties hierop besloot ze dit boek te schrijven, omdat ze met anderen wilde delen waar ze het meeste aan gehad heeft tijdens haar eigen ontdekkingsreis.

Het boek bestaat uit vier delen; De tweesprong, Waarom we van alles moeten, Op weg naar wat je wilt en De terugkeer.

De tweesprong

De tweesprong gaat over het eerste besef van achter een droom aangaan, de eerste stappen die Elle zette. Het gaat over het uitzoeken wie je bent en wie je zilt zijn. Wat je moet en wat je wilt. Zo leer je dat moeten heeft te maken hoe anderen willen dat we leven en willen te maken heeft met wie we zijn, waar we in geloven en wat we doen wanneer we alleen zijn met ons ware authentieke zelf.

Waarom we van alles moeten

Een heel hoofdstuk over wat we allemaal moeten. Met illustraties met borden met MOETEN erop die allemaal wijzen in dezelfde richting. We leren van dit hoofdstukken dat moeten niet erg is maar je wel moet leren wat voor jouw moeten is en niet alles moet. Het heeft te maken met normen maar wel jouw normen en jouw waarden.

Op weg naar wat je wilt

Het grootste hoofdstuk en meteen ook het meest inspirerende gedeelte. Hoe vind je jouw roeping? Heb je wel een roeping en wat als je roeping verandert? De beste tip als je niet weet wat jij wilt; Bel je moeder. Waarom je moeder, moeders weten altijd wat jij vroeger wilde doen of worden. Dit hoofdstuk heeft mooie pagina's met teksten, illustraties, alles schreeuwt vrolijkheid en over gaan tot actie uit.

De terugkeer

Een afsluitend hoofdstuk over de zoektocht door de eeuwen heen, passie, uitstraling en nog veel meer. Een laatste motivatie om uit te zoeken wat jij wilt gaan doen met dit boek.

Op de tweesprong van moeten en willen is een super mooi vormgegeven boek. De cover is super mooi de voor en achterkant is gecasseerd op dik karton en heel anders dan andere boeken. De inhoud is nog veel mooier. Elke pagina is mooi, simpele letters die eruit springen, foto's en illustraties. Er zijn veel boeken over het zoeken naar wat jij wil maar Elle Luna heeft het "makkelijk"gemaakt. Ze heeft het makkelijk gemaakt door het niet te zwaar te nemen, te bekenen dat niet iedereen weet wat hij wil, dat niet iedereen het al weet wanneer hij twintig is maar misschien weet je het pas als je zestig bent. Daarnaast bekend ze dat het niet makkelijk is om je dromen of passie na te jagen.

De meeste boeken die gaan over het najagen van dromen lees je niet binnen een paar uur uit. Daar lees je elke keer een paar bladzijden uit. Dit boek lees je binnen een paar uur uit maar zal je er ook zeker nog wel eens bij pakken. Het erbij pakken om door te bladeren, je te laten inspireren en je over te zetten actie.