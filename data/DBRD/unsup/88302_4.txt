De wanhopige mens is Weronika Czerny op zoek naar haar dochter Laura die is verdwenen. Het hele citaat is: ‘Een wanhopig mens gelooft alles en doet alles waarvan hij denkt dat het hem dichter bij zijn doel brengt.’ De zoektocht naar de dochter is een manier om te vertellen over de gebeurtenissen in Kielce in 1946. Er was een jongen verdwenen en al snel was de verdenking dat de Joden hem gedood hadden. Het resulteerde in een opstand waar een aantal Joden in 1946(!) omkwamen. Een onderwerp waarnaar Weronika onderzoek doet op de universiteit en dat de nodige weerstand oproept.
In het boek volgen wij de zoektocht van Weronika en commissaris Zaremba naar Laura. Dit wordt afgewisseld met een terugblik naar de oorlog en naar 1946. De opstoot in 1946 zien we onder meer door de ogen van een Poolse fotografe die de oorlog overleefde.
Het boek geeft een indruk van de moeizame relatie tussen Polen en Joden maar niet helemaal duidelijk wordt waarom de Polen deze in 1946 nog zo wantrouwden. Ik vind het niet terecht dat het een thriller wordt genoemd. Het is interessant verhaal en ik heb het met veel plezier gelezen maar je zit niet op het puntje van de stoel.
Wel was het voor mij de zoveelste les dat je voorzichtig moet zijn met die publieke veroordelingen, mensen hebben het helaas heel vaak mis.