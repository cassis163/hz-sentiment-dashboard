Ter gelegenheid van het 75-jarig bestaan van voetbalclub RKC Waalwijk is er een boek verschenen met de verhalen van 75 (oud) spelers van RKC.
Het is gelukkig geen aaneenrijging van succesverhalen geworden. De schrijvers hebben gekozen voor spelers met een bijzonder levensverhaal. Het resultaat is een bijzondere mix van clublegendes, vergeten voetballers, culthelden, talenten, mislukkelingen, criminelen, studiebollen en wat al niet meer. Ieder verhaal is kort en bondig opgeschreven en leest lekker weg. De manier van portetteren heeft wel wat weg van de slotrubriek in 'Studio Voetbal' waarbij Frank Heinen een speler uit de geschiedenis van de eredivisie portretteert.
De voetballers in dit boek stammen allemaal uit de betaald voetbal periode, dus vanaf eind jaren '80 tot nu.
Het lezen van al deze losstaande mini-biografietjes geven uiteindelijk een heel aardig beeld van de club RKC in de afgelopen 30 jaar.
Een bijzonder kleurrijk, leuk en origineel geschreven sportboek.