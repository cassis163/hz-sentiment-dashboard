Na het lezen van dit boek wil ik eigenlijk weten hoe het verder gaat met Fitz en Adam. In het verhaal wordt vanuit Fitz (eigenlijk Felicia) verteld hoe een dag uit haar leven verloopt. Een week geleden zijn haar ouders gescheiden en haar leven is officieel over. Doordat het zo glad is in de straat vallen de vader en het zusje van Fitz, Bente, zo hard dat het topje van Bente d'r vinger eraf is. De dingen die op die dag in het ziekenhuis gebeuren worden prachtig beeldend verteld. Fitz maakt nieuwe vrienden, steelt gips, wil een dokter en een verpleegster koppelen en dan moet ook het topje van de vinger er weer opgenaaid worden. Ze heeft het er maar druk mee.
Het andere boek van Anna Woltz dat ik heb gelezen is even mooi als dit boek en ik begin wel een beetje fan te worden.
(36e boek voor boekenbingo 2016)