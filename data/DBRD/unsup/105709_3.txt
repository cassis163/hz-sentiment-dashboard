Jaap vond het mooi geschreven, maar had na het lezen niet zo direct een mening over. We hadden allemaal wel zo’n gevoel. Ja wat vonden wij van haar boek? Annemieke was zeer stellig. Ze vond het helemaal niets. Helemaal nadat Leyla haar vriend “boefje” noemde over de telefoon. Wie geeft zijn vriend, een grote blonde viking, zo’n koosnaampje? De rest van de club had zich niet echt gestoord aan het taalgebruik. Het is modern geschreven en het leest daardoor makkelijk. Dit zal, denken we, een jonger publiek aanspreken.
Monalisa vond de eerste 2 delen van “Ei” niet onaardig maar daarna werd het verhaal minder. Na het lezen van het boek vinden we wel dat “Ei” potentie heeft. Omdat het debuut van Anna Drijver goede recensies had ontvangen, vermoeden wij dat ze zichzelf met “Ei” wilde overtreffen.  Waarschijnlijk heeft Anna Drijver zich vertild aan het onderwerp, waardoor het verhaal niet goed uit de verf komt.