De Columbia connectie, mid jaren negentig heb ik dit boek gelezen, mijn eerste van Clancy. Ik was meteen verkocht. Clancy schetst in dit boek een spannend verhaal, met intriges in de Amerikaanse (geheime) diensten, militaire bliksemacties, veraad in de top van de Amerikaanse bureaucratie. Kortom een boek waar werkelijk van alles in gebeurt en staat te gebeuren. Ik denk persoonlijk dat er geen moment is waarop het boek inzakt. En dat is een groot compliment, om de aandacht van de lezer gedurende 600 blz (pocketeditie) vast te houden.

Wat me het meeste is bij gebleven zijn de wisselende perspectieven. Van de ene kant volg je het verhaal vanuit het oogpunt van de "hoge heren", de mannen in pak , die de plannen en lijnen uitzetten. Maar even later switch je van perspectief en beland je bij een militaire eenheid van elite soldaten, wat dus voor meer actie zorgt. Als ex-militair kon ik hier hart ophalen natuurlijk, maar ook voor de leek is het goed leesbaar, ondanks de vele details van hedendaagse oorlogsvoering weet Tom Clancy de instapdrempel toch laag te houden, wat hem als schrijver siert. Dit boek was ook mijn eerste kennismaking met het personage Jack Ryan, wat een hele prettige bleek te zijn. Waarmee ik probeer te zeggen dat dit een goed boek is om als eerste te lezen en dus kennis te maken met een aantal personages die in meer boeken van hem voorkomen. Kortom is de vond ik de Columbia Connectie een geweldig boek, wat de vaart er 600 blz lang in weet te houden en een plot bevat, waar je U tegen zegt.