Peter de Haan docent archeologie en geschiedenis aan de universiteit van leiden gaat met zijn vriendin Fay naar een open avond van de vrijmetselaarsloge.
Na een interessante avond besluiten zij de voorzitter Coen Zoutman nog even gedag te zeggen en vinden hem op een afschuwelijke wijze vermoord. Peters leven staat daardoor ineens op zijn kop.
Omdat in 2020 de herdenking van het vierhonderdjarig vertrek van de Pilgrim Fathers uit Leiden zal plaatsvinden en mede door zijn beroep is zijn interesse gewekt.
Wie heeft wat gedaan? Heeft het met elkaar te maken? Wie kan je nog vertrouwen en wat kan de politie doen. Allemaal vragen die hem bezighouden en waar hij een antwoord op probeert te vinden.
Dit boek is een rollercoaster, zo zit je in het heden en dan weer verleden. Feiten en fictie wisselen elkaar in snel tempo af.
Het is een stuk geschiedenis waarvan ik het bestaan niet kende en de spanning houd je op het puntje van je stoel.
Het is een lijvig boek maar leest snel en is duidelijk te begrijpen, zit goed in elkaar en voert je over de hele wereld.
Het is geschreven vanuit het perspectief van verschillende personen.
Spannend van de eerste tot de laatste bladzijde.
Jeroen Windmeijer heeft mij aangenaam verrast met dit boek.
Ik geef het boek vier sterren.