Julia is een hardwerkende en succesvolle advocate woonachtig in New York. Haar relatie is stukgelopen en nu gooit ze zich helemaal op haar werk. Ze beweert dat ze gelukkig is en alles heeft wat ze nodig heeft. Ze heeft haar leven stevig in handen en staat met beide voeten op de grond. Julia heeft een broer in Birma, U Ba. De broer is 10 jaar ouder dan haar en leidt in Birma een heel ander leven. Eigenlijk het tegenovergestelde leven van haar. Back to basics, geen warm stromend water, geen tv, computer, rust alom, geen stress. Hij is restaurateur van oude boeken. Ze hebben een sporadisch contact via het schrijven van een brief maar door al het haasten van Julia komt het er eigenlijk niet van. Wel stuurt ze haar broer die voor haar armoedig leeft regelmatig geld in de hoop dat hij iets aan zijn armoedige situatie doet. Bij aanvang van het verhaal krijgt ze een brief van haar broer waar hij van alles verteld over zijn dagelijks leven. Gelijktijdig met de ontvangst van de brief begint Julia een stem te horen in haar hoofd. Dat is eigenlijk het begin van het verhaal. Ze denkt dat ze gek aan het worden is en begint hulp te zoeken. Maar dat is gemakkelijker gezegd dan gedaan. Ze begint de zoektocht op de westerse manier maar beseft dat dit haar geen soelaas zal brengen. Dus besluit ze haar broer te raadplegen. Aangemoedigd door haar vriendin Amy. Het is een boek dat ik door de achterkant te lezen en de cover die al wat zweverigs heeft niet dadelijk zou lezen. Maar eens Julia in Birma aangekomen is begint het verhaal zich op te bouwen. En krijg je eigenlijk 2 verhalen in 1 boek. Het is vlot geschreven en mooi verteld. Maar je moet even de spits afbijten. De auteur weeft hier 2 personages en hun levens in elkaar en afwisselend kom je iets meer te weten over de innerlijke stem en haar verhaal en ook over Julia. Ik ben dit boek beginnen lezen en kon het uiteindelijk niet meer weg leggen. Gooi al je vooroordelen over het onbekende overboord. Op deze magische reis zal Julia leren wat belangrijk is. En zal zij ontdekken wier stem zij hoort in haar hoofd. Vindt zij haar rust terug? Zal ze uiteindelijk niet gek worden van wat ze hoort. Ontdek het zelf.
Het is blijkbaar wel het vervolg van een ander boek: Wat het hart kan horen. Dat heb ik niet gelezen maar miste toch wat achtergrondinformatie daardoor. Maar het is afzonderlijk te lezen. Ik deed het ook. Maar ik ga deel 1 toch ook lezen. Mijn nieuwsgierige ikje wil meer weten.