Het is twee jaar geleden dat Anne haar ex Roar, de ruige zanger van Road Rage, voor het laatst gezien heeft en sindsdien verblijft ze bij haar vriendin Georgie die een eigen restaurant ‘Seaview Villa’ is begonnen op het kleine eilandje Scilly. Ze doet haar best om over Roar heen te komen, wat lastig is aangezien ze een paar keer per week met Rowie, zijn zoontje skypet met wie ze een goede band heeft. Als Georgie de sterrenkok Warren Dixon alias Woz heeft uitgenodigd om in de zomervakantie bij haar te komen koken en hij op zijn beurt Roar uitnodigt  – die hij ontmoet heeft tijdens een opname van Graham Norton – is dat een dubbel recept voor drama.

Het duurt dan ook niet lang voordat Anne en Roar elkaar ontmoeten. De vonk is meteen terug en ze kunnen haast niet van elkaar afblijven. Wat Anne heel lastig vindt want ze wil niks meer met Roar beginnen. Ze is bang om nog een keer pijn gedaan te worden. Daarnaast bloeit er een romance op tussen Georgie en Woz, hoewel dat veel gepaard gaat met gevloek en geschreeuw want ze zijn net als water en vuur. Als Anne duidelijk heeft gemaakt dat het echt over is tussen haar en Roar, verdwijnt hij woedend van het eiland. Ze heeft spijt van haar uitval en denkt dat ze hem nooit meer zal zien.

Ik heb alle boeken van Jackie van Laren gelezen en ik ben een groot van haar. ‘Opstaan’ is het vervolg van ‘Vallen’ en de boeken sluiten perfect op elkaar aan. Door de verkorte samenvatting aan het begin, is het mogelijk om de boeken los van elkaar te lezen maar ik raad het de mensen aan om het wel te doen. Al met al heb ik wederom genoten van dit boek. Jackie heeft een fijne manier van schrijven die je helemaal mee trekt in de wereld van Annie en Roar. Ik kon het boek niet wegleggen en dat is hét beste wat een verhaal met je kan doen. Hopelijk komt er gauw weer iets van Jackie. Ik geef ‘Opstaan’ in ieder geval vier sterren. Zeker een aanrader!