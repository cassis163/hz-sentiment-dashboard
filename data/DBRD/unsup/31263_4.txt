In de romans 'Quatertemperdagen' en 'Wolven huilen' gaat de schrijver op zoek naar de verborgen familiegeschiedenis 'langs moederszijde'. In 'Quatertemperdagen' gaat het over het leven van zijn grootouders Fien van Riel en Eduard Rombouts, in '' Wolven huilen' over Fons Huybrechts, een halfbroer van zijn grootmoeder, die samen met Liza Schrijvers (met beiden hebben we ook al kennis gemaakt in de eerste roman) naar Canada is gevlucht net na de tweede wereldoorlog. 

Awel, als ge graag kennis wilt maken met de schoonheid van de Vlaamse taal, zou ik U aanraden U ertoe te zetten deze romans zo rap mogelijk te gaan lezen!

Wat ik bijzonder mooi vind, is dat de schrijver ook verteld, dat hij op bezoek is geweest in Canada bij Fons en Liza. Hij doet dat op een prachtige manier; als je 'Wolven huilen' aan het lezen bent, is het net of de schrijver zijn eigen roman binnenwandeld namelijk.

Ik heb n√≥g een boekske van Erik Vlaminck, namelijk 'Houten schoenen' hetwelk ik zo rap als mogelijk ga lezen, en ook zal ik trachten de mij nog ontbrekende boekskes van deze series ('Langs Vaderszijde', 'Langs moederszijde' en 'Langs schrijverszijde') op de kop te tikken, want het is een fantastisch mooie familiegeschiedenis, met vele geheimen die zoetjes aan worden ontrafeld.