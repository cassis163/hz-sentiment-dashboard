“De rommel is opgeruimd, de muur die iemand ooit heeft opgetrokken om van één tochtige zolder twee te maken, is weg en voor het eerst in vijftig jaar heeft bovenste verdieping van Herbert Billings Victoriaanse huis in Notting Hill een nieuwe huurder.
Er wordt geklopt en een jonge vrouw huppelt vanaf de vensterbank over de vloer. Het is een bijzonder rede vensterbank waarop je prachtig kunt zitten, wat precies is wat ze daar zat te doen. Het meisje voelt zich aangetrokken tot het raam. Het appartement is op het zuiden, dus is er altijd zon, vooral in juli. Ze houdt ervan om over de tuin naar de straat te kijken en de mussen te voeren die langskomen voor kruimels. Ze vraagt zich ook af wat de donkere plekken op de vensterbank zijn, iets als kersenvlekken, die weigeren te verdwijnen onder een verse laag witte verf.” Epiloog (pagina onduidelijk i.v.m. e-book vakantiebieb)

Het verhaal gaat over Edith Burchill. Edith is een vrouw die bij een kleine uitgeverij werkt. Zelf had ze graag geschreven, maar ze heeft niet het gevoel dat ze potentie heeft. Maar juist door in de boekenbranche te stappen, iets dat ze al als klein kind wilde, brengt het haar dichter bij haar droom.
Edith heeft geen relatie meer en houdt dit verborgen voor haar ouders. Vooral voor haar moeder met wie ze geen goede band heeft. Deze band wordt danig op de proef gesteld als er op een zondag een brief wordt bezorgd uit het verleden. Edith probeert er achter te komen wat er in de brief staat, maar haar moeder sluit zich af.
Edith raakt gefascineerd door deze brief en de afkomst. Als ze op onderzoek uitgaat, komt ze in een klein plaatsje terecht met in de buurt een kasteel genaamd Milderhurst. Milderhurst Castle komt haar bekend voor en al snel beseft ze dat ze hier eerder is geweest. Met haar moeder…
Edith besluit een rondleiding te vragen en al snel maakt ze kennis met de bewoners, de gezusters Juniper, Seraphina en Persephone Blythe en leert ze beetje bij beetje door de verschillende verhalen, de geschiedenis van Milderhurst Castle kennen.
Als ze besef dat haar favoriete boek, Mud man, geschreven is door Raymond Blythe voormalig eigenaar van Milderhurst, wordt Edith alleen nog maar nieuwsgieriger.
Maar al snel merkt ze dat dit niet haar enige connectie met Milderhurst en de Blythe zusters is. Door haar praatzieke tante en haar onderzoekende vader, die door omstandigheden op bed moet blijven, besluit haar moeder haar sluiter op te lichten en komt beetje bij beetje de vergeten brief in een helder daglicht te staan.

Het verhaal kent twee delen. Het hedendaagse deel. Het deel waar Edith op onderzoek uitgaat en haar moeder een belangrijke rol in speelt. Dit gedeelte is in de ik-persoon geschreven. Dit heeft niet altijd mijn voorkeur, omdat het vaak een lastige schrijfstijl is dat niet altijd lekker loopt. Hier heeft het echter geen effect op me gehad en heeft het juist me meer in het verhaal getrokken. Vooral omdat het een zoektocht betreft. Je kunt de gedachtegang van de hoofdrolspelers volgen en toch ook je eigen conclusies trekken.
Het tweede gedeelte betreft de periode van de tweede wereldoorlog waar Ediths moeder ook nog een rol in speelt. Dit verhaal wordt uit verschillende perspectieven vertelt. De ene keer komt Seraphina aan het woord en dan weer Persephone. Maar ook andere mensen. Dit maakt het verhaal mooi en maakt het met het eerste gedeelte een geheel. Beide gedeelten zijn in chronologische volgorde en volgen elkaar op als aanvulling. Het verhaal laat bij mij een heerlijke afdruk achter en dankzij de manier van schrijven, de schrijfstijl die leesbaar is en het verhaal zelf maakt het boek voor mij dat het 4 sterren krijgt.

----
Over Kate Morton is weinig bekend. Ze is geboren in Australië en heeft haar diploma’s in drama en Engelse literatuur.
Voor de weinige informatie over Kate zelf, maar meer over haar boeken is te vinden op een van de onderstaande sites:

http://www.katemorton.com/
https://www.goodreads.com/author/show/615274.Kate_Morton

---
Boekinformatie:
©2012 1e De vergeten brief
©2010 The distant hour – Kate Morton/Allen & Unwin

Vertaling: Bob Snoijink
Omslagontwerp: Wil Immink Design
Omslagbeeld: ©Mark Owen/Arcangel Images/HH

E-book is gebaseerd op de 1e druk
Mat-Zet bv, Soest

Gelezen via ‘De Vakantiebieb’ app voor Android.