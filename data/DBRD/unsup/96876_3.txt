Hilarisch
Met ‘Gangster Anders en zijn vrienden…’ borduurt Jonas Jonasson verder op de succesformule van zijn vorige twee boeken. In dit boek is de verhaallijn een stuk dunner dan bij zijn eerder werk. Niettemin is het lezen ervan opnieuw pure ontspanning. De wendingen in de vertelling zijn uiteraard onvoorspelbaar. Het resultaat is hilarisch. ‘Gangster Anders’ is net zoals de rest van het oeuvre van de auteur een optimistisch werkstuk. De kritiek ‘en passant’ op het overgereglementeerde Scandinavisch maatschappijmodel geeft deze story een bijkomende waarde die er net voor zorgt dat ze meer is dan zomaar een klucht.