Een verkoold lichaam van een vrouw wordt gevonden. De politie doet weinig moeite om de dader op te sporen. De wanhopige moeder doet een beroep op privedetective Denise de Wit om de dader op te sporen.
Maar is alles wel wat het lijkt te zijn?

Denise de Wit is een privedetective met ballen. Ze heeft voor de politie en voor justitie gewerkt, bij beiden is ze niet geheel vrijwillig vertrokken. Ze heeft een mening en daar komt ze voor uit, ook als de ander het niet wil horen. En zo gaat ze ook te werk in haar onderzoek. Ze eist carte blanche en als je haar bevindingen niet wil horen, jammer. Het gaat haar alleen om de waarheid. Ongeacht wat die waarheid is.

Er zit humor in het boek, heb moeten grinniken om de naam van de patholoog-anatoom, Botje. Geweldig!

De hoofdstukken hebben titels die verwijzen naar de gebeurtenissen in dat betreffende hoofdstuk. Een aantal keer zag ik in de titels ook een dubbele betekenis.

Leuk is ook de rol van de misdaadjournalist die toch wel heel bekend voorkomt.

Het verhaal is op zich niet heel bijzonder ( beetje voorspelbaar misschien ), heb wel meer van zulke boeken gelezen, maar ik heb het wel met plezier gelezen! Daarom ook de 4 sterren.