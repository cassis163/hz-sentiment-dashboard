Ash en Meghan zijn verbannen uit Nimmernimmer, maar in plaats van eindelijk samen te kunnen zijn, worden ze in de gewone wereld lastig gevallen door de Ijzerfae. Terwijl zij vluchten voor de Ijzerfae die achter hen aanzit word Nimmernimmer belaagt door de Ijzerkoning. De Ijzerkoning verovert beetje bij beetje steeds meer van Nimmernimmer voor zijn eigen volk. Wanneer het Zomerhof en het Winterhof merken dat ze samen sterker zijn proberen ze zich samen tegen de vijand te keren. Maar meer dan ze vertragen kunnen zij niet doen. Omdat Meghan niet ziek kan worden van ijzer hebben ze haar hulp nodig om de Ijzerkoning te verslaan.

Samen met Puck, Ash en Grimalkin reist ze af naar het IJzerrijk om de valse Ijzerkoning te verslaan.

Ik vond dit een erg spannend deel. De hele weg naar het Ijzerrijk is niet zo gemakkelijk als dat het lijkt en ze krijgen veel voor hun kiezen. Door alle delen heen heb ik meer kennis kunnen maken met Puck en Ash en heb ik Meghan echt zien groeien van bang en onzeker naar daadkrachtig en moedig.
Het einde van dit verhaal doet je meteen verlangen naar het volgende. Het kan zo toch niet afgelopen zijn?