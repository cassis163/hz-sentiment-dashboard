Ultra Violence! Ik denk dat veel mensen dit te veel van het goede (of kwade) zullen vinden. Het is een over de top trip vol speed, drank, hebzucht, knokkerij, schietpartijen en besodemieterij. Bevolkt door een lading tuig en gespuis van de onderste planken. Veel rauwe tandeloze rednecks die een uitzichtloos leven lijden.

Ik heb me er wel mee vermaakt, veel idiote personages, de meeste meer tattoos dan tanden. Een verhaal waarin een zak crystal meth het nodige geweld veroorzaakt, het tuig elkaar in een soort polonaise van geweld achtervolgt en waarbij ze elkaar in de finale allemaal treffen op de Donnybrook. Let the blood run free.

Niet zo geniaal als de boeken van Donald Ray Pollock, maar als over de top ultra violence verhaal wel goed voor een ruime voldoende.

Typisch een boek waar je voor in de stemming moet zijn en waar je van houdt of niet. Er zit geen enkele beschaving in dit boek. Het is een wetteloze wereld waar het recht van de sterkste geldt.

3 sterren staat voor mij gelijk aan een 6, 4 aan een 8. Halve sterren hebben we niet op Hebban, dus dan rond ik af naar boven. 4 sterren (7,5 op de schaal van 1-10 omdat het soms wel eens wat erg veel van hetzelfde werd, maar me aan de andere kant toch wel doorlopend bleef boeien).