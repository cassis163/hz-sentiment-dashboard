Na Wat jij niet ziet, is Belofte maakt schuld de volgende thriller van Sarah Pinborough.
Ook dit keer weer begint het boek kabbelend. Alsof je op een rustig meer dobbert, maar je in de verte de donder kunt horen rommelen. Een zeurderig onderbuik gevoel wat je niet af kunt schudden. Om dan ineens in te slaan als een bom. Weg rustig meertje, hallo woeste zee.

Lisa leeft een teruggetrokken, onopvallend leven met haar puberdochter Ava. Haar beste vriendin Marilyn werkt bij haar op kantoor.
Deze drie dames hebben allen iets te verbergen. Maar wat?

Na het vorige boek ben ik ook dit keer niet teleurgesteld door het plot. Dit zag ik zo niet aankomen.