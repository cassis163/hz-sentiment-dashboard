Het boek Blue Curacao is een boek dat je leest vanuit het oogpunt van de vrouwelijke hoofdpersoon in het verhaal: Hannah! Haar man met wie ze pas getrouwd is wordt opeens vermist. Doordat de andere hoofdpersoon een vrouw is lees je alles vanuit haar oogpunt. Wel paniek en dan weer geen paniek. Even rust of spontaan weer op stap. Het grootste gedeelte van het boek speelt zich af op het eiland Curacao. Maar niet midden in de zomer, het is nog het voorjaar wanneer ze net getrouwd zijn. Het tijdsbestek in het boek gaat van een paar dagen, tot uiteindelijk een paar weken. Die verandering is soms wel een onverwachte sprong in de tijd. Waarom haar man uiteindelijk ontvoerd is, en het hoe en wat en de afloop, wordt allemaal wel goed duidelijk. Een complot uit onverwachte hoek. Over het algemeen leest het boek heerlijk weg. Maar met het begin had ik wel moeite. Toen de geschiedenis begon in het boek, met wat er drie dagen eerder gebeurde. Las het voor mijn gevoel een stuk trager. De spanning was er even uit. Het einde van het boek maakt dit dan eigenlijk weer meer als goed. Het wordt echt spannend, loopt vlot en ik vond het niet makkelijk te voorspellen wat er stond te gebeuren. Een heerlijk vakantieboek al zou ik het niet op vakantie willen lezen.
Door minstens 6 spel/en of woordfouten, slechts maar 3 sterren.
Kortom: Een vrouwelijke thriller met complot uit onverwachte hoek.