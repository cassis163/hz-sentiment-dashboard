De tijd van onbezorgdheid is voorbij………………

Isa Hoes en Antonie Kamerling ontmoeten elkaar op de set van ‘Goede tijden, Slechte tijden’. Ze worden verliefd, gaan samenwonen en leiden een succesvol leven. De ene na de andere rol weten beiden binnen te slepen en voor de buitenwereld zijn Isa en Antonie een droomkoppel. Langzaam wordt het in het boek duidelijk dat er in het dagelijks leven van het stel ook goede en slechte tijden zijn en dat de slechte tijden bij Antonie de overhand nemen.

Nee, het leven spaart je niet…….

Ik heb enorm veel bewondering voor Isa Hoes gekregen na het lezen van dit boek. Hoe heeft die vrouw dit allemaal vol kunnen houden? Terwijl zij zich 24 uur per dag zorgen maakte om Antonie bleef zij de gezellig moeder voor haar kinderen en de vrolijke actrice op het toneel. Ik denk dat het boek veel mensen tot steun zal zijn. Zowel mensen die zelf met een depressie worstelen maar ook hun partners. Ik hoop dat er voor Isa en haar kinderen nu goede tijden aan zullen breken. En daar hoort ook het winnen van de NS publieksprijs zeker bij!
Stem hier op Isa https://nspublieksprijs.nl/jurylid/FPRNXC