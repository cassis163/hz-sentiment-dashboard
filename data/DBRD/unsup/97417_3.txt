Cover: die is erg aantrekkelijk, lekker duister. Zwart met gouden letters en een (voelbaar) slangenprintje! Benieuwd wat dit met het verhaal van doen heeft.

Voldaan gaat over Bella Klaas, medewerker bij een bank en pas getrouwd met een vrouw die mooier is dan het mooiste model. Voor zijn werk beslist hij of mensen wel of geen lening krijgen voor het opbouwen van een bedrijf. Tijdens zijn reisjes merkt hij dat overal waar hij komt, zijn rekening al betaald zijn. Bella vertrouwd het niet en gaat op onderzoek uit hoe dit nu toch kan. Dit draait er op uit dat hijzelf voor gek wordt verklaard.

Voldaan is van de Vlaamse schrijver Jos Perrieux, en valt onder de noemer roman. Het wordt wel benoemd als thriller. Maar het verhaal wordt nergens echt spannend. Het enige wat dit verhaal oproept is nieuwsgierigheid hoe het nu in elkaar zit en wie nu de rekeningen betaald. Verder kabbelt het verhaal voort in Bella zijn zoektocht naar de schuldige. Bella wordt wel goed uitgewerkt, de overige personages blijven veel op de achtergrond. Schrijfstijl is prettig en vlot en de hoofdstukken zijn vrij kort.
De duistere uitstraling van de cover is helaas nergens echt terug te vinden in het verhaal.