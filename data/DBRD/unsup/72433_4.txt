Ik vind Zonder echo zeker een waardig vervolg op Dode joker. Anne Holt's nieuwe roman begint waar haar vorige eindigde. Hanne Wilhelmsen probeert na een periode van rouwverwerking in een italiaans klooster, haar functie van politie-inspecteur in Oslo weer te hervatten. Het rechercheteam moet de moord op topkok Brede Ziegler oplossen. Hanne's verleden blijft haar echter achtervolgen en ze probeert dan ook met de mensen, die ze in het verleden gekwetst heeft in het reine te komen. Met name haar relatie met collega en goede vriend Billy T. staat onder grote druk. De verhaalopbouw doet denken aan Agatha Christie; een keur aan verdachten met motief en gelegenheid. De spanning wordt "gehandhaafd", doordat de vraag:"Who killed..........the chef?" tot de laatste bladzijde(n) onbeantwoord blijft. Holt weet de nadruk meer op het leven (belevingswereld) van de diverse personages te leggen, dan op het oplossen van de moord.