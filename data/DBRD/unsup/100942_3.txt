Met de deur in huis: ik vond dit geen fijne leeservaring. De schrijfstijl was mij te houterig, de personages te vlak en te voorspelbaar. En naar mijn gevoel kwam de stereotype benadering dat een moeder beter weet wat goed is voor "haar" kind dan de vader, iets te prominent en als waarheid gepresenteerd naar voren.
Naar alle waarschijnlijkheid was het voor mij een gevalletje: verkeerde moment.
Want ik ben wel heel erg bezig geweest met het thema: hoe ver ga je om je kind te beschermen en te genezen? Rob en Anna Coates hebben namelijk een zoontje Jake dat een relatief zeldzame maar op dit moment een zo goed als ongeneeslijke vorm van kanker heeft. In mijn blogpost op mijn eigen boekenblog (Alleen voor jou? Nee, voor Kika!) vraag ik dan ook aandacht voor de op dit moment lopende (maart 2018) actie van Kika voor het Prinses MÃ¡xima Centrum voor kinderoncologie. Doe jij ook mee? Meer informatie over de actie via deze link naar Ruim op voor Kika.