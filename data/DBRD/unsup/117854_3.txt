Het nieuwste boek van Michael Robotham heet "Verwachting". Het is een op zichzelf staand boek met als predicaat "thriller". En een thriller is het ook wel, echter niet in de vaart die we gewend zijn van Robotham. Het boek gaat over twee vrouwen, Meghan en Agatha die beide zwanger zijn. Meghan heeft ogenschijnlijk alles wat haar hart begeert en Agatha loopt van het ene probleem in het andere. Maar is dit ook echt zo. Ze hebben beide hun eigen problemen en geheimen die hen naar het einde toe ook steeds dichter bij elkaar brengen. Dit is wederom weer een goed geschreven boek , maar de echt spannende stukken blijven toch veelal achterwege. Neemt niet weg dat dit toch een aardige thriller is die door veel vrouwen verslonden zal worden. Geef mij toch maar weer een vervolg in de door Robotham geschreven serie met Joe O'Loughlin. Bij die serie krijg ik kippenvel. "Verwachting" is gewoon een goed geschreven boek.