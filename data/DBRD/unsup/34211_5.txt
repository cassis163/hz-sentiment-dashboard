Recensie ‘Muurbloem’ – Gaby Rasters
Gaby Rasters (1975) “won”, na een succesvolle crowdfund actie, een eerste contract bij uitgeverij Zilverspoor en bestormde met de roman “Herkenning” de boekenwereld.
De reacties van lezers waren geweldig en verslavend.
Bij uitgeverij Zomer & Keuning schreef Gaby in 2016 de feelgood trilogie Follow / Like / Share. De hoofdpersonages zijn allemaal te volgen op Facebook en meer over deze populaire serie is te vinden op www.followlikeshare.nl.
In 2017 kan het publiek kennis maken met Muurbloem, een triller, dus een totaal ander genre.
In 2018 verschijnt de roman Nooit meer Bang. Twee nieuwe boeken zijn alweer in de maak en zullen snel volgen!

Daantje moet van haar baas een kijkje gaan nemen in de wereld achter de bekende datingsite “SecondFlirt”, een site voor “overspel”. Dat kan met haar, als muurbloempje, volgens hem een interessant artikel opleveren en hij verwacht dan ook dat ze met een goed verhaal komt voor het tijdschrift waarvoor ze werkt. Onder de schuilnaam ‘Muurbloem’ schrijft ze zich dan ook in op deze datingsites voor vreemdgangers. Al snel belandt ze in een rollercoaster van uitersten…van gezellige gesprekken tot obsceen taalgebruik.
Plots merkt Daantje dat er onverklaarbare dingen gebeuren. In de online wereld is niets wat het lijkt en al snel vreest ze dat iemand het op haar gemunt heeft. Ze vraagt zich af wie dit kan zijn, en vooral waarom? Hierdoor ontstaan er problemen op haar werk, met haar vrienden, die zich van haar af beginnen te keren door haar vreemde gedrag, en zelfs met haar prille liefde. Daantje heeft het gevoel dat ze niemand meer kan vertrouwen…
Ze voelt zich zowel online als in het echte leven niet meer veilig….
Parallel met het verhaal van Daantje, leren we Meneer Stevens kennen, die geregeld sessies volgt bij psycholoog Patrick. Hij heeft duidelijk een probleem met vrouwen. Wat is de oorzaak van deze problemen en hoever gaan ze? Het zit in ieder geval érg diep…

Dat de 2 verhaallijnen met elkaar te maken hebben is natuurlijk vanzelfsprekend, maar hoe?
Het wordt ongelooflijk spannend en het einde is een pareltje… totaal anders dan ik verwachtte…ik vond het prachtig!!!

De feelgood reeks vond ik al heerlijk om te lezen, maar met deze triller heb ik mijn vingers zitten aflikken! Een échte aanrader!! Het verhaal steekt prachtig én verrassend in elkaar met een mooi en onverwachts einde. Voor mij verdient Muurbloem 5 sterren