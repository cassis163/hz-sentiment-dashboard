De prachtige kaft van dit boek is al een reden om het te willen kopen. Prachtige blauw groene kleuren met een vlinder/mot voor een beregend raam wat het toch wat onheilspellend maakt. Nadat ik de achterflap had gelezen moest het boek gewoon mee naar huis.
Het is een debuut verhaal en vaak vind ik die boeken tegenvallen, dat is met dit boek totaal niet het geval. Zodra je begint met lezen van de proloog grijpt het verhaal je vast. Helemaal omdat ik zelf moeder ben van twee jonge kinderen. Jacob wordt geschept door een auto die even blijft staan en vervolgens door rijd. Ray en Kate worden opgeroepen om dit ongeluk, of was het toch opzet, te onderzoeken. Heel lang lijkt het erop dat ze de dader niet zullen vinden tot die ene aanwijzing. Het plot heeft volgens de kaft een verbijsterende twist maar ik zag het toch al een beetje aan komen door hoe het tweede deel van het verhaal is opgebouwd. Ik had dit liever niet zo pontificaal op de voorkant gezien. Het verhaal bestaat dus uit twee delen, het eerst deel werkt naar het vinden van de dader toe en het twee deel naar het waarom, waarom is deze persoon doorgereden? Zelf vond ik het tweede deel ook iets vlotter geschreven en gebeurd er meer actie. Alles bij elkaar genomen is het een erg goed debuut waarin je duidelijk merkt dat de schrijfster zelf in het politiewezen heeft gewerkt en ik raad het je boek zeker aan om te gaan lezen als je van spannende verhalen houdt.