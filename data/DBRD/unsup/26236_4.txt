Wat Odette niet vertelde (maar James allang wist)

Ik heb ontzettend genoten van dit heerlijke boek.

Het verhaal gaat over de drie Supremes, drie vrouwen van middelbare leeftijd die al vanaf hun kinderjaren innig bevriend zijn. Ze steunen elkaar door dik en dun. Odette is de vrouw die voor niets of niemand bang is, ze is immers in een boom geboren! Ze wordt echter ernstig ziek en heeft de steun van haar vriendinnen nu hard nodig. Ook van gene zijde krijgt ze hulp wat af en toe hilarische sc√®nes oplevert. Clarice heeft een ontrouwe echtgenoot, ze heeft zijn gedrag jaren getolereerd maar ziet nu hoe de man van Odette, James, zijn vrouw onvoorwaardelijk steunt en realiseert zich dan wat ze zelf mist. Ze gaat zelfstandig wonen en ontdekt de geneugten van een LAT-relatie. Barbara Jean tenslotte heeft een leven vol tragedies, ze vlucht in de alcohol. Haar beide vriendinnen trekken haar uit de alcoholische roes, op het einde van het verhaal gloort er een nieuwe liefde voor haar.

Het hele boek ademt plezier in het leven uit, Odette besluit haar verhaal ook met de dank dat ze het verhaal van haar leven en de mensen die haar lief zijn kan blijven schilderen.