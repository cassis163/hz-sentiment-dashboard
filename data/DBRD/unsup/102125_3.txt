Dit is alweer het vierde boek in de sniper serie. Kyle Swanson heeft wederom de hoofdrol.
Terroristen plegen een aanslag in Spanje. Daarbij komen Amerikanen om het leven. Een daarvan kent Kyle persoonlijk. Ze zetten hem via Trident op de zaak en proberen de schuldigen te liquideren. Washington wil wraak en Kyle ook. Coastie (Beth) komt in zijn team. Ze is naast hem een van de beste sluipschutters die Amerika heeft.
Een islamitische groepering wil Spanje overnemen. De Rebaines doen er alles aan om Spanje zo snel mogelijk te radicaliseren. Ze ruimen iedereen uit de weg, die niet achter hun staat of in de weg loopt. Maar als Kyle en Djahid Rebaine achter het bestaan van elkaar komen, laten hun wraakgevoelens ze niet meer los. Dit loopt uit in een spannende strijd.
Kyle heeft zo zijn demonen ut het verleden om mee te vechten. Hij ziet de Veerman nog steeds. Deze brengt hem nog vaak een bezoekje met zijn boot vol dode mensen.
Beth krijgt ook steeds meer last van haar geweten. Kan ze wel sluipschutter blijven? Of kiest ze toch voor haar verloofde in Mexico? De mensen die het dichtste bij Kyle staan, maken zich grote zorgen over hem. Zal hij ooit nog een keer verliefd worden? Zal hij het bijltje er bij neer leggen en zich settelen?

Ik vond het weer een boek vol spanning. Maar ik vond hem niet zo goed als de vorige boeken. Kyle komt nu echt koelbloedig over, denkt maar aan een ding: Wraak! Zijn menselijkheid is bijna weg. Ik zie hem in dit boek als een koelbloedige moordenaar. Ja, hij wil de wereld veiliger maken…Maar hij haalt zo makkelijk de trekker over. Ik wil meer van zijn menselijke kant zien. Ik mis datgene, wat de vorige boeken persoonlijker maakte…Meer gevoelens van zijn kant, laten zien dat hij ook maar een mens is.
De missies zijn goed gepland en hij lijkt onoverwinnelijk. Maar dat is niemand! Toch?
Weer een goed deel in de sniperserie, zijn avonturen blijven heerlijk om te lezen.
Ik geef het boek dit keer een cijfer: 7. Dat zijn 3,5 sterren.