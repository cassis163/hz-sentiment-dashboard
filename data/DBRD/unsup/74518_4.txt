Wolfgang is back!

Na haar eerste 3 boeken Bloedbruiloft, Schaduwspel en Verdorven die ik vrij snel achter elkaar las, was het afkicken en met smart wachten op het nieuwe boek van deze topauteur!

Dit wachten werd onlangs eindelijk beloond met het verschijnen van haar nieuwste : MANZANILLA

Een boek van Ellen is jezelf onderdompelen in de wereld van Wolfgang, zinderende hitte, prachtig omschreven omgevingen, sterke karakters en een heerlijke schrijfstijl!

Dit keer krijgt Wolfgang te maken met de vermissing van een kleuter, tijdens het jaarlijkse Manzanillafeest. Drugspraktijken en meer dingen die het daglicht niet kunnen verdragen. Ook andere bekenden uit haar vorige boeken komen weer voorbij : Javier, Gitta, Siegfried en de mooie Julia. En we komen over al deze interessante personages weer wat meer te weten.

Ellen schrijft zo mooi en beeldend zodat het is alsof je er zelf bij bent en het allemaal als een film aan je voorbij ziet gaan. Ook dit vierde boek is zeker weer een aanrader en het zal weer een moeilijke tijd worden zonder mijn favoriete rechercheur Wolfgang. Op naar boek 5!