Cecile Narinx, hoofdredactrice van toonaangevend blad Harper’s Bazaar, weet alles over kleren. Kleren niet zozeer in de zin van een min of meer modieuze lichaamsbedekking, maar kleren als drager van verschillende stemmingen en ideeën, boodschappen en signalen die mensen, bewust of onderbewust, door het dragen van bepaalde kledingstukken, bekend maken aan de wereld. In een omvangrijk werk van bijna 400 pagina proberen mevrouw Narinx en haar coauteurs diverse invloedsferen van kleding (Let wel! Geen mode!) te rubriceren. Zo ontstaan zevental interessante hoofdstukken:

1. Troost en bescherming
2. Identiteit en eigenheid
3. Hiërarchie, rol en status
4. Traditie, cultuur en herinnering
5. Man en vrouw
6. Imago
7. Brood, Business en hobby

Dit alles ondersteunt door veel prachtige foto’s en een kleine zestig verschillende teksten, geschreven door bekende Nederlanders, mensen werkzaam in de kledingbranche, of in een branche aan kleding gerelateerd, mensen geobsedeerd door een bepaald soort kleding. Diverse onderwerpen geven inkijk bij de grote kledingontwerpers van Nederland, fotografen, visionairs, hobbyisten en buurtbewoners vol etnische diversiteit. Een fascinerend wereld gaat voor de lezer open, een wereld waarin veel te leren valt. Want zegt u zelf, heeft u ooit eerder nagedacht over de rol van de kleding in verband met geloof, traditie of troost?

En mocht u twijfelen aan de belangrijkheid van kleren, lees de volgende boodschap:
Maar buiten dit zakelijk, economisch belang, wat betekent kleding voor ons? Wanneer gebruiken we het om onze onzekerheid te camoufleren en wanneer dragen we het trots naar buiten om te demonstreren tot welke sociale groep we (willen) behoren? Wanneer spreekt de gedragen kleding tot onze verbeelding en wanneer draagt het onze denkbeelden en overtuigingen uit? Welk kleding hebben we nodig om ons veilig en geborgen te voelen en welk kledingstuk onderstreept onze capaciteiten of creativiteit? Op al deze vragen een erudiet antwoord in het boek van Cecile Narinx.Er zijn looks die tientallen jaren meegaan en looks die meer eendagsvliegen zijn. Maar kleding is er niet alleen maar om onze individualiteit of persoonlijkheid te onderstrepen, of ons te plaatsen binnen een bepaald maatschappelijk context.

Kleding is er ook om te behagen en te verleiden, te overtuigen en te attenderen. Kleding is een universele, eeuwige taal van de mensheid, beginnend met het lang geleden verwijderd vijgenblad en eindigend in onmetelijke schoonheid van haute couture.Hilarisch is het stukje van Vincent Bijlo over de andere rol van kleding in het leven van een blindeman: niet zien, maar voelen en ruiken. Grappig het stukje van chronisch zieke vrouw, die haar leven draaglijker maakt door mooie kleren en een high fashion nachthemd en peignoir voor de zoveelste overnachting in een ziekenhuis. Maak kennis met Russische Irina, die, politiek correct of niet, haar liefde voor bont niet onder stoelen of banken schuift. Aaibaar, zacht en pluizig, dus warm en geborgen zijn hier de toverwoorden. En de pakken van onze premier? Waar worden ze gemaakt en hoe ongelooflijk groot moet de naaikunst van de maker zijn om ze zo ogenschijnlijk moeiteloos en pretentieloos soepel te laten vallen? Hartverscheurend is op een nuchtere toon verteld verhaal over verlies van een dierbare, die zo vernietigend is, dat er een behoefte ontstaat om diens kleding te gaan dragen. En in dit geval vervaagt de kleding iemands geur en nabijheid en wordt tot (bijna) vleesgeworden herinnering.

Alles passeert de revue, van de wespentaille tot aan de panterprint, van sneakers tot boerka’s en kostbaar geborduurde priestergewaden. Na het lezen van Dit boek gaat niet over de mode krijgt de lezer een dieper inzicht in de betekenis van kleding.

Uit een roman over liefde voor kleding, The Pink Suit van Nicole Mary Kelby, komt een prachtig citaat: