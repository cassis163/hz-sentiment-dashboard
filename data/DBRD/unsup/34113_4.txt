Dit was het eerste boek van Karin Fossum dat ik las. En het smaakt zeker naar meer! De manier waarop Sejer en zijn collega proberen erachter te komen wat er nu precies is gebeurd met Annie, spreekt mij erg aan. Geen patsboem oplossing, grote gevechten of iets dergelijks, maar secuur speurwerk, mogelijkheden bekijken, afwegingen maken. Het eind vond ik wel wat abrupt, maar ik kan me voorstellen dat op het eind van zo'n onderzoek ineens alle draadjes bij elkaar komen en het onderzoek afgerond kan worden.