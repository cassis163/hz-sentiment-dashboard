Net als haar andere twee boeken is Hemelvaart prettig leesbaar. Het in de tijd heen en weer springen verloopt op een natuurlijke manier, waardoor het goed te volgen is. Niet alleen de schrijfster zelf is openhartig over haar gedachten en gevoel rondom het verlies van haar vriendin, maar ook de ouders van Annette en andere betrokkenen durven dit te zijn. Het laat goed zien hoe meerdere mensen op geheel eigen wijze omgaan met een aangrijpende situatie.