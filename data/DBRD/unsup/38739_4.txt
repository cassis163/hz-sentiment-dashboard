Voor de leesclub van Hebban heb ik dit boek mogen lezen.
De cover maakte mij gelijk nieuwsgierig, je ziet een dame van stand met sieraden en een mooie jurk.
Ze kijkt eigenlijk van de cover weg. Het gaat hier om Sara Louisa du Faget van Assendelft (Sara). Ze woont in een rijke buurt in Den Haag bij haar ouders. Haar moeder pronkt graag met haar dochter en zoekt een goede man voor haar. Intussen is Sara het eentonige leventje helemaal zat. Ze ziet haar kans schoon als blijkt dat het buitenhuis, het hof van Assendelft, dient te worden opgeknapt. Maar wat haar daar over komt zou zij nooit hebben kunnen voorspellenâ€¦
Een verhaal waarin historie en liefde goed in elkaar verworven zijn.

Schrijfster Marja Visscher weet heel gedetailleerd te beschrijven hoe het hof er uit ziet maar ook hoe men toen leefde. In het begin wanneer Sara op het hof komt beslist zij dat ze bij Maaike, later in het verhaal een belangrijk persoon, komt avondeten. Sara is over het feit dat ze dit zelf mag en kan beslissen enorm enthousiast. Dit geeft toch wel een beeld van hoe zij is opgevoed. Maaike is namelijk van een lagere stand en dan hoor je gepaste afstand te bewaren. Ik kon me er helemaal een voorstelling van maken.

Tussen rang en stand had een chronologische opbouw wat voor mij erg prettig las, je leeft helemaal mee met Sara. Het boek heeft mij laten lachen en huilen en mij dus goed weten te raken. Dit komt met name doordat het zo beeldend is beschreven.

Voorafgaand aan het boek heeft Marja een groot onderzoek verricht naar het hof van Assendelft. Sara heeft daar echt geleefd en meer feitelijkheden zijn in het boek opgenomen. Dit onderzoek lees en voel je terug in het verhaal.