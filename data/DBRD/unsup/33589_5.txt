WAUW! Dit is daadwerkelijk mijn eerste reactie. Ik kon dit boek echt niet neerleggen. Zoveel intriges, puzzels en wisselende aspecten. Ik zat continu op het puntje van mijn (trein)stoel. De eerste 100 pagina's heb je geen idee waar het verhaal heen gaat. Laura en dochter Andrea gaan lunchen en het restaurant wordt overvallen, waarbij Laura degene is die de overvaller overmeesterd en hem daarbij vermoord.

Daarna laat Laura een hele andere kant van zichzelf zien en Andrea weet niet wat haar overkomt. Wanneer een andere gebeurtenis hierop volgt, zorgt Laura ervoor dat Andrea op de vlucht slaat. Tussendoor gaan we terug in de tijd en leren we een jongere Laura kennen. Deze twee tijdsperspectieven worden afgewisseld, waardoor je als lezer beetje bij beetje meer te weten komt over de achtergrond van Laura. Maar zo nu en dan (lees: vaak) word je op het verkeerde been gezet. Dit maakt het een ontzettend boeiende thriller!

De verschillende personages zijn allemaal uniek en zijn erg goed beschreven, ik zie ze zo voor me in mijn hoofd. De verhaallijn wordt goed opgebouwd, met een mooi einde. Gedurende het hele boek begin je steeds meer verbanden te leggen en dat maakt Karin Slaughter en erg goede schrijfster: ze weet precies de juiste aanwijzingen te geven zonder dat je weet dat het aanwijzingen zijn. Je hoofd erbij houden is van belang, maar dat maakt het boek juist spannend en boeiend!

De recensie kan wellicht wat cryptisch overkomen, maar ik wil niet teveel dingen weggeven. Dit boek is zo ontzettend de moeite waard om zelf te lezen en het verhaal te ervaren.

Een thriller van wereldformaat! Karin Slaughter heeft weer eens bewezen dat zij echt de koningin van thrillers is! Ze neemt de lezer mee in een verhaal met zoveel verschillende wendingen. Ze pelt als het ware een ui af en elke keer kom je weer bij een nieuwe laag, die dichter bij de waarheid komt. Ik kan niet wachten om nog meer boeken van haar te lezen!