Moest er wel even inkomen, als ik eerlijk ben (maar dat kan ook aan mij gelegen hebben). Ik vond het verhaal wat traag op gang komen.
Het verhaal speelt zich af in het Boston van 1865. De dichter Longfellow werkt aan de vertaling van De hel (deel van De goddelijke komedie) van Dante. Om hem te ondersteunen is er een soort club gevormd met de dichters Lowell en Holmes, de uitgever Fields en de historicus Greene (allen historische personen). Wanneer er 2 moorden gepleegd zijn (op een rechter en een priester), komen ze er achter dat er een verband moet zijn met hun club: De moorden zijn gepleegd op een manier die Dante heeft beschreven in canto's die de club aan het voorbereiden en bespreken is. Ze besluiten zelf op zoek te gaan naar de dader en worden uiteindelijk bijgestaan door de zwarte politieagent Nicolas Rey. Deze laatste heeft te maken met zeer racistische situaties binnen de politie, zo mag hij geen uniform dragen, geen blanken aanhouden, wordt 'roetmop' genoemd!!! (Echt vreselijk allemaal).
Mooie sfeertekeningen van het leven in Boston, kort na de Amerikaanse burgeroorlog, de intriges op Harvard, er zijn spannende verwikkelingen en je krijgt wat mee over Dante en de Goddelijke komedie.
Ik heb zelf halverwege wel op Wikipedia wat achtergrondinfo opgezocht om een wat beter begrip te krijgen.
Ontdekte daarnet dat er ook een speciale website aan dit boek is gewijd.