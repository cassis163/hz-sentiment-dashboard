Els Boot's review
May 27, 2018 Â·



In Onze Oom van Arnon Grunberg bevinden we ons in een fictief, waarschijnlijk Zuid Amerikaans land. Zonder dat het gezegd of geschreven wordt, is er sprake van een militaire dictatuur. Beschrijven waar het verhaal overgaat is niet zo moeilijk. Eigenlijk is het hele verhaal opgehangen aan een gestolen kind en haar weg naar volwassenheid die rauw en uitzonderlijk is. Maar waar gaat het boek nu eigenlijk echt over. Dat is best moeilijk te duiden. Volgens de flap gaat het over toewijding aan idealen en gedreven ambitie. Toch las ik iets anders, een veel verontrustender boodschap. Elk personage is in principe 'aardig' en toegewijd aan zijn of haar idealen. In allen kan de lezer zich tot op zekere hoogte herkennen. Toch zijn ze allemaal op hun eigen manier ook monsterlijk. In Onze Oom worden slachtoffers daders en daders worden slachtoffers. Gedreven door fanatisme, jagen ze allemaal hun idealen na. Alleen de protagonist Lina, drijft bijna als vanzelfsprekend mee in die chaos. Zij is een slachtoffer maar wordt een dader als een vanzelfsprekend gevolg van overlevingsdrang. En dat is eigenlijk een gitzwarte boodschap.
Ik vond het fascinerend om te lezen. Vier sterren