Stephen King is een hele goede schrijver. Stilistisch gezien wat
mij betreft een van de beste. "Revival" is niet zijn beste boek,
maar nog altijd de moeite van het lezen waard. De
levensgeschiedenis van hoofdpersoon Jamie Morton samen met zijn
familie is mooi beschreven. Zijn jeugd, zijn leven als gitarist,
zijn drugsverslaving en zijn onlosmakelijke band met dominee Daniël
jakobs. Daniël Jakobs is een intrigerende persoonlijkheid die als
een rode draad door het leven van Jamie Morton loopt. Hij trekt aan
en stoot af, ook bij de lezer. Zijn ultieme drijfveer om via
electriciteit contact te maken met het hiernamaals, in de zoektocht
naar zijn overleden vrouw en zoontje is fascinerend en beangstigend
tegelijk. De spanning wordt langzaam opgebouwd in het boek. King
weet de aandacht lang vast te houden, maar naar het einde toe zakt
het wat in. Jammer. Toch drie sterren.