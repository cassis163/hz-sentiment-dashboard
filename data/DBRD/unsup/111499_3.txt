Ik leg het boek net naast me neer, en ik weet eigenlijk nog niet goed wat ik ervan moet denken. De beschrijving trok me wel aan, maar helaas heeft het verhaal zelf de verwachtingen niet waar gemaakt. Het duurde erg lang (Zeker een kwart van het boek) voor er iets gebeurde waardoor ik echt in het verhaal kwam.

Helaas kreeg ik halverwege al het idee hoe het boek in elkaar zat (Jammer genoeg was dat door een paar kleine gebeurtenissen die makkelijk achterwege hadden kunnen blijven, omdat ze nu het hele verhaal weggaven) en ik baalde er stiekem ook best van dat mijn vermoeden klopte. De beschrijving achter op het boek bleek na het lezen niet te kloppen (Jammer!)

Over het algemeen is het best romantisch en voelde ik tijdens het lezen van het einde de tranen in mijn ogen prikken, maar ik had het allemaal toch liever iets beter uitgewerkt willen zien. De personages blijven 'vlak' en nergens is het echt nagelbijten van 'OEH HOE ZOU HET IN ELKAAR ZITTEN!" want dat heb je veel te snel door.

Helaas teveel losse rafels. Dingen die niet uitgelegd worden (En ik snap dat je lezer ook dingen zelf in moet vullen, maar hier is het zo onduidelijk dat ik de draad helemaal kwijt raak.) waardoor je aan het einde wel een beetje met een kater gevoel blijft zitten. Maar voor een paar uurtjes dom vermaak kun je het best oppakken als bovenstaande dingen je niet storen ;)