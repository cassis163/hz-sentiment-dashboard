Dit verhaal gaat over een bijzondere vrouw Marga von Etzdorf die als eerste vrouw solo van Berlijn naar Tokio vliegt. Het boek beschrijft hier niet haar biografie want de schrijver verweeft er ook andere verhalen doorheen.De pilote heeft nog andere bijzondere vluchten op haar palmares, maar telkens loopt het ook evenzeer mis. Nog één keer laat ze zich overhalen voor nog een vlucht, ook wegens een enorme schuldenberg die haar achtervolgt. Haar laatste vlucht overleeft ze evenwel maar ze maakt er eigenhandig een eind aan. Waarom ? Er zijn vele verklaringen te vinden.Feiten en fantasie spelen soms haasje over. De andere verhalen worden vertelt door andere oorlogsvliegers, nazi kopstukken en slachtoffers van het derde rijk. Door de mooie vertelstijl van Uwe Timm gaat het lezen vlot vooruit. Sommige hoge heren lijken na de oorlog de dans te ontspringen en krijgen hulp van allerlei instanties en sterven ergens in het buitenland op hoge leeftijd. Ook dat is het nare gevolg van een overvloed aan schuldigen in een land zoals Duitsland.