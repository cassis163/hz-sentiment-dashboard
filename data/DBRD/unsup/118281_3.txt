Een roman gebaseerd op een historisch verhaal over een Baskische vrouw die voor een groot deel verkleed als man (en vechtend) door het leven ging. Het verhaal speelt zich af in de 17e eeuw. Catalina de Erauso schijnt echt bestaan te hebben, maar het geheel doet, mogelijk door de schrijfstijl, eerder fictief aan. Een verhaal waarin de hardheid van het bestaan, maar ook van de Europese koloniale geschiedenis naar voren komt. Het gedeelte over de opleiding van de artsen in die tijd en behandelmethoden is zeker interessant om te lezen.