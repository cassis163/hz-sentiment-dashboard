Het boek ’Denk als een kunstenaar’ heeft een schreeuwerige omslag, vol dikke beschaduwde letters. In de boekhandel valt het boek dus heel goed op. Als je het boek opent blijkt het omslag, zowel voor als achter, een uitvouwbare drieslag in fullcolour te zijn, bedrukt met kunstwerken. Kunstwerken die de schrijver bespreekt in het boek.
Het boek is vertaald uit het Engels, verscheen eerder als: “Think like an artist”.

De eerste indruk als je het boek doorbladert, is dat het een overzichtelijk boek is. Opgedeeld in tien hoofdstukken. De opmaak oogt lekker. Veel illustraties en vetgedrukte citaten van bekende kunstenaars als blokjes tekst op de pagina’s. Bijvoorbeeld Paul Klee: 'Het ene oog ziet, het andere voelt.'
In elk hoofdstuk bespreekt Gompertz een eigenschap die een kunstenaar kan hebben. Deze betogen illustreert hij met een groot aantal voorbeelden van kunstenaars en kunstwerken.
Je blik op kunst en kunstenaars wordt door dit boek verbreed en verdiept. Vooral ook omdat je tijdens het lezen regelmatig even onderbreekt om online meer informatie te vinden. Dit boek kan je moeilijk lezen zonder internet. De vele voorbeelden van kunstenaars en kunstwerken maken je nieuwsgierig. Het boek geeft veel om over na te denken.
Ook stimuleert het boek museumbezoek. Zo leerde ik bijvoorbeeld een voor mij nieuwe kunstenaar, Bridget Riley, kennen. Zij exposeert nu ik het Haags Gemeentemuseum.

Denk als een kunstenaar is geen doe-boek met tips en opdrachten waardoor je kunstenaar wordt. Het boek beschrijft in tien hoofdstukken tien eigenschappen zoals die bij een kunstenaar kunnen voorkomen.