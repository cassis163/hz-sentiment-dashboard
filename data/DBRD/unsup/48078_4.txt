Denemarken, een man verduistert geld van zijn werkgever en verdwijnt ermee. Er is geen spoor meer van hem te vinden, goed voorbereid. De zus van de man, Louise, maakt zich zorgen en vraag Ravn om hulp. Ravn wijst haar in eerste instantie af en verwijst haar naar de politie. Maar die wil niets doen want de man is eigenlijk een gezochte crimineel en geen vermissing.
Ravn lijdt nog van de dood van zijn vrouw, Eva, nu twee jaar geleden. Hij heeft de politie verlaten en klust wat zal ik het maar noemen. Omdat hij toch niet echt veel beter te doen heeft, helpt hij Louise.

Berlijn 1989, vlak voor de val van de Berlijnse muur is de stasi nog heel actief. Ze hebben zelfs een geheime dienst binnen de geheime dienst die vuile werkjes opknapt, mensen vermoord en doet verdwijnen of het afdoet als ongelukken of ziektes. Na de val van de muur zijn de mensen van de stasi de mensen waarop jacht gemaakt wordt. Ze hebben dan wel veel documenten vernield, maar niet alles, daarvoor hadden ze niet meer de tijd.