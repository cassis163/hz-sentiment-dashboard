Dit boek heeft een donkere cover, ik denk dat je de stad Manchester ziet. Aidan Waits werkt als agent maar door foute keuzes in het verleden krijgt hij de opdracht om undercover te gaan. Daar begint het boek ook mee, hij draait nachtdiensten omdat ze hem niet meer vertrouwen. Dan krijgt hij nog een opdracht, hij moet de dochter van een politicus vinden en terugbrengen. Er wordt een boekje opengedaan over een wereld vol drugs, misbruik, seksindustrie en daarin kom ik erachter wat er met sirenen wordt bedoeld. Regelmatig heb ik kippenvel als ik lees hoe het eraan toe gaat in het nachtleven. Het is een boek dat je bezighoudt en dat je na een kleine pauze ook zo weer op kunt pakken om verder te leven. Sterker nog, je wil niet anders. De hoofdstukken zijn mooi in balans en de spanningsboog is erg gespannen. Een echte spannende thriller waarbij tijdens het lezen vele vragen naar boven komen. Er komen wel veel personages in voor maar de hoofdpersoon is het ik-figuur want Aidan vertelt het hele verhaal zelf. Hij houdt de lijnen in het verhaal vast. Dan komt er een moment dat ze in een gebouw komen en daar komen ze iets heel verschrikkelijks tegen. Dat was het moment dat ik het boek echt even weg moest leggen. Om daarna weer verder te lezen. In het laatste hoofdstuk komen alle stukjes bij elkaar. Een mooie afsluiter van deze donkere thriller.