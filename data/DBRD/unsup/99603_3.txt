Enkele vrouwen zoeken hun toevlucht bij elkaar in een chatroom om over hun dagelijkse beslommeringen en vooral hun mannen, te praten. We kennen ze als Roos34, Pandora en Blondie, dat zijn hun nicknames.
Daarnaast krijgen we een inkijk in de levens van enkele koppels. Pieter en Roos, gehuwd en 2 kinderen Jade en Daantje. Noor en Arnaud, geen kinderen maar ze proberen wel heel hard en al een hele tijd en dat drukt op de relatie. Otto en Dagmar, net uit elkaar gegaan.
Hun levens geraken verschrikkelijk met elkaar verstrikt. De ene krijgt een kind maar wil het niet, de andere wil doodgraag een kind. De ene ontdekt een vreselijk geheim van haar man en besluit dan zelf een relatie met een man te beginnen die ze ook in een chatroom ontmoet.
Er verdwijnt een kind en iemand komt plots met een kind naar huis. Wie is dat kind, van wie is dat kind en waar zijn de ouders.
Genoeg stof om dit boek ineens uit te lezen.
De gevaren van chatrooms waar iedereen zich anders kan voordoen en als iemand anders kan uitgeven loeren om de hoek. Helaas gebeurt dit in de realiteit ook.