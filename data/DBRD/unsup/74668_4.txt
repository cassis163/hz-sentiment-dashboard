Een heel mooi verteld (fictief) levensverhaal van de Roemeense poppenspeelster Zaira. Ik was volledig op het verkeerde been in eerste instantie omdat ik dacht dat de auteur een vrouw was... Niet dus. Heel knap dat hij zo in de huid van een vrouw kan kruipen, met al haar emoties. De schrijfstijl is heel open, toegankelijk, en het taalgebruik zeer mooi. Ik heb erg veel mooie zinnen mogen lezen. Eentje wil ik jullie niet onthouden (twee eigenlijk): Grootmoeders humor hield op waar God begon. En omdat God overal begon, stelde haar gevoel voor humor niet veel voor. Ook de vertaalster, Olga Groenewoud, krijgt een vette pluim van me. Ik heb een week lopen nadenken of dit nou een vijf- of een vier-sterrenboek is, helaas doen we hier niet aan halve sterren. Voor vier gekozen, omdat ik het toch net geen vijf waard vond.