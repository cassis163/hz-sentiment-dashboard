Het is waar dat Alex Cross tijdens de uitoefening van zijn werk als rechercheur zich een aantal keren genoodzaakt voelde om mensen dood te schieten. Maar dat gebeurde in hoofdzaak uit zelfverdediging. Immers, de agressie kwam in eerste instantie altijd van de andere kant. Nu wordt Alex er van verdacht een viertal te hebben neergeschoten, terwijl daarvoor geen aanleiding was. Alex Cross meent echter die personen terecht te hebben neergeschoten en wel omdat hij zag dat die personen revolvers in hun handen hadden. De revolvers waren op Alex gericht. Tot verbazing van Alex duikt er een video-opname van zijn schieten op. Daarop is duidelijk te zien dat de neergeschoten personen geen revolver hadden. Heeft Alex zich dan zo vergist? Met zijn advocaat stelt Alex alles in het werk om zijn gelijk voor de jury aan te tonen. Uit onverwachte hoek krijgt Alex daarbij steun van zijn zoon Ali.

De belangrijkste secundaire verhaallijn heeft betrekking op een paar computergestoorde mannen die er genoegen in scheppen om blondines te ontvoeren en daarmee allerlei experimenten uitvoeren, die zij dan tonen op het duistere web. Alex Cross neemt daar kennis van en gedurende te tijd dat hij zich niet met de rechtszaak tegen hem hoeft te bemoeien gaat hij aan de slag om deze mannen op te sporen.

DE ZAAK TEGEN ALEX CROSS, van JAMES PATTERSON, is briljant geschreven. Hetgeen je van James Patterson kan en mag verwachten. Naast de verhaallijn over de rechtszaak die Alex moet ondergaan, lopen er nog een paar verhaallijnen mee. Zij vullen elkaar goed aan en storen het lezen niet.