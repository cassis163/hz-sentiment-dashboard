In Leiden wordt een ondergrondse tunnel gevonden bij een project om vuilcontainers te plaatsen. Hierin wordt een onbekende jongeman gevonden. Hij is niet gewond maar zit wel onder het bloed. Als hij later bijkomt in het ziekenhuis verdwijnt hij snel. Dit is het begin van een mysterieuze speurtocht door Leiden.
Het verhaal gaat over Peter de Haan die erachter komt dat Judith verdwenen is. Eerder op de dag heeft hij in de college zaal een mobieltje gevonden. Hierop krijgt hij door dat hij Judith terug kan vinden door aanwijzingen op te volgen. Deze zijn nog niet zo makkelijk te ontcijferen. Na een moeilijke speurtocht en veel tegenslagen komt hij uit in de tunnels, waar een laatste strijd gevochten moet worden. Zal het hem lukken om Judith te vinden en is hij op tijd. En waarom is hij uitgekozen om Judith te vinden.

Het verhaal is zeer vlot en spannend geschreven. De aanwijzingen hebben allemaal een verwijzing naar Paulus. Er staan dus best veel bijbelse teksten in. Dit is helemaal niet storend. Het helpt juist het verhaal beter te begrijpen en te kunnen volgen. Het is daarnaast ook nog eens leerzaam. Er zijn 3 verhaallijnen die uiteindelijk tot de ontknoping leiden. Allereest natuurlijk de zoektocht van Peter naar Judith. Daarnaast krijg je verschillende visioenen te lezen over Paulus en ook nog eens meer achtergrond van Tiny, de priester van de Coelikerk. Ik heb het boek met veel plezier gelezen. De verwijzing naar Dan Brown op de cover is wel toepasselijk, hoewel ik het toch ook wel een heel ander boek vind. Ik heb dit boek met heel veel plezier gelezen. Ik ben heel erg benieuwd naar het vervolg.