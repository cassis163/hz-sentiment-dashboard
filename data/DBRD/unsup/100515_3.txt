De Zweed Håkan Nesser is één van de meest succesvolle en bekroonde auteurs van Scandinavië en dat wil natuurlijk wel wat zeggen gezien het zeer grote aanbod uit die contreien. Zijn oeuvre bestaat uit zowel romans als uit (literaire) thrillers .de man zonder hond valt onder de categorie thrillers en is het eerste deel van het vijfluik wat de barbarotti reeks is gaan heten.

Om maar met het laatste te beginnen en gelijk met de deur in huis te vallen, een thriller is het dus niet.
Op een prachtige wijze weet Nesser een vooral kundig en gedegen verhaal neer te zetten met regelmatig mooie literaire zins sneden. In een rustig tempo (in de eerste 200 pagina's komt Gunnar Barbarotti niet voor) wordt het verhaal opgebouwd en toegewerkt naar de ontknoping (die je overigens van mijlen ver ziet aankomen)

Mijn gevoel bij dit boek is zeer dubbel, en gezien bovenstaande woorden herken ik de kwaliteit. Echter ik heb het boek gelezen met de verwachting van een thriller en dat wordt het nergens, Ja er zijn een aantal doden, er is een donker personage en er is een soort van puzzeltocht naar een oplossing maar dat is het dan ook. Traag en gebrek aan spanning voeren de boventoon. Knap geschreven maar als thriller onvoldoende.

totaal score: 3 sterren

Spanning: 1*
Plot: 4****
Leesplezier: 2 **
Schrijfstijl: 4 ****
Originaliteit: 2 **
Psychologie: 4****