De proloog begint wel echt met een levensechte zelfmoordactie op de Dam in Amsterdam tijdens de Dodenherdenking, gewaagd dat de schrijfster dit werkelijkheid laat worden.

Je maakt kennis met rechercheur Leon Coeur, die op dit moment geschorst is omdat hij een arrestant heeft doodgeschoten. Om zijn tijd door te komen moet hij colleges criminologie geven op de universiteit waar zijn nicht Hanna studeert.

Dan wordt er in het Polderpark Cronesteyn in Leiden een zeer opmerkelijk lijk gevonden en probeert Leon, samen met Hanna, de waarheid te achterhalen. Leon is soms het rechercheteam voor qua feiten, zijn collega Thomas spreekt hem er niet op aan als hij soms in de weg loopt maar zijn leidinggevende Nancy wel. Het slachtoffer is journalist Jeffrey van Holt, een Midden-Oostencorrespondent die een aantal maanden eerder was verdwenen.

Hanna heeft al genoeg meegemaakt voor haar leeftijd, op 10-jarige leeftijd is ze aangereden en is haar vriendinnetje Lena ontvoerd en vermoord. Haar oom Leon en tante Mirte hebben haar destijds opgevangen maar ze zou graag nog een keer de dader onder vier ogen willen spreken. Hanna is een doorzetter en wil ook graag door in het recherchewerk.

De schrijfster laat diverse potentiele daders de revue passeren maar door de schrijfstijl wordt je niet echt in het verhaal gezogen, de spanning neemt iets af en ook de hoofdpersonen zouden iets meer uitgediept kunnen worden.

Ik heb begrepen dat dit de start is van een serie dus wellicht leren we vooral Leon en Hanna beter kennen in een tweede deel!