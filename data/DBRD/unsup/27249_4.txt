Wanneer Michelle, na een ernstig auto-ongeluk in coma komt te liggen, lijkt het wel of al haar geheimen aan het licht komen. Herinneringen komen in flarden voorbij en ze begint eraan te twijfelen of ze haar familie wel kan vertrouwen. In En passant word je als lezer meegevoerd in het leven van Michelle en haar gezin. Vele dingen die destijds bedekt zijn met de mantel der liefde komen aan de oppervlakte en stellen menige relatie op de proef en Michelle moet vechten voor haar leven en de waarheid.
En passant is de vierde thriller van Esther Kreukniet. Deze auteur volgde in 2002 haar hart en gooide het roer om. Ze debuteerde met Beau Ravage, waarvan meer dan 10.000 exemplaren verkocht werden. Esther hoopt er vooral op om haar lezers te inspireren om hun dromen na te jagen.
Dit vierde boek van Esther Kreukniet is een mooi en goed verhaal dat niet alleen goed en vlot is geschreven. Maar het is ook erg mooi opgebouwd, de verhaallijnen zeer goed verstopt en het verhaal groeit mooi naar de plot toe. Tevens is de plot echt verrassend! Een boek dat voor uren leesplezier zorgt, een echte aanrader dus.