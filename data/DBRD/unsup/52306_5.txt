Als kleine jongen had Arthur al een grote passie. Hij wil met zijn raket de ruimte in. Helaas had Arthur nooit tijd. Er was altijd wel wat belangrijker: zijn werk, de liefde of de reizen met zijn geliefde Eva. Door een noodlottige gebeurtenis raakt Arthur in een diepe crisis. Deze crisis wordt zijn kans.

'Voor Altijd' ziet eruit als een kinderboek, en feitelijk is het dat ook. Toch zal menig volwassene ontroerd zijn na het lezen van dit verhaal. Het is bij uitstek geschikt om voor te lezen en samen de minimalistische, sprekende afbeeldingen te bekijken. Door de korte, krachtige zinnen kan het verhaal in gedachten uitgebreid worden om vervolgens erover van gedachten te wisselen. Er is veel ruimte voor fantasie.

Schreuder Goedheijt heeft op een heel subtiele manier elementen van de advaita (non-dualiteit) gecombineerd met levensbeschouwelijke themaâ€™s, zoals liefde en rouwverwerking. Een prachtig prentenboek dat bij onmetelijk verlies kan dienen als ondersteuning.

Peter Schreuder Goedheijt studeerde in de jaren 80 aan de Koninklijke Academie van Beeldende Kunsten in Den Haag. Eerder was hij co-auteur van twee boeken over levensbeschouwelijke onderwerpen. 'Voor Altijd' is zijn tweede kinderboek.