Tristan zat geknield voor een lichaam. Alleen de arm was te zien, hij lag in een vreemde hoek gebogen, levenloos op de grond. De huid was spierwit en bevlekt met rode vegen en aan de ringvinger zat een stalen ring met een zwart gekerfde band erin... 'Nee!' schreeuwde ik. Vrijwel meteen stond Tristan naast me en duwde me terug de hal in. 'Nee, laat me los!' Ik krijste en gilde en probeerde me met alle macht los te trekken. Ik had het verkeerd gezien. Dit kon niet waar zijn...

Dit was wat ik las toen ik mee deed met een winaktie en ik had gelijk zoiets van .... Yes, deze thriller wil ik lezen.

Maar hoe verrast werd ik, toen bleek dat het heel geen thriller was, maar een verhaal over vampiers en weerwolven. Niks voor mij.
Maar goed, ik had A gezegd, dus nu ook B

Ik begon te lezen en eerlijk, ik werd gelijk meegezogen in het verhaal. De romantiek spat er vanaf en het vliegt van heksen naar vampiers en weerwolven.
De schrijfstijl is goed, duidelijk en pakkend. Het verhaal is geschreven in 2 verhaallijnen. Het verhaallijn over Melanie, die helemaal verliefd is op Tristan en verder met hem wil en de 2e gaat over Arlana die opgroeit in de hekserij, waar alles mee is gestart.
Je merkt ook tijdens het lezen dat dit boek een deel 2 is in een serie, maar ik miste deel 1 niet in dit verhaal. Het was gelijk duidelijk hoe het zat.
Dit boek is niet een standaard vampier en weerwolf verhaal, daarom bleef het mij trekken. De spanning in de verhaallijnen lopen goed op en je bent echt nieuwsgierig naar het plot.
Het plot is heel verrassend en goed.
Wie weet ga ik het volgend deel wat beslist gaat komen, ook lezen.
Patricia Verlinde heeft mij volledig verrast en ik vind dit boek een aanrader.