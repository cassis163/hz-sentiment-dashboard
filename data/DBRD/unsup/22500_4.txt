Wat een vals voorwendsel: binnen zes minuten heb je ieder verhaaltje uit. Je bent zeker nog een minuutje of tien niet jezelf bij sommige van de boekjes uit de 'Six Minute Stories'.

De aftrap van de reeks dit jaar werd gedaan door Tim den Besten. Tussen eten koken en serveren las ik dit boekje uit. Misschien was het de situatie waarin ik dit verhaaltje tot me nam? Het feit dat er 'even' de obesitasepidemie en de fanziekte worden gecombineerd in één kinderpopster intrigeert.
Waardering: ***

Bij de tweede boekje mocht Herman Koch laten zien hoe je binnen zes minuten het leven en de verwachtingen van een jongeman neerzet. Kochs stijl past prima bij het korte verhaal, want hij zet treffend zijn personage neer. Jezelf accepteren en jezelf leren kennen staan centraal.
Waardering: ****

'Middelpuntvliedende kracht' neemt je mee in het leven van een vrouw die haar verleden analyseert op de bank van een psycholoog en de conclusie nog moet trekken. De vrouwen in dit verhaal bezitten enorme krachten, zowel positieve als negatieve. Deze krachten verpletteren de sterke dames niet! Mag hier een boek van?
Waardering: *****

Heeft er dan niemand zin een lekker stukje vlees? Onze hoofdpersoon uit 'Varkens' wist wel raad met zijn slagersmes. De vraag is of hij deze gebruiken gaat? Knap verhaaltje over de kracht van een gemeenschap en de gevaren voor haar buitenstaanders. Al moet het einde iets minder absurd zijn...
Waardering: ***

Bouzamour geeft met 'De Corrector' een ieder een spiegel: wat zie jij in de 'aso' en de 'betweter' die op het strand een confrontatie aangaan? Het einde verrast als je vaste verwachtingen hebt.
Waardering: ****

Rijnevelds 'Rikki' is zo'n boekje waar je na zes minuten een 'nagaring' voor nodig hebt om het goed te begrijpen. Misschien zitten hier te veel lijntjes in het verhaal? Of wil ik juist meer te weten komen over oom Harry en zijn wollen sokken?
Waardering: ***

Het is voor te stellen dat de moeder in 'Balora met het Grote Hoofd' uiteindelijk zegt dat alles onzin is. Na het lezen van dit boekje zit je zeker met een groot vraagteken als het gaat om Balora en al helemaal als het gaat over haar grote hoofd. In de onderliggende verhaallijn lees je een tragisch einde van een gezin. Met een alternatieve, fantasierijke kijk is het leven van Balora te dragen.
Waardering: ***

'Vathorst' moet je een keer bekijken op maps of streetview, zodat je een indruk krijgt van de huizen. Eigenlijk moet je er eens door de straten lopen op een willekeurige doordeweekse dag om te ervaren dat er weinig tot geen dagelijks leven te zien is. De Oekraïense Lena bezoekt in Vathorst een familie aan wie ze iets moet geven. Natuurlijk heeft ze iets gevonden op haar land, maar ze vindt meer als ze bij het gezin binnenkomt.
Waardering: ****

Zoals ik als zei: de boekjes 'kosten' je niet zes minuten. Als je wilt, kun je even wonen in de levens van een paar bijzondere mensen. Toch zou ik niet graag alle schoenen passen van deze hoofdpersonen.

Bedankt dat ik deze leesclub mocht bijwonen!