Na enige jaren stilte en wat andere projecten heeft de Britse auteur Simon Beckett (1960, Sheffield,VK) met "Watergraf" zijn protegé David Hunter weer een plaats gegeven in een boek en zodoende het 5e deel rond deze forensische Antropoloog en voormalig huisarts afgeleverd.

Concluderend aan het einde van dit verhaal lijkt het dat Beckett de in deel 3 en 4 wat ingezakte kwaliteit, het niveau van de eerste twee delen weer heeft opgepakt en dan doel ik vnl op het tweede gedeelte van het boek. In het eerste gedeelte vergrijpt Beckett zich aan te veel toevalligheden als Hunter diverse keren uitgesloten wordt voor het onderzoek maar door ongeloofwaardige ontdekkingen toch betrokken blijft., daarnaast de bijna kinderachtige beschrijvingen van de kalverliefde achtige gevoelens die Hunter krijgt voor de zus van één van de slachtoffers. In deel twee gaat het tempo omhoog en worden deze zaken naar de achtergrond gedwongen door de vele andere ontwikkelingen. De cliffhanger aan het einde doet vermoeden dat dit niet het laatste deel is in de serie en we in het volgende deel een hernieuwde kennismaking gaan maken met een "geest" uit het verleden