Ik geef niet gauw 5 'duimpjes', maar dit boek is het ten volle waard. Geweldig, wat een superspannend, goed in elkaar zittend boek. Van de eerste tot de laatste zin was het helemaal goed. Prima plot, mooie karakters en een geloofwaardig verhaal. Ik heb een heel klein dun vraagtekentje bij de bijdrage van het vroegere vriendje van Cynthia; beetje 'over the top', maar ach, het past in het hele verhaal.
Superspannend, supermooi, superverhaal. Dit smaakt naar meer van deze schrijver!