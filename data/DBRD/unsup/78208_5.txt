Een boek dat in eerste instantie een gewone roman lijkt te zijn: Maggie zit dit diep in de put omdat haar echtgenoot haar heeft bedrogen en het op haar werk ook niet loopt. Ze vult haar leegte op met alcohol en alles lijkt uitzichtloos. Tot ze een bericht krijgt van Simon, wiens zus orgaandonor was en dankzij wie Maggie leeft. Ze leest de wensen van deze Lucy Harte en besluit de wensen alsnog in vervulling te laten gaan. Daardoor gaat ze groeien en beseffen dat ze alles uit het leven moet halen. Heeft ze nog tijd genoeg?
Heerlijk boek dat lekker wegleest, wat je doet glimlachen, soms een beetje ergeren en soms geeft het je een brok in je keel.