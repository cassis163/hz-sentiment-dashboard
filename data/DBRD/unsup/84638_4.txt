Dit boek gelezen? Dan ben je een geluksvogel, tenminste dat vind ik. Wat een heerlijk geschreven boek. Enorm komische gedeeltes op de wijngaard/camping van de Franse vriend van Harold, Regis.
Wetende dat dit boek door Ilja een herschrijving is van het boek Het Merlot Mysterie, ga ik mij tijdens het lezen afvragen wat er allemaal herschreven is. Halverwege het boek lijkt de stijl te veranderen in een minder komisch gedeelte. Later wordt het weer steeds grappiger. Regelmatig lag ik in een deuk van het lachen en vroeg mijn omgeving zich af wat er nu weer te lachen was.
Ilja weet ook heel mooi de sfeer te omschrijven van de rust en de omgeving van een franse wijnboer. Heerlijk. Je waant je gedurende het lezen dan ook in Frankrijk. Na het lezen van dit boek ga ik zeker nog een boek van Ilja lezen. Een echte aanrader als je even zin hebt in een humorvol, sfeervol boek.
Het is wel handig als je een klein beetje basis franse taal beheerst.