Wat een goed debuut van deze schrijfster. Ik heb het boek ademloos van begin tot het einde gelezen door de heerlijke vlotte schrijfstijl en de korte hoofdstukken.

Als vier studenten het vakantiehuis betrekken van de ouders van één van de jongens, gaan ze helemaal los.
Er wordt veel gedronken en drugs gebruikt en als er ook nog een hoertje wordt geregeld, gaat het helemaal mis.
Eén van de jongens knijpt haar keel dicht tijdens de seks en in alle opwinding heeft hij niet door dat hij haar vermoord heeft.

Drie vriendinnen knijpen er tussenuit tijdens een feestje en zoeken een plaatsje in het bos om een joint te roken en zien daar voor hun ogen iets gebeuren, wat ze nooit zullen vergeten.
Ze beloven elkaar om dit nooit door te vertellen…aan niemand….maar het zal hun leven drastisch veranderen. De personages zijn allemaal goed uit de verf gekomen.
Petra is een onzeker type en Manon daarin tegen is een zeer daadkrachtige vrouw . Juliet begint een nieuw leven in Noorwegen aan de zijde van haar geliefde Stephan.

Dan komt Petra te overlijden, het lijkt op zelfdoding, maar is dat wel zo? Manon gaat op onderzoek uit en dat is haar op het lijf geschreven als rechercheur van de politie.
Je voelt tijdens het lezen de onderhuidse spanning en het is moeilijk om het boek weg te leggen. Het spannendste gedeelte komt tegen het eind en dan wordt je verrast met een daverend plot.
Wàt een debuut! Niet dat het hele boek nagelbijtend spannend is, maar boeiend genoeg om er van te smullen. Ik heb er van genoten!