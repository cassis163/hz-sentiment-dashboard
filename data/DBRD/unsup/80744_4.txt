Ik denk dat veel mensen zich de aanslagen in Brussel zich nog wel kunnen herinneren. Ik ook. Dit boek speelt zich af rondom die aanslagen. Een interessant onderwerp,. maar ook een valkuil. Het kan al snel ontsporen en te sentimenteel worden. Gelukkig heeft Gaby dit weten te voorkomen.

Het verhaal draait om 2 vrouwen die vlak voor de aanslagen de man van hun leven ontmoeten: Louise en Maud. Een van de mannen overleeft het ternauwernood en de ander overleeft het niet. Hoe gaan de vrouwen hier mee om?

In hun zoektocht naar de achtergrond van beide mannen, groeien de vrouwen naar elkaar toe. En worden elkaars steun en toeverlaat, terwijl ze voor die 22e maart onbekenden voor elkaar waren.

Tijdens alle gebeurtenissen proberen ze zichzelf staande te houden en moeten ze keuzes maken. Soms moeilijke keuzes.

Het is geen feelgood verhaal, dat kan ook niet met zoâ€™n onderwerp, maar toch sla je het boek niet met een zwaar gevoel dicht.

Het verhaal klopt en is precies goed gedoseerd. Niet te zoet, niet te heftig en zeker niet te sentimenteel.

Mijn oordeel: GOED