Vanaf het begin voel je al aan dat er wel iets met Ruth moet zijn, ze is zó ontzettend wantrouwig. Algauw wordt duidelijk dat daar een hele goede reden voor is en begrijp je hoe zwaar ze het heeft en waarom ze zo’n anoniem leven leidt. En dan die vreemde en beangstigende dingen die er gebeuren… Wordt Ruth gek gemaakt? Of ís ze gek aan het worden? Waar gaat het heen met het verhaal?? Ontzettend meeslepend is het! Niet weg te leggen.

Wat een geweldig spannende, boeiende én beangstigende thriller is dit weer! Een échte Hilde Vandermeeren, waarin je begint te twijfelen aan alles, ook aan de hoofdpersoon en haar betrouwbaarheid. En wat een briljant einde! De bloedstollende weg ernaartoe en dan die climax… Ik heb weer genoten!