Ik kreeg dit boek toegestuurd als recensie-exemplaar van Das Mag, dus ontzettend bedankt dat ik het mocht lezen!

De Antwoorden gaat over Mary, die besluit mee te doen met een onderzoek van een bekende acteur waarbij ze een specifieke rol krijgt om met hem om te gaan. In principe is dat alles wat je moet weten en dat was ook hetgeen wat ervoor zorgde dat mijn interesse werd gewekt.

Doordat het verhaal in het begin nogal vaag was en nergens over leek te gaan (in het eerste deel van De Antwoorden zit Mary nog niet in het onderzoek), kwam ik pas ongeveer op de helft van het boek in het verhaal. Daar veranderde het perspectief van de eerste persoon naar de derde en kreeg je ook het perspectief van een aantal andere personages te zien. Slim gedaan, al leken sommige personages niet zo veel toe te voegen aan de rest van het verhaal.

Zo bleef De Antwoorden merendeels: langzaam en verwarrend. Tot het einde. Ik zal maar alvast zeggen dat dit als spoiler gezien kan worden, maar die onthulling heeft ervoor gezorgd dat ik dit boek veel meer waardeer dan ik eerst deed. Nogmaals, slim gedaan.

De schrijfstijl was in het begin net zoals het verhaal een beetje vaag, maar na een tijdje kwam ik erin en was het niet meer zo moeizaam. En dat is eigenlijk alles wat ik over dit boek te zeggen heb.

De Antwoorden is niet per se een boek dat iedereen ooit gelezen moet hebben, maar als je van verwarrende, *spoiler* plottwist-achtige *spoiler* boeken houdt is dit zeker een aanrader.