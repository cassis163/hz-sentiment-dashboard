Ian McEwan weet je meteen het verhaal in te trekken, op de eerste pagina's krijg je direct een goed beeld van familierechter Fiona en haar man Jack. Als hij aangeeft een relatie naast hun huwelijk te willen beginnen weet Fiona niet hoe ze hier mee moet omgaan. Ze stort zich volledig op haar werk. In korte tijd moet ze beslissen of een, nog net niet volwassen jongen die Jehova getuige is, een bloedtransfusie moet ondergaan. De gebeurtenissen na de uitspraak brengen haar in verwarring, ze moet kiezen tussen haar reputatie en haar gevoel.

Dit boek zet je aan het denken, hoe moeilijk moet het zijn om als rechter te oordelen over leven en dood, de afwegingen die je moet maken en het daarna weer los te laten. De kinderwet is een aangrijpend boek over een moeilijk dilemma.