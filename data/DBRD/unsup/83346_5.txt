Ik had het eerst niet eens in de gaten dat ik een YA boek aan het lezen was. Het boek boeide mij direct en heb hem dan ook in één dag uitgelezen.
Het boek En Ik Dan is het vervolgdeel van Droomtuin, maar gemakkelijk afzonderlijk te lezen, wat ik dus ook gedaan heb.
Het thema is actueel en stemt je tot nadenken. Hoe zou je het vinden als je dochter verliefd wordt op een meisje?

Joop komt uit een apart gezin en wordt opgevoed door twee vaders en twee moeders. Ze wonen allemaal in één huis inclusief oma..
Dat Joop er moeite mee heeft om hier open over te praten met haar vriendinnen, dat snap ik wel. En dat ze zelf gevoelens heeft voor een meisje is heftig en gooit haar hele leventje overhoop. De ontluikende liefde wordt prachtig beschreven en ik vind het heel knap zoals alle personages uit de verf komen, bijna alsof je ze zelf kent. De leuke momenten met Joop heeft vaak een glimlach op mijn gezicht getoverd. De emoties zijn heftig als Dennis verteld dat zijn zus Laura acute leukemie heeft en in het ziekenhuis ligt. Dennis is een goede vriend van Joop. Als Joop verneemt dat haar vriendinnen iets achter houden voor haar tijdens de zeiltocht, escaleert het. Wie kan ze nog vertrouwen?

Een prachtig YA boek met een lach en een traan. Dikke aanrader !