Ik heb Villa Triste van de week ook uitgelezen en ik ben het helemaal met bovenstaande reviews eens. Wat een prachtig geschreven verhaal!
Het boek verspringt tijdens het lezen van het heden naar WO 2. Bij sommige boeken haalt dit de vaart uit het verhaal, maar dat is hier dus absoluut niet het geval. Het verspringen maakte het juist nog fijner om te lezen.
Er waren wat zaken die ik zelf vergezocht vond, maar toch blijft dit boek voor mij één van de mooiste boeken die ik dit jaar gelezen heb. Het is een absolute aanrader voor mensen die van geschiedenisboeken houden, voor mensen die graag romans lezen en voor mensen die gewoon van prachtige boeken houden!
De mensen gingen voor mij leven, ik wilde graag weten hoe het verhaal verder ging en waarom zij bepaalde keuzes hebben gemaakt. Sommigen uit liefde, sommigen uit wraak. Ook de gevoelens, de angsten en de hoop werden prachtig omschreven. Voor mijn gevoel zat ik gewoon midden in het verhaal. Ik heb het dan ook even moeten laten bezinken toen het uit was, ik kon en wilde niet direct in een ander boek beginnen.