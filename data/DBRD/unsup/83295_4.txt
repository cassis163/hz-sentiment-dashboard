‘Het gelukkigste meisje ter wereld’ is de debuutroman van Jessica Knoll.
Het vertelt het verhaal van Ani FaNelli, die ondanks haar traumatiserende tienerjaren toch een succesvol leven heeft. Maar haar schijnbaar zo volmaakte leventje is eigenlijk één groot leugen. Ze heeft een jeugdtrauma en dat zou wel eens zware gevolgen kunnen hebben en problemen met zich kunnen meebrengen.
Bij het bekijken van de cover en het lezen van de titel, krijg je als lezer met een soort dubbelzinnigheid te maken. De titel en de zwarte roos zijn een soort tegenstellingen. En het past bij de inhoud van het verhaal. Ze heeft een schijnbaar succesvol leven.
In het begin is het soms wat moeilijker om de aandacht bij het boek te houden. Het verhaal is wat verwarrend en van echte spanning kan je niet echt spreken. Het is vooral een kennismaking met Ani FaNelli, de protagonist. Je moet je er als lezer een beetje doorworstelen. Maar eenmaal je op weg bent en er meer vaart zit in het verhaal, komt er meer spanning kijken en krijg je meer interesse naar de afloop.
Het boek is zeker geen teleurstelling. Enkel had de spanning dus wat hoger mogen liggen. Je kan het geen echte thriller noemen, maar door de goede opbouw blijft het verhaal steeds boeien en wil je meer weten over Ani’s geheim en de gevolgen daarvan.