Wie is eigenlijk 'de verkeerde vriend'? Is het Victor die met dochter Roos aanpapt, waar eigenlijk niemand blij mee is? Misschien zelfs Roos wel niet. Of is het Gus, de jeugdvriend van Werner, die na lang uit beeld te zijn geweest in een zeer dubieuze rol weer opduikt. Hoe dan ook, de motor van het verhaal is de escalatie van geweld die het voor de eerste keer uitgaan van dochter Roos veroorzaakt. Met een bijzondere rol voor Bruno de beheerder van de camping en een 'vreemde' meneer Zelda. Spannend en vlot geschreven. Al zou ik het zelf niet op een camping lezen...