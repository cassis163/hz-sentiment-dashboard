Trouweloos is na Onzichtbaar de tweede thriller van Karin Slaughter die ik lees. De karakters van de diverse personages worden met de nodige diepgang uitgewerkt en worden realistisch weergegeven. De problemen die ze te verwerken krijgen zij alledaags. Echter staan er in deze thriller weer de nodige toevalligheden (zoals dat Sara en Jeffrey bij een wandeling in het bos heel toevallig op "de" kist stuiten?!). Dit vormt evenwel "de" opening voor het verhaal, wat volgens mij best lastig te bewerkstelligen is bij romans met terugkerende personages.
Hoe kan het toch, dat juist zij steeds weer verzeild raken in de diverse plots. Dit doet m.i. echter geen afbreuk aan het verhaal. Mooi geschreven en tot het einde word je in het ongewisse gelaten over de identiteit/motieven van de dader. Het open einde is een mooie opening voor haar volgende thriller. Alhoewel ik Zoenoffer en Nachtschade nog ongelezen in m'n boekenkast heb staan, (die wil ik eerst nog lezen, ook vanwege de chronologie van Slaughter's boeken) zie ik uit naar haar volgende roman.