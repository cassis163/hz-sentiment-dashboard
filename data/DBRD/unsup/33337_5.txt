Amos is terug ….
Het tweede deel in de serie van deze geheugenman was er weer een waar ik erg naar uitkeek.
Eens een Baldacci-fan --- altijd een Baldacci-fan. Tenminste dat is mijn ervaring.

In de geheugenman leerden we Amos al kennen. Sinds hij bij een footballwedstrijd een harde klap tegen zijn hoofd kreeg, heeft politierechercheur Amos Decker een perfect geheugen ontwikkeld.
Niets maar dan ook helemaal niets kan hij vergeten. Vooral de moord op zijn gezin hangt als een blauwe wolk constant boven zijn hoofd – hij ziet namelijk ook nog eens gebeurtenissen in kleuren.
Als hij op een avond de radio aanzet hoort hij op het nieuws dat ter dood veroordeelde Melvin Mars op het nippertje is vrijgesproken van de executie door een dodelijke injectie.
Amos verdiept zich in deze zaak en raakt erdoor gefascineerd.
Zijn nieuwe baan bij een speciaal team van de FBI waaraan hij is toegevoegd stelt hem in de gelegenheid om deze coldcase opnieuw te openen.

Melvin Mars, ten tijde van de moord op zijn ouders een zeer talentvolle footballspeler die een grote toekomst zou hebben gehad en daarbij miljoenen zou hebben verdiend. Ware het niet dat hij de moord op zijn ouders in zijn schoenen geschoven kreeg. Twintig jaar van zijn leven brengt hij achter de tralies door tot een mysterieuze bekentenis van een andere ter dood veroordeelde hem ineens vrijpleit. Waar komt deze bekentenis ineens vandaan en wie is deze man die hem zomaar zijn leven terug geeft?
Amos en zijn team met uitzonderlijke onderzoekers duiken samen met Melvin in het verleden. Een verleden dat zich afspeelde in het racistische zuiden. Geld lijkt weer eens de spil van alle kwaad maar blijft het daar ook bij?
Vragen en nog eens vragen, steeds als er kleine beetjes info komen bovendrijven lijkt dit alleen maar nog meer vragen op te roepen.

Geniaal, dat is het eerste wat mij altijd te binnen schiet als er iemand vraagt waarom ik zo'n Baldacci-fan ben. Tot in de puntjes weet hij een verhaallijn te creëren die zo genieus is opgebouwd dat je alleen maar diep kunt buigen voor het vernuft in zijn talloze boeken. Ook zijn karakters zijn op zijn eigen indrukwekkende manier tot leven gekomen. Iedere serie met zijn eigen karakters – die uiteraard ook allemaal afzonderlijk te lezen zijn – heeft zijn eigen tot de verbeelding sprekende hoofdpersonen. Mensen die je in je hart sluit en waarvan je absoluut wil weten hoe het verder met ze zal gaan.
Ook Amos is een van mijn favorieten en ik zou het zelfs niet raar vinden als we ook Melvin Mars in de toekomst weer eens tegenkomen.
Een hol gevoel overvalt me altijd als ik een Baldacci verslonden heb …
Dat wordt weer wachten op een volgende, benieuwd wie we dan weer terug zien.

Zijn indrukwekkende bibliografie vind je op Wiki -----> KLIK
De precieze volgorde met daarbij geschreven de hoofdpersonen die een bepaalde serie heeft. Als je David Baldacci nog niet kent en je hebt heeeel veel leestijd dan raad ik aan om eens te gaan genieten van zijn leesvoer. Uitermate jaloers ben ik dan op diegenen die niet hoeven wachten en een reeks/serie zomaar kunnen doorlezen zonder te hoeven wachten op een nieuw deel.
Alle boeken zijn uiteraard ook afzonderlijk te lezen – maar begin dan voor de zekerheid met zijn eerste – dan wordt het alleen maar beter en beter ;-)

http://josesprakeloos.blogspot.nl/2016/06/david-baldacci-de-laatste-mijl.html