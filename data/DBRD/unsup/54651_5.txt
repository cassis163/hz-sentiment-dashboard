Alles klopt aan Moord is kinderspel: de verwikkelingen, het spel met de verwachtingen van de lezer, de dialogen, noem maar op.
Wat deze 'Christie' onderscheidt is de zichtbaarheid van het genie van de auteur, die met niets begint - man ontmoet toevallig oudere vrouw in trein - tot een detectiveverhaal vol intriges. Er zijn zelfs horrorelementen: brengt de satanische sekte werkelijk mensenoffers?
Ondertussen speelt zich een voor Christie ongewoon heftige liefdesaffaire af.
Bevrijd van de bedaagde Poirot en Marple slaat Christie een uitdagende toon aan: de hoofdpersoon en zijn agressieve love interest (die nog verloofd is met een rijkaard) schelden elkaar verrot, terwijl ze fysieker en fysieker worden. Interessant, zeker als je beseft dat dit boek werd geschreven in 1939.
Ondertussen regent het commentaar op de sociale verhoudingen en scherpe psychologische inzichten.
Onvergelijkelijk goed.