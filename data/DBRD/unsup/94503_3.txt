Soft-thriller die lekker leest.
Een mooie cover met een Amerikaans uiterlijk die duidelijk laat zien dat het verhaal in Amerika afspeelt. Een klein moment in het boek voldoet aan deze cover . Maar de cover had ook kunnen gaan over Dallas of J.F. Kennedy waar het verhaal eigenlijk over gaat of misschien over Pittsburgh.
De titel van het boek is goed gekozen. Al lezend weet je waarom dit boek deze titel heeft gekregen. Pittsburgh is de geboorteplaats van Jake en daarom zijn (schuil)naam.
Pittsburgh is geen dik boek en in een mum had ik het uitgelezen.
Vooraf viel mij op (omdat voor in het boek de inhoud was weergegeven) , dat er maar liefst 63 hoofdstukken waren. Dit in combinatie met het niet al te dikke boek leek me dat behoorlijk veel.
Tijdens het lezen was het geen storende factor, doordat bijna elk hoofdstuk een andere plaats of personen weergaf. Pas naar het eind toe vond ik het minder prettig en had ik het idee dat het boek te snel en wisselvallig naar zijn eind liep. Sommige hoofdstukken waren wel heel erg kort.
Ik kan niet zeggen dat ik het een thriller vond, te soft. Natuurlijk waren er moorden, maar achteraf werd dan bekend dat er een persoon niet meer was. Geen gruwelijk verhalen wat dat betreft.
De hoofdpersonen Jake en Rosaly krijgen een relatie, maar die had van mij wel wat uitgebreider een plek in het boek mogen hebben. Door de snelle korte hoofdstukken zat je gelijk weer op een andere plaats en andere personen en soms zelfs een hele periode later. Hierdoor kon je geen binding/connectie krijgen met de hoofdpersonen.
Het boek begint gelijk al met het beramen van de moord op de president van Amerika ; John Fitzgerald Kennedy. Na de aanslag vlucht Jake en loopt dan tegen het feit aan dat hij nu gevolgd wordt. Hij redt zich daar goed uit en dan moet hij ervoor waken dat hij niet gepakt wordt door de mensen die hem in eerste instantie hadden ingehuurd voor de moord op Kennedy. Ondertussen wordt Jake verliefd op Rosaly. Nog steeds alert op het feit dat hij gezocht wordt ontstaat er een relatie tussen Rosaly en Jake. Rosaly weet dat er iets niet klopt, maar krijgt geen uitsluitsel van Jake . Hij kan een behoorlijke periode gaan en staan waar hij wil en leeft dan vooral voor de muziek. Door zijn optredens wordt hij dan uiteindelijk ontdekt. De klopjacht gaat dan verder ,maar dat mislukt ook weer. Dan vlucht Jake, alles en iedereen achterlatend. Na 50 jaar komt dan zijn verhaal naar boven en krijgt Rosaly zijn brief met de hele waarheid.
Conclusie : Ik vond het een mooi en prettig boek om te lezen.
Voor mij had het boek dikker mogen zijn en wat meer verhaal om de personen heen. Wel
was het duidelijk met wie je te doen had, vooral ook door het schakelen van
hoofdstukken. Een thriller kan ik het niet noemen, daarvoor is er te weinig moord,
spanning en actie. Net wanneer je dacht dat er wat zou gebeuren zat je
weer in een ander hoofdstuk over een ander persoon of plek. Ondanks dat leest het boek
snel en is de schrijfstijl duidelijk. Geen moeilijke politieke verhalen. Dus uiteindelijk een
leuk boek om even bij te gaan zitten en niet teveel verwachtingen hebben.