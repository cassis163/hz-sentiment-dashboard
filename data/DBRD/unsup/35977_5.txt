Judaskus – Linda Jansma


Titel: Judaskus
Auteurs: Linda Jansma
Uitgeverij: De Crime Companie
Pagina’s: 400

Over de schrijfster: Linda Jansma (1967) schrijft psychologische thrillers met een maatschappelijk thema, bijna allemaal gebaseerd op waargebeurde verhalen.

Door haar filmische beschrijvingen en oog voor detail weet zij haar lezerspubliek aan zich te binden. Ook haar gedegen research draagt bij aan de authenticiteit van haar verhalen en zorgt ervoor dat ze als levensecht worden ervaren.

Inmiddels heeft Linda acht titels op haar naam staan, waaronder de bestsellers Houvast, Tweestrijd en Kwetsbaar – de heruitgave van Caleidoscoop (2010) – waarmee zij de Schaduwprijs 2011 won, de prijs voor het beste Nederlandstalige debuut.

Daarnaast werd Schuilplaats uitgeroepen tot Beste Vrouwenthriller 2013, stond Kwetsbaar op de longlist van de Gouden Strop en Houvast en Verbroken op die van De Diamanten Kogel.


Achterflap: Eén ongeluk. Twee gezinnen. Wat is de link? Huisartsenechtpaar Barbara en Marcus van Brederoo wonen met hun twee dochters in een dorpje in Friesland. Wanneer Barbara ontdekt dat haar man iets voor haar verzwijgt, is ze vastbesloten te achterhalen wat dat is.


“ Het gevoel dat iemand me observeerde daalde als een klamme sluier op me neer.”

Wat ik van dit verhaal vind: Ik was blij verrukt toen de nieuwe Linda Jansma verscheen, van haar vorige thrillers had ik met volle teugen genoten.
Toen ik de cover bekeek werd ik nog nieuwsgieriger naar het verhaal, wie was die vrouw die in het gras liep? En waarom liep ze daar? Was ze misschien op de vlucht? Allemaal vragen die door mijn hoofd schoten toen ik de voorkant bekeek. Ik wist dat er maar één ding opzat, wou ik hier antwoorden op krijgen, en dat was het verhaal zelf lezen. Dit was zeker geen straf, fanatiek begon ik te lezen.
Al vanaf de eerste pagina werd ik het verhaal ingezogen, Linda Jansma heeft een erg vlotte, beeldende schrijfstijl, dit wordt gecombineerd met boeiende thema’s. De schrijfster is een ster in het verankeren van de personages, het verhaal valt er als een goed zittende jas omheen.
Zo maken we in deze thriller kennis met Barbara, ze is getrouwd met Marcus, hij is huisarts in Ferwerd. Samen hebben ze twee kinderen Robin van 13 en Puck van 10, met Barbara kon ik me goed identificeren, dit omdat mijn eigen kinderen dezelfde leeftijd hebben.
Ook leren we het gezin van Annelien kennen, zei is getrouwd met Timo. Samen zijn ze ouders van een zoontje, Josh, en Danielle, de dochter van Timo. Dit gezin woont op een groot landgoed in Leeuwarden.
Ook in de personage van Danielle kon ik me goed inleven, dit doordat ik zelf ook een stiefmoeder heb.
Wat is de link tussen deze twee gezinnen? Families, die bol lijken te staan van de geheimen.
De kracht van Linda Jansma is dan ook dat ze de personages op een zodanige manier beschrijft dat iedereen er wel wat in herkent.
Het verhaal wordt verteld vanuit verschillende perspectieven, Barbara, Annelien, maar ook vanuit Danielle.
Ook heden en verleden wordt afgewisseld, dit alles zorgt voor extra spanning en vragen waarop je eigenlijk heel graag antwoord wilt.
Het geheel is opgebouwd in vier stukken, die telkens beginnen met een mooie quote.
De spanning is het hele verhaal voelbaar en doordat er niets te vroeg verklapt wordt en er eigenlijk alleen maar nieuwe mysteries plaatsvinden, blijf je doorlezen net zolang totdat je weet hoe het zit.
Als je dan denkt dat je alles hebt gehad, word je aan het eind van het verhaal nog eens aangenaam verrast door Mevrouw Jansma.
Verwonderd bleef ik na het lezen nog even een poosje zitten en kwam ik tot de conclusie dat dit echt een dikke aanrader is.



“Mijn ademhaling werd gejaagd, mijn hart hamerde zo hard in mijn borst, dat ik dacht dat het onder mijn jas te zien moest zijn.”


Linda Jansma is een ster in het neerzetten van sterke personages, die zo levensecht zijn dat het familie van je zou kunnen zijn, dit in combinatie met waargebeurde thema’s en een grote dosis spanning, kan alleen maar een topper van een thriller opleveren.

Waardering:
Plot:5
Schrijfstijl:4
Organailteit:4
Psychologie:5
Leesplezier:5
Spanning:5

4,5 sterren voor Judaskus.