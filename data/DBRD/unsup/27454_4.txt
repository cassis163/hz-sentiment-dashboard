Vind ik leuk gaat over Kiki. Ze is veertien en woont samen met haar wereldvreemde vader. Haar moeder is 3 jaar geleden de benen genomen. Zoals voor de meeste meisjes van haar leeftijd bestaat het grootste deel van haar leven uit social media. Hashtag is het platform waar alles op gebeurd. Van haar Engelse leerkracht moeten ze Pride and Prejudice lezen . Op hashtag post ze dat deze leerkracht wat haar betreft dood mag vallen hetgeen dan ook direct gebeurd. Ze ontdekt dat alles wat ze op hashtag plaatst ook opeens uitkomt. Hierdoor ziet ze eindeloze mogelijkheden om haar leven leuker te maken maar niet alles blijkt te verlopen zoals ze het zich voorgesteld had.

Over het aantal sterren heb ik getwijfeld . Ik heb voor 4 sterren gekozen omdat ik dit verdient vind voor de leeftijd waarvoor het geschreven is 12+. De schrijfstijl en de inhoud sluit er volledig bij aan. De problemen die deze leeftijd heeft en de leefwereld vind ik goed omschreven .
"Op dit moment vind ik Hastaggen fijn . Dan voel ik me toch nog verbonden met anderen en kunnen we samen achter de computer doen alsof het leven fantastisch is en we overal een antwoord op hebben "
Natuurlijk is het opeens auto kunnen rijden voor deze leeftijd onrealistisch maar het gaat juist om de wensen die ze heeft. Verschillende andere dingen kunnen ook niet maar wel in deze context . Het steeds terugkomen op de opdracht Engels en de oplossingen die ze naar de leerkracht aandragen zijn leuk gevonden.
Ik heb het boek met plezier gelezen hoewel ik erbij moet zeggen dat het voor een oudere lezer wel wat flauwer is. De verhaallijnen zijn niet zeer complex en de blijven natuurlijk puberaal .
Voor mij is het een ideaal boek om een jonge puber ge√Ønteresseerd te krijgen in lezen! Het leest makkelijk weg . Is zeer herkenbaar en speelt zich af in een hun wereld .