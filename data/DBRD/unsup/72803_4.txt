De prachtige hoofdstad Rigus lijkt alles te hebben, maar er is ook een schaduw. Een klein plaatsje Laagstad is een plek waar je liever niet wilt wonen. De plaats wordt geleid door corrupte elite en agenten. Ex-agent Warden is inmiddels zeer ervaren in het handelen van drugs nadat hij op een niet al te beste manier is weggegaan bij de Speciale Eenheid. Wanneer er een kind is vermoord, neemt Warden de touwtjes in handen. Het moorden gaat door en Warden moet opschieten de dader te vinden. Wat hij alleen niet weet, is dat niet iedereen is die hij lijkt te zijn.

Je leest het verhaal door de ogen van Warden en het verhaal is een soort mix tussen fantasy en thriller door de fantastische wezens, maar elementen van spanning tijdens de achtervolging. De personages zijn heel goed uitgewerkt door het terugblikken naar verleden en de uitgesproken meningen. Nog nooit heb ik een boek gelezen dat zo'n uitgesproken personage heeft met sarcasme en cynisme, heel leuk! Wat ik jammer vind, is dat de gang soms heel erg uit het verhaal wordt gehaald door onnodige conversaties. Het is niet altijd duidelijk wie nou wat zegt waardoor je toch even terug moet lezen. Al met al een top debuut van Polansky die me benieuwd maken naar de vervolgen!