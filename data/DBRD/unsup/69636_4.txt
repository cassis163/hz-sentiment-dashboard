Joke Reijnders is geboren op 27 augustus 1971 te Amerongen. Ze studeerde mediÃ«vistiek aan de Universiteit van Utrecht. Na haar studie werkte ze een aantal jaren als freelance journalist. In 2005 kwam haar eerste boek uit. Actief in je vrije tijd. Ze schrijft voor kinderen en volwassenen. Kasteel in de mist is het eerste boek wat ik en mijn zoon van 9 jaar van Joke Reijnders hebben gelezen. (los van elkaar). Het boek werd op 22 april 2010 gepubliceerd bij Uitgeverij Leopold. Het boek heeft 125 pagina's. Het boek is helaas niet meer te koop, maar wel via de bibliotheek te lezen. Lezen vanaf ca 9 jaar.
Het boek gaat over Lotte en Niels, die op een mistige dag de hond uitlaten. Dan zien ze plotseling midden in het bos een oud hek. Achter het hek horen ze een meisjesstem, die wanhopig om hulp roept. Lotte en Niels besluiten het meisje te helpen, dat door haar oom gevangen wordt gehouden in een kasteel. Als ze haar wereld binnenstappen, weten ze alleen nog niet hoe gevaarlijk deze vreemde man is. Is er nog een weg terug?
De omslagfoto is spannend en past perfect bij het verhaal. Als ik de achterkant lees maakt het mij nog nieuwsgieriger. Mijn zoon heeft het boek eerst gelezen en ik na hem. Hij moest er even in komen, maar daarna vond hij het heel spannend. Hij zou het 3,5 ster geven en dan eerder 4 dan 3 sterren. Ik vond het ook een goed boek. Spannend en vlot leesbaar! Ik geef het 3,5 ster.