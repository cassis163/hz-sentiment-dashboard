Leonie Verstraten en Nancy Drenth zijn hartsvriendinnen. Plots wordt de 15-jarige Leonie telefonisch lastig wgevallen door een jongen. Hij scheldt haar uit en bedreigd haar. Maar hier blijft het helaas niet bij. Leonie wordt steeds banger en ze doet aangifte bij de politie. Rechercheur Van Buren doet het onderzoek naar de stalker. Hij probeert de dader te ontmaskeren, voordat het te laat is.

Dit is een heerlijk YA-boek, dat prettig en snel wegleest.

In het voorwoord van De stalker wordt vermeld dat het boek is gebaseerd op een waar misdaadverhaal. Stalking is helaas een actueel onderwerp en het is vreselijk dat meer meiden zoals Leonie dit mee moeten maken.

De personages zijn goed uitgeschreven, zodat je een duidelijk beeld van ze hebt. Het zijn typische jongeren en dat is ook de doelgroep van dit boek, dus dat is zeer geslaagd.

De ontknoping was voor mij niet erg verrassend, want het is al veel eerder duidelijk wie er achter de stalking schuil gaat. Ondanks dit blijft het een goed boek.