Dit boek is iets te hoog gegrepen voor onze dochtertjes zult u denken. Nu zal ik eens iets over mezelf vertellen. In mijn hoogtijdagen op de basisschool las ik elf kinderboeken per week. Op de pas van mijn broertje en op mijn pas leende mijn moeder iedere week een hele stapel boeken. De bibliothecaresse hield op het laatst boekjes voor me achter waarvan ze zeker wist dat ik ze nog niet had gelezen. ‘s Avonds onder mijn deken met een zaklamp verslond ik boek na boek. En dan is daar Thea Stilton! Het was geen straf om dit kinderboek na kinderbedtijd te lezen, ‘s avonds in mijn relaxfauteuil onder een leeslamp.

De Heks van Weer en Wind is alweer het vierde deel van de Heksen van Fantasia serie. Na de Grauwe Heksen Diluvia, Pyrea en Volumia volgt nu de stormachtige strijd met Tempestia, de Heks van Weer en Wind. Tempestia heeft de macht over donder en bliksem. Het Grote Rijk moet door de vijf prinsessen van zijn ondergang gered worden. De oude Koning en de Prins zonder naam zijn nog in een eeuwigdurende slaap. De prinsessen Yara en Samah zitten nog altijd opgesloten in kasteel Obscuur en Nives ligt getroffen door een merkwaardige vermoeidheid alleen maar in bed. Net wanneer de Koninklijke familie bij haar komt waken op Arcadia ontketent Tempestia met haar Griezelige Wolkenweefsters een allesvernietigende storm boven Arcadia. Tijdens deze strijd ontdekken de vijf dochters van de Oude Koning iets over het verleden van de zeven Grauwe Heksen, zijn oude bondgenoten, een lang verborgen geheim zal ontsluierd moeten worden om hen te kunnen verslaan!

Deze prachtige geillustreerde (Silvia Bigolin) uitgave van Thea Stilton komt met een losse omslag waarbinnen een mooie poster van De Heks van Weer en Wind prijkt. De Wakkere Muis heeft ook een kwartetactie lopen. Je vind ze in de kaft va de nieuwe uitgaves.

Uitgeverij De Wakkere Muis, 2014, Amsterdam

/Lmcmr