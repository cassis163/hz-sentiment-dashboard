Ik had het boek gekregen en heb het in een dag uitgelezen. Ik moet er wel bij zeggen dat ik er meer van verwacht had. Als je goed en aandachtig leest heb je het allemaal snel door. Maar al met al een echt vakantieboek als tussendoortje.

Het verhaal gaat over Pia die in een klein Duits dorpje woont. Na de onverwachte dood van haar oma wordt zij op school gepest. Het lot bepaalt dat zij noodgedwongen moet omgaan met een ander buitenbeentje in de klas, Stefan. Zij gaan vaak op bezoek bij een oude heer, Schiller. Deze man vertelt hen folklorische verhalen uit de omgeving. Over de molenaar Koelbloedige Hans, de Brandende Man.
Dan verdwijnt er een meisje en is het dorp in rep en roer. In de loop van het verhaal verdwijnen er nog meer meisjes. Pia en Stefan gaan op onderzoek uit en de verhalen die de heer Schiller vertelt leggen een link naar de verdwijningen.

Nogmaals een leuk boek om de warme zomeravonden mee door te komen. Met een goed glas Ros√© erbij.