Deze spannende Zweedse thriller zat in mijn reiskoffer naar Kroatië en wat heb ik er van genoten.
Het boek is opgebouwd met twee verschillende verhaallijnen. Je hebt totaal geen idee waarom tot het vanzelf duidelijk gaat worden wat juf Elina Petterson te maken heeft met oma Soll Britt en haar kleinzoon Marcus.
Beide vrouwen worden vermoord, maar wat hebben ze met elkaar te maken. De negen jarige Marcus is getuige geweest van de moord op zijn oma en al snel blijkt dat ook zijn leven niet zeker is. Maar is dit omdat hij het gezien heeft of gaat het hier om hele andere zaken. Rebecka Martinsson leid het onderzoek naar deze bizarre moord waarbij Soll Britt op gruwelijke wijze is toegetakeld. Het spoor leid naar haar minnaar, maar is hij ook de dader.
Het hele verhaal speelt zich af in het hoge noorden van Zweden. We bezochten dit gebied al eens tijdens onze vakantie en daardoor leeft het verhaal waarschijnlijk nog meer. Het is mooi geschreven en de twee verhaallijnen komen op een verrassende manier bij elkaar. Ik heb het boek dan ook met veel plezier gelezen. Ik heb nog niet eerder een boek van schrijfster Åsa Larsson gelezen, maar deze schrijfster word zeker toegevoegd tot mijn favorieten.