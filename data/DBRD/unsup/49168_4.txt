Mysterieus, sferisch, sprookjesachtig en magisch.

Het Nachtcircus komt onverwachts naar een plek en niemand weet precies voor hoe lang. De poorten gaan open, waneer de zon ondergaat. De wereld van het Nachtcircus is zwart/wit en zit zo wonderlijk in elkaar dat het wel magie lijkt. Over de hele wereld heeft het circus fans die zichzelf kenbaar maken door het dragen van zwarte kleding met één enkel rood item.

Het circus is de setting van een groter verhaal over een eeuwen oude magische vete, waarin goed en fout langzaam door elkaar gaan lopen. Celia en Marco worden ongevraagd opgenomen in deze vete en leren elkaar kennen zonder te weten welke rol de ander speelt. Het verhaal is aangenaam en de sfeer prachtig omschreven.