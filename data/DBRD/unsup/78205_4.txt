De "Elite Bodyguards" zijn vrouwelijk, goed getraind, hebben hart voor de zaak en doen er alles aan om de burger te beschermen.
In dit geval slaat er een stalker toe, de gestalkte is een bekendheid van de radio en bovendien een goed psycholoog.
Olivia en haar collega's doen hun best om Wade en zijn dochter Amy te beschermen, wat niet altijd meevalt, omdat Wade een drukbezet man is en niet van plan om zich gedeisd te houden.

De stalker laat niet met zich sollen zoals in het begin van het verhaal gelijk al duidelijk wordt.
De cadeautjes die zij achterlaat zijn beangstigend, soms bijna gruwelijk.

Dit is het eerste boek wat ik van deze schrijfster lees, het is lekker vlot geschreven, onderhoudend en de hoofdpersonages worden goed neergezet.
Voor mij is dit zeker geen "razend spannend boek" zoals op de achterflap staat.
Dit is het eerste deel van een nieuwe serie rondom deze Elite Bodyguards, ben benieuwd naar de andere delen.