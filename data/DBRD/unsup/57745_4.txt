Ella, het hoofdpersonage in dit boek heeft twee grote dromen: Studeren aan de universiteit van Oxford en werken in het campagneteam van de eerste vrouwelijke president van de Verenigde Staten.

Ze heeft de prestigieuze Rhodes beurs gewonnen om 1 jaar in Oxford te studeren en terwijl ze bij de douane van Heathrow staat wordt ze gebeld om deel te nemen aan dit team. Haar dromen lijken dus uit te komen !

Ella geniet van Oxford, het studenten leven, haar nieuwe vrienden en de poëzie. Nog voordat ze weet wie hij is, maakt ze kennis met een van haar docenten, ze raakt onder de indruk van hem en wordt verliefd. Het is de bedoeling dat ze samen het studiejaar door brengen en beide hun eigen weg verder gaan. Maar Jamie leeft met een geheim, en sneller dan hij eigenlijk zou willen, kan hij dit niet meer verbergen voor Ella. Ella moet keuzes gaan maken en bedenken wat nu echt belangrijk is in het leven.

Dit is een debuutroman van Julia Whelan, haar carrière begint ze als kind acteur en scriptschrijver. Ze heeft ook in Oxford gestudeerd en dat merk je als lezer in haar beschrijvingen van de gebouwen en omgeving van Oxford.

Het verhaal begint voor mij wat rommelig, veel personages en beschrijvingen en ik moest wennen aan de soms wat ‘literaire” schrijfstijl. Maar al snel wen je hieraan en wordt je meegezogen in het verhaal. Voor mij bestaat dit boek uit twee delen. Het deel van studentenleven met de vrienden van Ella en een deel met Jamie en de keuzes die Ella moet maken.

Ik merk dat ik het lastig vind om zonder spoilers weg te geven goed te vertellen waar dit boek over gaat. Het is een boek met een lach en een traan. Een aanrader voor liefhebbers van poezie en iedereen die van een liefdesverhaal houdt.