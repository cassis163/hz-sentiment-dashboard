Zoals het wel vaker gaat in kleine dorpjes kent iedereen elkaar of denken mensen in ieder geval dat ze alles weten van elkaar. Maar zoals gewoonlijk zijn er zoveel roddels en achterklap dat mensen leugens en verzinsels voor waarheid aan gaan nemen.
Zo ook in Cooley Ridge waar Nic opgroeide. Waar vriendengroepen elkaar overlappen omdat de leeftijden dicht bij elkaar liggen. Waar de broer van bijvoorbeeld je vriendin zomaar je vriendje kan worden of waar je broer je beste vriendin probeert te versieren, het lijkt allemaal in elkaar over te lopen. Families hebben hun eigen geheimen, althans zo lijkt het. Maar in Cooley Ridge hebben de mensen al snel hun oordeel klaar of het nu klopt of niet – je krijgt gewoon een stempeltje.
De puberende vriendinnen Nic – Corinne en Bailey en hun vriendjes beschouwen het bosrijke gebied in hun dorp als hun plek. De plek waar ze blindelings de weg kennen en waar ze zich terugtrekken om aan de spiedende ogen van de dorpelingen te ontkomen …. toch lijkt er altijd iemand te zijn die hun vanuit de bomendichtheid stiekem bekijkt. Corinne noemt dit het monster.
Als de jaarlijkse kermis weer in het dorp is gebeurt er van alles tegelijk. Nic wordt uitgedaagd door Corinne, Nic's vriendje Tyler is tot over zijn oren verliefd en neemt het op voor Nic als die ruzie krijgt met haar broer Daniel. Nic en Tyler vertrekken en wat er daarna gebeurt zal een raadsel blijven (tot je het boek bijna uit hebt ;-))...

Corinne verdwijnt en lange zoektochten, verdachtmakingen en politieonderzoeken leveren geen resultaat op.
Nic wil weg uit Cooley Ridge en vertrekt naar Philadelphia om daar te studeren. Ze krijgt een baan als Decaan en een vriend – Everett.
Op een dag krijgt ze een telefoontje van haar broer. Hun vader is opgenomen in een verzorgingstehuis omdat hij dementerend is. Het geld dreigt op te raken en nu moet hun ouderlijk huis verkocht worden. Nic, die twee maanden vrij heeft i.v.m. schoolvakantie, pakt haar spullen en rijdt naar haar geboorteplaats terug om daar de boel wat op te knappen voor het verkocht kan worden. Het dorp lijkt niks verandert en roddels steken al snel weer de kop op ….. 10 jaar later en weer verdwijnt er een meisje. Annaleise Carter, het buurmeisje van Nic en Daniel – Nic's broer.
Herhaalt de geschiedenis zich weer?

Ongelooflijk hoe goed dit thrillerdebuut is opgebouwd. Je moet er je koppie bijhouden want het gaat in vliegende vaart heen en weer in tijd. Het opvallendste aan dit boek is de knappe wijze hoe alles uit de doeken wordt gedaan.
http://josesprakeloos.blogspot.nl/2017/04/megan-miranda-vermiste-meisjes.html