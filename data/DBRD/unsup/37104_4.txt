Het boek IJskoud is mijn eerste kennismaking met de schrijfster Louise Penny, maar voor mij blijft het daar niet bij. Ik hou er namelijk wel van als een verhaal veel personages telt die ieder hun eigen rol spelen, ook al is die soms simpel en dorps. De door Penny omschreven setting wordt zodanig gebracht, dat je je werkelijk in het dorp waant. Voor mij voelde het dan ook alsof ik meedeed in een film.
Wat mij vooral boeide was het feit dat er verschillende verhaallijnen door elkaar lopen die uiteindelijk samenkomen. Het verhaal kent bovendien veel cliffhangers die aan het denken zetten.
Ik vind het achteraf jammer dat ik Stilleven niet eerst heb gelezen. De boeken zijn afzonderlijk van elkaar te lezen, maar er zijn desondanks de nodige verbanden. Met spanning kijk ik uit naar het derde boek.