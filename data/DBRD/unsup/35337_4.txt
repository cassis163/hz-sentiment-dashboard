Dit boek was me getipt via een blog en door mijn broer. Vooral de overtuigingskracht van de laatste heeft me over de streep getrokken om dit boek te gaan lezen. De inleiding en het eerste hoofdstuk van het boek kunnen ervaren worden als moeilijk door te komen kost of zelfs getypeerd worden als zweverig. Haak vooral hier al niet af want vanaf hoofdstuk twee wordt het heel interessant en toepasbaar. Per hoofdstuk wordt steeds een van de vier wijsheden besproken. In hoofdstuk zes en zeven geeft de schrijver nog extra handvatten om de vier wijsheden te integreren in je dagelijkse leven. Minpuntje in dit boek is het veelvuldig aanhalen van God wat in het begin soms een licht gevoel van irritatie teweeg bracht. Door mijn interesse in dit soort onderwerpen heb ik hier wel doorheen kunnen lezen. Dit is een boek waarvan ik bepaalde hoofdstukken nog eens terug ga lezen.