informatie over het boekje:
verhalenbundeltje met vier korte verhalen van de Russische schrijver Garsjin (1855 - 1888) en een nawoord met achtergrondinformatie over deze schrijver.
De verhalen zijn rond 1880 geschreven, de schrijver heeft hierin soms gebeurtenissen gebruikt die hijzelf heeft meegemaakt, zoals het gewond terugkeren uit de oorlog tegen Turkije in 1877. In zijn verhalen veel aandacht voor sociale problemen. Hij laat de personages tot leven komen. De verhalen in het boekje zijn: "Een heel korte roman", "Een incident", "Oppasser en officier" en "De beren".

mijn mening:
De eerste twee verhalen spraken erg aan. De ellende waarin de personages zich bevinden en zich hieraan niet kunnen onttrekken. Je zou bijna in het verhaal stappen om hen een helpende hand te bieden. De naargeestige sfeer goed neergezet, zoals bijna alleen Russische auteurs dit kunnen. De twee andere verhalen kwamen wat vlakker over.