Journaliste Benthe Berg is van de stad terug in een dorp gaan wonen omdat haar dat beter lijkt voor de opvoeding van haar dochter CÃ©line. Haar ergste nachtmerrie komt uit wanneer blijkt dat een leraar van school betrapt is op pedofilie en er op de computer van die man een naaktfoto van haar dochter gevonden wordt. Benthe stelt alles in het werk om de dader aan te klagen, maar ze staat alleen. Ouders van andere slachtoffers willen geen klacht indienen, verhuizen weg uit het dorp. Haar artikels worden haar niet in dank afgenomen door de dorpsgenoten, men ziet haar als een buitenstaander die slecht over het dorp schrijft, alsof iedereen in het dorp verkeerd is.
De dader krijgt een belachtelijke straf en mag al snel de gevangenis verlaten.
Benthe heeft in een van haar artikels geschreven dat ze de man zal vermoorden wanneer hij vrijkomt.
Op de dag dat hij vrijkomt wordt hij inderdaad vermoord. Benthe is de hoofdverdachte.

Hoe zou je zelf reageren wanneer je kind door een pedofiel gebruikt is en die komt er met een belachelijke straf vanaf? Hoe ver ga je in je wraakgevoelens en hoe ver ben je bereidt te gaan? Tot de dood? Tot de gevangis? En doe je daar je kind een plezier mee?