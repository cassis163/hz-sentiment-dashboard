Zeventien jaar geleden schreef Ian Caldwell samen met Dusty Thomason, Het Venetiaans Geheim. Toen was dat boek al een topper om te lezen. Ruim tien jaar heeft hij vervolgens gewerkt aan zijn volgende boek,Het vijfde evangelie. Hij heeft jaren van onderzoek achter de rug en heeft vele hordes moeten nemen om tot dit boek te komen.

In het boek is de hoofdrol voor de priesterbroers Alex en Simon Andreou, beide werkzaam voor het Vaticaan. Alex woonachtig in het Vaticaan, getrouwd met Mona en vader van Peter. Simon is door de kerk uitgezonden naar Turkije. Beide broers raken betrokken bij een omstreden expositie in het Vaticaans museum omtrent een verloren gewaand vijfde evangelie en het grootste relikwie van de Katholieke kerk. Dan wordt de organisator van de expositie plotseling vermoord gevonden en de reden van zijn dood lijkt te maken te hebben met zijn baanbrekende ontdekking en de komende expositie. Zal zijn ontdekking de Katholieke kerk op zijn grondvesten te laten rammelen?

Voor Het Vijfde Evangelie is een soort van "infothriller". Veel details betreffende de bijbel, de verschillende evangelisten en het Vaticaan. Vele woorden over het verleden van de Rooms Katholieke kerk. Zeker boeiend, Ian Caldwell heeft de woorden, hoofdstukken met veel zorg en oog voor detail geschreven. De snelheid in het boek is traag, maar daardoor juist zeer boeiend, de ontwikkeling van het plot moet worden gezocht in de details. Zorgvuldig lezen is belangrijk, maar dat is niet moeilijk: het boek is zeer interessant..

Ian Caldwell is er geslaagd een zeer origineel boek te schrijven. Heerlijk om te lezen en als het ware te verdwijnen in een andere wereld, waar geen haast is en oog voor detail. Het Vijfde Evangelie is zeker geen boek om even snel tussendoor te lezen. Het boek blijft al het ware in je hoofd zitten, wat is de realiteit en welk gedeelte is fictie? Na het nawoord te hebben gelezen, lijkt het boek een groot realiteitsgehalte te hebben en dat maakt het nog interessanter.