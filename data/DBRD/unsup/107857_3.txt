Ik heb Feniks gelezen als leesclub boek op crimezone.nl en ben teleurgesteld. Ik val meteen met de deur in huis, maar Feniks is niet wat er verwacht had van Deon Meyer. Na zijn recensie in VN Thrillergids 2012 voor 13 uur was ik helemaal klaar om een nieuwe top-auteur te ontdekken.
Ik denk dat Deon het wel heeft, maar in Feniks kwam dit niet naar voren. Deon heeft een prettige schrijfstijl, gebruikt mooie romantische woorden en dat is in het begin prettig en gezellig. In de loop van het verhaal is het soms storend. Door de romantische woorden is de spanning ver te zoeken.
Mat Joubert is een echte mopperpot en heeft het zwaar in zijn leven. Elke ochtend zwemmen komt me langzaam de neus uit. We weten na 200 paginaÂ’s wel dat hij aan zijn gezondheid werkt, en dat het voor hem belangrijk is, maar de spanning komt het niet te goede. Jammer en echte gemiste kans.
Feniks is een leuk tussendoortje, maar als je een spannende thriller zoek, zoek dan verder.