“Is Half face echt bezeten door een demon, of wordt hij belaagd door zijn eigen geest?”

Half Face is een Ierse crimineel die terecht staat voor een zeer gewelddadige overval op de Valenburgse Bank, hier heeft hij meerdere moorden op zijn geweten staan. Een zeer apart verschijnsel kun je hem wel noemen, zijn volledige gezicht is getatoeëerd met een groot yin/yang teken. Hij praat raar en zet bijvoorbeeld achter zinnen “áh” en is zwaar agressief , maar is dit omdat hij van nature zo slecht is of wordt dit aangezet door een geest of demon die in zijn lichaam huist?

Juliette is getuige geweest van de bankoverval, ze heeft dit ternauwernood weten te overleven door zichzelf voor dood te houden op de grond en wordt sindsdien achtervolgd door verschrikkelijke nachtmerries van die heftige ervaring. Ze hoopt daar dan ook verlost van te zijn als ze gaat getuigen tegen Half Face. Juliette was alleen absoluut niet voorbereid dat Half Face vele malen slimmer was dan men dacht en overal contacten heeft. Hij weet dan ook op de dag dat de rechtszaak plaats vind, kort na de getuigenis van Juliette te ontsnappen en houdt Juliette vast als zijn gijzelaar. Hier begint dan ook de hel van Juliette. Half Face weet van alles te eisen en neemt Juliette mee in zijn vlucht naar Mongolië. Al snel blijkt dit niet zomaar een vlucht te zijn om onder zijn straf vandaan te komen, Half Face is op zoek naar verlossing en is er dan ook heilig van overtuigd dat hij dat kan vinden zolang Juliette maar bij hem is. Hij ziet in haar de heilige Madonna. Half Face denkt dat hij in wezen juist een heel goed persoon is en dat al het slechte wat hij gedaan heeft hem niet kwalijk genomen kan worden, hij is er van overtuigd dat er een kwade geest in hem schuilt en is op zoek naar een sjamaan die hem daarvan kan bevrijden. Maar gaat dit lukken en is dit überhaupt het geval wel bij Half Face?

Mara Li heeft met “Half Face” zeker een heel eigen en apart verhaal neer weten te zetten, het is een goede combinatie tussen Young Adult en Thriller. Echt eng kan ik het absoluut niet noemen, daarvoor heb ik waarschijnlijk teveel Stephen King en alles gelezen, maar voor deze combinatie zit er wel degelijk een goede dosis spanning in. Ik heb echt genoten van dit verhaal. Mara Li heeft een prettige, vlotte en beeldende schrijfstijl waardoor je lekker rap door het verhaal heen gaat. Ze weet hiermee ook je aandacht van begin tot het eind goed vast te houden. Ook zit er een psychologische rode draad door het verhaal heen, de wisselende gevoelens van Juliette naar haar ontvoerder toe en het trieste levensverhaal van Half Face zet men echt wel aan het denken. Dit vind ik echt heel erg goed gedaan en geeft het verhaal een behoorlijke diepgang. Al met al kan ik dit boek zeker wel aanraden om te gaan lezen