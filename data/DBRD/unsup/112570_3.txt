De zomer is langzaam aan weer in aantocht en dat betekent vaak veel salades, lekker fris en vaak lekker makkelijk. Maar hoe zorg je ervoor dat je je maaltijdsalade ook een complete maaltijd bevat wat betreft voeding? In het kookboek ” 7 Minuten in de keuken – Maaltijdsalades” wordt aan de hand van 30 recepten een poging gedaan om dat ons bij te brengen. Is men daar in geslaagd? Ja de recepten ( vis, vlees, fruit, groenten, kruiden) zien er allemaal even aantrekkelijk uit. De recepten zijn duidelijk uitgelegd en van ieder recept zijn apart de ingrediënten weer gegeven als mede het recept wanneer het klaar is. Dit alles in prachtige kleurenfoto’s.

Daarnaast bevat het boek een receptenregister en een ingrediëntenregister. Uitleg over meten en wegen en dan met name het wegen zonder weegschaal, bv hoeveel de inhoud is van een theelepel, eetlepel, mosterdglas ( In het overzicht in het boek worden verschillende ingrediënten daar voor gebruikt.) Maar ook geeft men bv aan hoeveel ml er in een borrelglaasje, koffiekopje en mok gaat. Altijd handig om te weten en bij de hand te hebben.

Samengevat : Een interessant kookboek, zeker nu we langzaam richting de zomer gaan, over complete maaltijdsalades, gezond en vol van de vitamines die we nodig hebben.