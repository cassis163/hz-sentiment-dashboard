Vreeswijk laat je in het begin van het boek kennismaken met veel verschillende personages en verhaallijnen. Hij diept zijn karakters heel goed uit, hierdoor komt het verhaal voor mij wat traag op gang. Zodra de verschillende lijntjes bij elkaar komen, komt het verhaal ook in een versnelling en blijf ik geboeid doorlezen. Zijn schrijfstijl is zeer toegankelijk en naarmate het verhaal volgt begint bij mij de gedachte boven te borrelen: stel je voor dat dit soort dingen echt gebeuren… het zou zomaar kunnen…. deze gedachte heb ik weer snel weggestopt en ik laat mij weer meevoeren in de maalstroom van verraad, complotten, moord, aanslagen, bedrog en naar de uiteindelijke afloop van dit heerlijke boek. Echt verrassend? Nee, dat niet… smaakt het naar meer? Zeker!