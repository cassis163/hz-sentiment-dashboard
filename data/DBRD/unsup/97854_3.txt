Galgenveld is het eerste deel van de vierluik De Noordzeemoorden.
Na het lezen hiervan ben ik alleen maar erg nieuwsgierig naar het vervolg. Galgenveld beschrijft het verhaal van Kyra, een jong doortastend en brutaal meisje, die uiteindelijk rechercheur Maud helpt bij het oplossen van een aantal gruwelijke moorden en het verhaal over de zoektocht van Kyra naar haar verdwenen zus. Hier doorheen lopen er een aantal cursief gedrukte hoofdstukken, die een mooie cliffhanger zijn voor de volgende delen.
Het verhaal wordt beschreven in korte zinnen, en er komen regelmatig wat, voor mij, typisch Amsterdamse scheldwoorden in voor. Die zijn volkomen op hun plaats, gezien de setting waar het verhaal zich afspeelt.
Isa beschrijft de gruwelijkheden van de moordenaar zeer gedetailleerd en daar hou ik van.
Ik heb in ieder geval het boek met veel plezier gelezen en ben benieuwd of deel 2 een sterretje meer kan krijgen!