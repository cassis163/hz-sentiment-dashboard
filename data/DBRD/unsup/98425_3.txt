Mooi geschreven verhaal over de begintijd van Erlendur Sveinsson bij de politie van Reykjavik.
Hij onderzoekt de dood van een zwerver, waardoor je enig inzicht krijgt in het leven van enkele zwervers, elk met hun eigen verhaal. Het is niet een heel spannend verhaal. Nadeel van het feit dat het verhaal zich afspeelt in Reykjavik en ook omdat het gaat om een patrouillerende politieman, vind ik dat er zoveel onuitsprekelijke namen van straten, wijken, waters ed worden vermeld. 't Voegt voor mij niks toe of hij linksom of rechtsom naar de plek van bestemming gaat;) en toch worden er vele routes beschreven. Vanwege de vele fans die lovend over Indridason zijn en vermelden dat zijn andere boeken beter zijn, wil ik toch nog meer van hem lezen.