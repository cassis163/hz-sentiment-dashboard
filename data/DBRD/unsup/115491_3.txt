Op de voorkant van de cover staat: Dit is The Firm van John Grisham, maar dan gesitueerd in Washington  en met veel meer actie! James Patterson.
Nu vind ik The Firm heel spannend en ik ben ook fan van James Patterson, dus ik had hoge verwachtingen. Helaas zijn deze niet uitgekomen. Het is een dik boek, 348 blz., waarvan de eerste 120 bladzijde ontzettend saai zijn. Het proloog begint heel veelbelovend, maar daarna komt er erg veel info over de Davies Group. Deze hebben, wat mij betreft, geen toegevoegde waarde, had ook de helft minder gekund. Het wordt pas spannend als Mike Ford mee mag naar Colombia voor een zaak. De spanning stijgt, maar is allemaal redelijk voorspelbaar of ongeloofwaardig. De laatste 50 bladzijde kon in niet meer stoppen met lezen, maar als een boek me dan pas kan pakken is het wat mij betreft maar 3 sterren waard. Jammer!