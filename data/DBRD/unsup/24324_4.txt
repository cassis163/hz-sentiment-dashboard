Een bijzonder verhaal, waarbij je vanaf het begin weet hoe het zal aflopen. Ondanks dat, verrast het boek toch en vond ik de dood van een van de hoofdpersonages toch onverwachts.
Het is een verhaal om over na te denken. Wat doe je met je leven als je weet dat het binnen 24 uur ten einde is? En waarom leef je niet zoals je zou willen leven, wanneer je niet weet wanneer het einde komt? Of doe je dat juist wel? Dit verhaal gaat veel dieper dan het verhaal op zich, en laat je als je het uit hebt niet zomaar los.