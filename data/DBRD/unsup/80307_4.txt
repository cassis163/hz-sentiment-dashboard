Volwassen worden in het huidige Italie in crisistijd. Om precies te zijn in de bergachtige Noord-Italiaanse provincie Piemonte, waar de meeste inwoners wegtrekken voor een betere toekomst. Dat is het decor waarin deze roman zich afspeelt

Marina Bellezza en Andrea Caucino leven beide in Piemonte. Beiden hebben zo hun eigen idealen die voortkomen uit ervaringen uit hun leven.

De tweeentwintig jarige Marina is een bloedmooie talentvolle zangeres. Ze groeide op als dochter van tienerouders die haar niet de genegenheid konden geven waar zij zo'n behoefte aan heeft gehad. Om genoegdoening te krijgen heeft zij het doel een beroemde zangeres te worden en daarvoor wil ze haar geboortegrond verlaten voor betere plaatsen als volgens haar Milaan en Rome.

Andrea Caucino is een zevenentwintigjarige zoon van een aanzienlijke advocaat en is opgegroeid in de schaduw van zijn succesvolle broer. In tegenstelling tot Marina Bellezza wil Andrea juist in zijn geboortestreek blijven om net als zijn opa als herder in de bergen te gaan werken.

Twee uiterst tegenstrijdige idealen van twee jonge mensen die door de liefde toch met elkaar verbonden zijn en elkaar nooit zullen verliezen.

Marina Bellezza is een prachtig meeslepend liefdesverhaal in een decor dat voor de lezer herkenbaar kan zijn. Werkloosheid, talentenshows, gesloten fabrieken ... Tegelijkertijd geniet de lezer van de mooie, bergachtige omgeving van de Piemonte.

De schrijver geeft een levendig beeld van de omgeving en laat de karakters van de personen in het boek duidelijk uitkomen. Je kunt je er precies een voorstelling maken van.

Met het boek Marina Bellezza waan je je in het huidige Italie. Het is een prachtig boek, dat geen moment verveelt en dat heerlijk wegleest.