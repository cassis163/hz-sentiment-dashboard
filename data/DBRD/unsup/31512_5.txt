Van Jozeph Sylvester had ik, voor ik de leesclub van dit boek zag, nog nooit gehoord. Achteraf heb ik duidelijk iets gemist: wat een fantastische, interessante man moet dat zijn geweest!

Zijn leven was lang niet altijd even makkelijk. Toch wist hij van het leven te genieten en overal het beste van te maken. Waar hij ook kwam maakte hij vrienden, en wist hij wat te verdienen.

Krake weet op een vlotte, boeiende manier het leven van Mr. Menthol te beschrijven. Bij dit soort boeken is het niet makkelijk om de droge beschrijvingen achterwege te laten als je dicht bij de waarheid wilt blijven. Met dit boek is het gelukt om er een goed lopend geheel van te maken, die uitnodigt om door te lezen.

Dan zijn er ook nog de vele foto’s en documenten in het boek. In ieder geval aan het begin van elk hoofdstuk staat een foto van Jozeph of Roosje, passend bij de periode in hun leven die beschreven gaat worden. Maar ook officiële documenten en krantenknipsels krijgen een plaats. Natuurlijk is het fijn om ook wat beeldmateriaal te hebben, om verschillende redenen, maar het laat ook zien dat er veel onderzoek gedaan is, en veel bronmateriaal gevonden en gebruikt is.

Ik wil Hebban en de schrijver bedanken voor de kans om dit boek te lezen!