Deze auteur haar liefde voor het schrijven ontstond toen ze als twaalfjarige de eerste prijs behaalde met een kort verhaal voor een schoolwedstrijd, 50 jaar later maar liefst kwam zij met haar debuut wat ik onlangs las.

Een debuut waar ik ontzettend van genoten heb! Je wordt gelijk het boek ingetrokken tijdens een heerlijk gruwelijk begin, kort daarna vindt er een eerste moord plaats in het rustige stadje Corvallis. Hier blijft het niet bij. Een zaak voor inspecteur Tim Sackley die eerst op de zaak gezet wordt met zijn vaste mannelijke collega, maar als deze een zwaar auto ongeluk krijgt, wordt hij bijgestaan door vrouwelijk schoons in de gedaante van Jude McCool.

Ik kan na het lezen van dit boek weer een zeer goede auteur aan mijn lijstje met auteurs uit ons buurland toevoegen. Wat ik leuk vind is dat de auteur gekozen heeft om het verhaal niet in eigen land te laten afspelen, maar in de VS. Vlot geschreven, geen moment saai, soms gruwelijke details en karakters die staan als een huis. Dit alles maakten het voor mij een zeer goed en prettig leesbaar boek! Ik kijk dan ook heel erg uit om het 2e boek wat in 2013 verscheen (Waverly) te gaan lezen. En uiteraard ook naar het nieuwe boek Greenfields wat zeer binnenkort gaat verschijnen. Want ik ben zeker nog niet klaar met inspecteur Tim Sackley en zijn team!