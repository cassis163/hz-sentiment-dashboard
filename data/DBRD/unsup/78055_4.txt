Nog niet eerder heb ik een boek van Karin Hazendonk gelezen. Het boek De dood heeft blauwe ogen heeft me aangenaam verrast!
Het verhaal over Hannah is een spannend en een actueel verhaal dat gisteren zomaar echt gebeurd zou kunnen zijn. Het verhaal gaat over Hannah, de puberdochter van Jan en Martine van Dijk. Hannah is groot fan van DJ Xander en laat die nu net komen optreden tijdens een schuurfeest in de buurt. Samen met haar vriendin Ilse heeft Hannah het plan gevat om stiekem naar dit feest toe te gaan want deze kans om haar idool te zien wil ze niet missen. En van dit schuurfeest komt Hannah niet meer thuis. Jan en Martine schakelen de politie in en wordt familierechereur Loes de Koning op de zaak gezet. Al snel wordt duidelijk dat het om een ontvoering gaat waarbij er ook gruwelijke moorden worden gepleegd. Naast het oplossen van de ontvoering en moorden moet Loes geheimen ontrafelen, loopt ze tegen corruptie aan en de samenwerking met de ouders van Hannah verloopt door het slechte huwelijk van Jan en Martine ook niet soepeltjes. Loes zet alles op alles om de waarheid boven tafel te krijgen......

Karin heeft een spannend actueel, realistisch en emotioneel verhaal geschreven waarin drugs, ontvoering, verkrachting, wraak, corruptie, gruwelijke moorden en chantage aan de orde komen. Karin gebruikt  af en toe grove taal, dit heeft het verhaal naar mijn mening helemaal niet nodig. Het boek leest vlot weg door Karin haar schrijfstijl. Het verhaal heeft een voorspelbare lijn met een verrassende wending. Karin heeft alle emoties van de personages in het verhaal goed beschreven en verwerkt, dit maakt dat ik zeker een vervolgverhaal met familierechereur Loes de Koning als hoofdpersonage wil lezen. Ik heb inmiddels begrepen dat die er komt, Top Karin!

Het boek krijgt van mij 4 sterren.