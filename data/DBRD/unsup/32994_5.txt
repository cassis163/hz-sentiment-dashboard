Wat heb ik uitgezien naar dit boek ( deel 2 ), omdat ik zo genoten heb van deel 1 “Aangetast”
Het heeft mij zeker niet teleurgesteld...sterker nog, voor mij is dit boek een toppertje!
Ik hou van de schrijfstijl van Loes den Hollander...lekkere korte hoofdstukken, duidelijk en geen overbodige
geneuzel waardoor een boek alleen maar langdradig wordt. Chapeau Loes !
 
Vanaf de eerste bladzijde wordt je het verhaal ingezogen...
Al snel wordt het je duidelijk waarom Gideon in de gevangenis zijn straf uitzit en wat voor aandeel
zijn vrouw Rifka in het geheel heeft. Het boek leest prettig, omdat elk hoofdstuk elkaar afwisselt met
een andere personage en dat is Gideon – Rifka – Matthias – Bea  en Clemens.
Ieder karakter heeft een belangrijke rol in de verhaal en deze karakters zijn heel goed uitgewerkt,
zo goed, dat je het gevoel hebt dat je ze persoonlijk kent.
 
Het verhaal is verdeeld in 4 hoofdstukken: De aanloop, Het samenspel,  De catharsis en De genadeklap.
Het boek leest als een trein en is nergens saai. Vanaf de eerste bladzijde tot de laatste heeft het mij kunnen boeien
door de afwisselende verhalen en de spanning die volop aanwezig is! Loes weet de spanning geleidelijk aan
op te voeren, met een paar fantastische wendingen, waardoor ik het boek gewoon niet kon wegleggen!
Mijn oordeel: een heerlijk, lekker spannend boek met een ontknoping die ik niet zag aankomen en daarom
waardeer ik “Genadeklap” met 5*