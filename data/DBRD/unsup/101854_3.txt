Nemesis is het eerste boek dat ik van Xenia Kasper heb gelezen. Na het lezen kwam ik er achter dat er eerder een boek is verschenen met Maja als hoofdpersoon. Je kan de boeken dus ook losstaand lezen want ik heb niet het idee dat ik wat dat gedeelte betreft veel gemist heb.
Ik kan niet zeggen dat ik super enthousiast ben over dit boek. Dit komt met name doordat Maja erg betrokken is bij het onderzoek naar de verdwenen meisjes maar dit bij mijn inzien alleen door de politie hoort te gebeuren die vervolgens de media inlicht.
Ook zit ik nog met een aantal losse eindjes waar ik geen duidelijk antwoord op kunnen ontdekken, bijvoorbeeld wie was was de geheimzinnige beller die Maja op de achter tuinen van de villa's wees en waar doelde hij op? Het verblijf van de kaaimannen of toch de achtertuin van de Jong? En of het bijvoorbeeld toeval was dat Peter en Kees samen in Jakarta zatten? Ik heb het idee dat ik hier ook iets mis.
Desondanks heb ik me prima een paar uur kunnen vermaken met het boek.