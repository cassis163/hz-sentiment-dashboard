Een gezin met een dochter (of twee?) op een ge√Øsoleerde plek waar het weer extreem kan worden. Vader stevig aan de wodka en met agressieve neigingen. En die tweede dochter, is ze een geest, of toch niet?
Doet ergens aan denken, toch?! Aanvankelijk lijkt het verhaal een soort remake van The Shining te worden. En toch is niets minder waar. IJstweeling volgt zijn eigen route en is een ware pageturner. Tot tijdens de epiloog blijft onduidelijk hoe het precies afloopt. En dan nog blijft er een stukje suspense over. Heerlijk voor wie ervan houdt zelf het laatste eindje te interpreteren!
Ook al zijn er wat onlogische dingetjes in het verhaal, IJstweeling is een prima psychologische thriller.