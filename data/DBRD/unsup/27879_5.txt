Lotte Pradel is een gevierde en bekende Nederlandse cabaretiere, die bezig is aan de try-outs van haar monoloog. Deze monoloog is een aanklacht tegen haar vader met wie ze sedert geruime tijd in onmin leeft en met wie ze alle contact heeft verbroken.In volle opbouw naar de premiere krijgt ze vanuit Frankrijk het bericht dat haar vader, haar stiefmoeder en een onbekende vrouw in het landhuis van haar vader werden vermoord en dat haar autistisch broertje Felix de hoofdverdachte is.Lotte krijgt van inspecteur Fillon het verzoek hen te helpen bij het verhoor van haar broertje,omdat deze zich volledig afsluit en niet meerwerkt aan het onderzoek.
Lotte besluit af te reizen naar Frankrijk en mee te werken aan het onderzoek. Tijdens een toiletbezoek gaat Felix er echter vandoor en besluit Lotte hem te volgen.Immers lijkt het onderzoek gestuurd te worden naar Felix als dader, terwijl Lotte en zelfs inspecteur Fillon - ondertussenaan de kant geschoven - meer en meer ervan overtuigd geraken dat er een derde in het spel is.
Zij voeren hun eigen onderzoek en brengen na enige tijd de waarheid naar boven.
Michael Berg heeft opnieuw een pareltje afgeleverd waarin twee verhaallijnen gestaag naar een climax en een ontketende plot doorgroeien.
Verhaallijn één heeft ogenschijnlijk niets met het verhaal te maken, maar als lezer weet je gewoon dat er iets op til is en niets is wat het lijkt.De tweede verhaallijn betreft Lotte Pradel en het onderzoek naar de moorden.
Naast de spanning die gestaag wordt opgebouwd hekelt de auteur het gebrek aan opvang voor minder-verstandelijke mensen, de vluchtelingenproblematiek, het vuile spel van politiek en het sturen van het onderzoek achter de schermen door machtige personen.
Michael berg heeft alle hoofdpersonages mooi getypeert en uitgediept.Hij schrijft heel erg vlot met mooie zinnen en beschrijvingen. Het is een krachtig verhaal met oog voor detail en afwisseling dat nooit verveelt en je in één ruk wil uitlezen.Je ademt als lezer Frankrijk, je wordt één met Felix, Lotte en Fillon en wordt verscheurd en geraakt door de vluchtelingenproblematiek en het autisme van Felix.