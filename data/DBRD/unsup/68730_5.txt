Er zijn al zo veel recensies op zoveel boekliefhebber pagina's dat ik er bijna geen durf te schrijven. Wat kan er nog tippen aan dit boek?
Zo'n dikke pil dat ik er bijna niet aan durfde te beginnen. Maar mijn verlangen naar een nieuwe sf-serie heeft mijn angst overtroffen. En daar ben ik oh-zo-blij mee.
Dood, liefde, bedrog, macht. Een paar dingen waar dit boek om draait. George R. R. Martin heeft dit boek in geweldig detail geschreven, op een manier waarop dit dikke boek toch heel spannend blijft. Ik heb overigens niet de vertaalde Nederlandse versie van dit boek gelezen, maar het originele Engelse.
Ik raakte zo verdiept in dit boek dat ik niet meer kon stoppen. Je leeft mee met zoveel personen, omdat er van veel verschillende personages wordt geschreven. Knap hoe de schrijver dat doet. Je ziet de wereld niet alleen vanuit de 'goede' personages, maar ook de 'slechte'. En wat ik ook geweldig aan dit boek vindt is de 'wereldkaart'. Ik vond het super om steeds naar de kaart terug te kijken om te zien waar de personages zich bevonden, echt een dikke plus. Ik kan nog uren doorpraten over dit fantastische boek, maar daar zal ik jullie niet mee lastig vallen. Ik ben nog niet aan de TV serie begonnen, wat ik zeker ga doen nadat ik alle boeken in deze serie heb gelezen. Ik ben enorm benieuwd naar deel 2 in deze serie, en kan niet wachten hieraan te beginnen.
Als laatste, zeker een aanrader voor SF/Fantasy fans!