If I stay is een prachtig boek dat ik in het Nederlands heb gelezen (Als ik blijf). Het verhaal sprak me enorm aan omdat in de korte inhoud muziek werd vernoemd. Er wordt regelmatig verwezen naar prachtige muziek, zowel groepen als solisten krijgen hun eigen plaatsje. Er wordt een mooi evenwicht gevonden tussen (bijvoorbeeld) The Ramones en een klassieke Yo-Yo Ma of Beethoven. Kinderen die hier niet mee opgegroeid zijn zullen zeker de drang hebben om deze muziek eens op te zoeken!

Het ongeluk van Mia en haar gezin geeft haar een hartverscheurende keuze, dood gaan of blijven leven. Hierdoor heb ik ook een andere kijk gekregen op het ‘dood gaan’. Zoals een verpleegster in het boek zegt heb je een keuze om te blijven of om te gaan, het is jouw keuze. Het geeft de jeugd een mooi idee hoe het eruit gaat zien en dat je niet bang moet zijn voor wat gaat volgen, net zoals Mia niet bang is om eventueel te sterven. Het heeft mijn visie over de dood alleszins al een heel deel veranderd, hopelijk zal het zo mooi zijn zoals het hier beschreven wordt!

Verder kan ik nog zeggen dat het boek erg vlot leest, de afwisselende stukken tussen de flashbacks naar vroeger en de momenten in het ziekenhuis maken je nieuwsgierig naar wat er gaat gebeuren. Ik heb het boek vlotjes op twee dagen uitgelezen!

Intense familiebanden, muziek en liefde zorgen regelmatig voor een krop in de keel.
http://BooksAndTeaCorner.wordpress.com