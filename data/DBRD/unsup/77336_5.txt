'Het geluk van een wijngaard' van Maria Duenas gaat over een mijnbouwexploitant die zijn bezittingen dreigt te verliezen en op zoek gaat naar middelen om de zaken te redden, hij laat zijn dochter en zoon achter.

Na ‘Het geluid van de nacht’ opnieuw geweldige exotische sfeer, met een deskundig en schitterend beschreven tijdsbeeld begint het verhaal in 1861, 'het oude Tenochtitlan’ huidige Mexico-stad.
Een reis naar het ‘prachtige Havanna en van West-Indië naar het kleurrijke Andalusië'

Een rijk verhaal over de zevenenveertig jarige Mauro Larrera die via de hobbelige wegen van Mexico aankomt in de Cubaanse hoofdstad Havanna.

Daar probeert hij de toekomstige familie van zijn zoon gunstig te stemmen maar onbedoeld raakt hij verstrikt in het web van de mooie Carola Gorostiza de Zayas en haar man Gustavo.

Er is een weddenschap voor nodig om te ontsnappen, Mauro neemt zijn lot in handen en wint.
Een wijngaard en toebehoren in het Spaanse moederland is plotseling van hem.

Hij laat Havanna achter zich en vertrekt per boot naar Cadiz in Andalusië.
Hij gaat er zijn bezit zien; een stadspand, een wijngaard, een bodega, allen verwaarloosd, het is zijn doel om de handel zo snel mogelijk te verkopen.

Hij had echter niet gerekend op de imposante gestalte van Sol Claydon, familie van de oorspronkelijke eigenaren van Temperantia.

Schrijfster Maria Duenas schreef een avontuurlijk verhaal vol schurkenstreken, familiegeheimen en intriges met een climax in het zuidelijke Jerez de La Frontera. Daar komen waarheden aan het licht, daar ontstaat een inspirerende relatie, daar groeit hartstocht, daar wordt een toekomst gelegd.

‘Het geluk van een wijngaard’ Maria Duenas; puur genieten.

'Het was al donker toen hij op weg ging naar de plaza del Cabildo Viejo. Het werd ook wel het plein van de schrijvers genoemd omdat die daar 's ochtends in hun kraampjes klaarzaten om klanten te helpen: eisers, klagers, soldatenmoeders en geliefden, kortom iedereen die op papier gezet wilde hebben wat er in zijn hoofd en hart omging'.