Dit is mijn eerste boek van Erica James en zeker niet de laatste! Wow, wat een indrukwekkend boek!
Ik heb hem in een paar dagen uitgelezen en het zindert nog na. Zeker geen boek die ik snel zal vergeten.!
Voor dat ik met een nieuw boek begin laat ik deze nog even bezinken.
De schrijfstijl van deze schrijfster sprak mij erg aan, doordat de personages zo ontzettend goed uitgediept zijn, dat ze gewoonweg op mijn netvlies staan.
Een prachtige roman met een rauw randje…een verhaal waarin van alles gebeurt van liefde, haat en nijd tot mishandelingen, leugens en vriendschap.
Een emotioneel verhaal met een lach en een traan.

Je leeft met Lydia mee en je zou haar graag willen helpen als haar grootouders haar zo agressief en minachtend behandelen. Ik had een enorme antipathie tegen de grootvader. Dit boek is fantastisch goed geschreven als het deze emoties bij je oproept.
Het verhaal is verdeeld in het verleden en heden, het verleden is het meest aangrijpende gedeelte..
Tijdens het lezen hoop je dat Lydia – als ze wat ouder is - het geluk vindt bij haar schoolvriendje, wat haar maatje is door dik en dun.
Op een bepaald moment komt er een wending in het verhaal, die je wel even op het verkeerde been zet.
Een prachtig, emotioneel en onvergetelijk boek die ik waardeer met 5* - Dikke aanrader..!!