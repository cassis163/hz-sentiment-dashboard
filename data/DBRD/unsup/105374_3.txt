Het verhaal gaat over Helena ook wel Leen genaamd. Haart vader is in het verleden betrokken geweest bij een geheim project, waarin contact is gelegd met Experiaan, een andere dimensie. Hierdoor is Mica in Leen’s leven verschenen. Leen heeft nog steeds speciale gevoelens voor Mica. Haar vreugde is groot als Mica na een paar jaar terugkeert naar de aardedimensie. De vreugde is echter van korte duur als ze erachter komt dat hij met zijn troepen de aarde heeft aangevallen. Waarom heeft Experiaan de aarde aangevallen? Haar vader lijkt van de aardbodem verdwenen te zijn.
Mica komt naar Amsterdam, waar het verhaal zich deels afspeelt, om te onderhandelen over een wapenstilstand in de Verenigde Staten. Hij heeft Helena uitgekozen om te bemiddelen in deze onderhandelingen. Voor ze het weet, raakt ze betrokken bij zijn spelletje om macht.
Leen zit er dubbel in, ze is blij dat Mica eindelijk terug is maar het gevaarlijke spel van hem speelt ze liever niet mee. Ze weet niet wie ze kan vertrouwen en of hij wel degene is die ze denkt dat hij is. Ze is nog steeds smoorverliefd op hem… Ze moet kiezen tussen gevoel en verstand. Deze keuze is van belang voor de wereld en voor haar persoonlijk.
Het verhaal speelt zich af in deze tijd of in de toekomst in twee parallelle werelden. Het is een sciencefiction verhaal met veel romantiek .Ik moest in het begin wennen aan het kleine lettertype en de vele korte hoofdstukken. Als je er eenmaal aan gewent bent, leest het verhaal wel vlot. Leen komt op mij over als een naief persoon, die zich vooral door haar gevoelens laat leiden en minder door haar verstand. Mica is een Experiaan, zijn personage komt goed uit de verf en hoe verder je in het verhaal komt des te meer je over hem te weten komt. De overige personages worden goed gekarakteriseerd.
De opbouw van het verhaal is goed, al vind ik het persoonlijk wat aan de lange kant .Er zijn bepaalde stukken die wat mij betreft ingekort hadden kunnen worden. Aan het eind is het pas duidelijk hoe de vork in de steel zit.
Al met al, een geslaagd debuut. Ik geef 3.5 sterren ( in het systeem zijn halve sterren nooit toegestaan...)