Wat een boek! Alweer in een trek uitgelezen, je kan het gewoon niet wegleggen.

Het begint weer met een heel mooie, stevige cover. En het is net zoals deel 1 (Onderbuik) verdeeld over 3 verhaallijnen:
1) Brieven van beste vriendin Lara aan de overleden Vianne
2) De zwarte paginaâ€™s met flarden van gedachten/gesprekken van een van de personages
3) De hoofdlijn van het verhaal, voornamelijk vanuit het standpunt van Nina

Alle vijfdejaars moeten op survivalkamp op een afgelegen eiland, zonder wifi of telefoonbereik. Nina gaat mee omdat ze het verdriet van haar ouders (omwille van het overlijden van haar broer Sander) niet meer aankan. Lotte (die in deel 1, Onderbuik, is weggelopen met Sander) is mee omdat ze nu plotseling op de school van haar vader, de directeur, zit en haar ouders vooral op stang wil jagen.

Een van de eerste gebeurtenissen op het kamp is een kampvuur, dat plotseling wordt onderbroken door het liedje Tien kleine visjes, die gingen naar de zee, dat is goed zei de moeder, maar ik ga niet mee, want in de zee daar zitten haaien en blub, blub, blub.. en er wordt vervolgens gedreigd dat er dus 10 visjes tijdens het kamp zullen sterven.
Is er een moordenaar aanwezig of eerder een flauwe plezante? Wat volgt is een hele reeks gebeurtenissen, waardoor de paniek steeds groter wordt onder de leerlingen.
Er wordt een bank in de eetzaal doorgezaagd, er valt iemand bij het rotsklimmen, een voedselvergiftiging, etc. Het lerarenkorps houdt moedig vol dat er niets aan de gang is. Bij het gebruikelijke bezoek van de directeur gaat het echter opnieuw mis, de steiger waarop hij zijn toespraak houdt zakt in en blijkt duidelijk gesaboteerd te zijn. En daarna gaan het van kwaad naar erger, waarna er zelfs een dode valt.

Lara probeert doorheen heel het verhaal te achterhalen wie hier achter zit, en of dit ook toevallig diegene is die Sander en Vianne vermoord heeft. Zal zij het mysterie ontrafelen?

En waarom is Nina nu eigenlijk echt op het eiland? En Lotte? Lotte blijkt haar kind te hebben verloren.. maar hoe? En waarom is er een kruis op haar buik gekerft?

Waarom blijven Kevin en Korbijns zich zo verdacht gedragen? Of draait dit alles toch rond G.M., de pedofiel die heel toevallig de week voor het kamp op het eiland was?

Lees snel het boek en ik kijk alvast uit naar deel 3!