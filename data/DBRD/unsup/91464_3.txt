Met wat goede wil ik dit boek toch nog als behoorlijk goed beoordelen, maar het vervulde niet echt de hoge verwachtingen die ik van Bob Mendes had. Het plot is thans origineel en als een faction thriller voelt het verhaal levensecht aan: een rechter ontvangt doodsbedreigingen en priv detective Sam ontdekt at meneer de rechter lang niet zo onberispelijk is, als ze had gedacht. Het grote probleem met dit boek is dat het nooit een pageturner is. Wat er staat is weliswaar interessant, maar het voelt aan alsof je een encyclopedisch naslagwerk aan het lezen bent. Ik las het boek vooral als ik niet kon slapen en wat dat betrof was het doeltreffend. Je voelt nauwelijks spanning bij het lezen, de zakelijke tekst biedt een hoop 'tell' en erg weinig 'show' en bovenal komt het boek over als een opeenvolging van gebeurtenissen en gedocumenteerde feiten, die nooit tot een solied verhaal worden verweven. Anderzijds redt Mendes zich met zijn onderhoudendheid en het feit dat het boek ook niet t lang is!