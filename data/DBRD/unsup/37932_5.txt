Dit is een Dark Fantasy verhaal volgens de uitgever. Het verhaal is gebaseerd op Dante’s inferno.
Het gaat over Jack, hij wordt wakker en blijkt in de hel te zijn .Hoe en waarom hij daar gekomen is, weet hij niet. De eerste persoon die hij ziet is de demon Xahubub. Dit duivelachtige mannetje heeft als taak hem naar de Negende cirkel van de hel te brengen. De hel heeft dus negen cirkels, in ieder cirkel “leven” wezens en zijn er ontelbare obstakels en net zo veel straffen. Tusssen elke cirkel zit een zogenaamd Pakmandoolhof, waar je eerst doorheen moet zien te komen om bij de volgende cirkel te komen .De Pakmannetjes zijn heel erg , ze hebben scherpe tanden om je te kunnen verscheuren en ze zingen verschrikkelijke liedjes. Men zegt dat de negende cirkel de ergste is. Jack vraagt zich af waarom hij daar dan heen zou moeten.
Jack is niet van plan in de hel te blijven omdat hij denkt onschuldig te zijn en wil ontsnappen. Maar dit wordt hem uiteraard afgeraden door Xahubub. Vanzelfsprekend probeert Jack het een paar keer, hij wordt onder andere verleid door Ishtra, de vrouw van Xahubub en ook een demon. Zij heeft Lucifer verleid en is nu een van de machtigen in de hel. Haar opperbevelhebber Ismraham is een waanzinnige kolonel , een en al duister mysterie. Keer op keer probeert Xahubub Jack te redden uit hachelijke situaties, zelfs als hij daar bijna zelf het slachtoffer van word. Jack krijgt min of meer wat waardering voor zijn nieuwe vriend maar hij heeft ook sterk het idee dat hij niet in de hel thuis hoort. Op een gegeven moment kom je er achter wat er gebeurt is waardoor hij in de hel is beland. Tussen Jack en Xahubub ontstaat een wankele vriendschap en Jack komt erachter dat de duivel een contract heeft getekend met Ishtra om Jack in de negende cirkel af te leveren en als dat niet lukt Xahubub gestraft zal worden. Ishtra probeert Jack over te halen om met haar mee te gaan.
Onderweg komen ze allerlei andere wezens tegen zoals de draak Fafnir en Tweig, het stokmannetje. Dit zijn twee aandoenlijke wezens die niet veel kwaads in zin hebben, maar blijkbaar horen ze wel in de hel thuis. Tweig is een beetje simpel en praat een apart taaltje maar hij staat zijn mannetje op de juiste momenten.
Zou Jack in de negende cirkel afgeleverd worden? Dat moet je zelf maar gaan lezen.
Het verhaal leest als een trein en is spannend genoeg om het in een keer uit te willen hebben. Het is een verhaal over vriendschap, vertrouwen, spanning, tragiek en bevat een gezonde dosis humor. Door dit verhaal weet je ongeveer hoe de hel er uitziet. Het is heel gedetailleerd beschreven. Ook de karakters van Jack en Xahubub komen goed naar voren.
Een echte aanrader als je van dit genre houdt of eens iets anders wilt lezen.
5 sterren ,dik verdiend.