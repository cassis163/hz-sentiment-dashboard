Een boek waarbij je gelijk een grote glimlach op je gezicht krijgt.

Wat een grappig en leuk peuterboek. Dit keer gedrukt in een groot formaat (herdruk), daardoor nog leuker om samen met je kind of peutergroep te bekijken en te lezen. De titel doet je al gelijk glimlachen. Het jongetje Jos zie je dan ook met een brede glimlach zitten op zijn potje. Bij het openslaan zie je eerst twee bladzijden met verschillende onderbroeken, daarna begint het verhaal met de zin: ‘Iedereen heeft TWEE billen’. Mama ik moet plassen!roept Jos. Hierna komen allerlei billen langs. Dikke billen van een olifant , dunne billen van de giraf, zachte billen van het varken etc. Alle dieren zitten op het potje van Jos, ontzettend grappig om te zien. Ten slotte zit Jos in zijn blote billen op zijn potje, waarna hij vol trots in het potje kijkt. De tekst is eenvoudig en duidelijk voor de jonge peuter.Het onderwerp billen is natuurlijk geweldig .

De illustraties zijn paginagroot en hebben een vrolijke en eenvoudige uitstraling. De dieren zijn groot uitgevoerd en lijken geschilderd op krantenpapier, superleuk om te zien. Leuk om samen alle dieren te benoemen. Ook kan je met dit boek de begrippen, groot/klein , dik/ dun en te groot /te klein oefenen . En natuurlijk is dit boek heel goed te gebruiken bij de potjestraining van je peuter. De dieren kijken allemaal blij , dus op een potje zitten kan dan vast ook geen kwaad :) .

http://www.clavisbooks.com