Achterflap

Het is pas voorbij als de regisseur cut zegt!

Het verschil tussen fictie en realiteit was voor schrijver Sixten Jinks (28) altijd heel duidelijk, maar één verkeerde keuze maakt daar voorgoed een einde aan. Hij wordt gedrogeerd, ontvoerd en samen met studente Elin (20) opgesloten in een ondergrondse ruimte met camera's. Gaandeweg belanden ze in een steeds grotere nachtmerrie, die Sixten wel erg bekend voorkomt.

Wie is de schrijver?

Wie is de regisseur?

En als het einde nog niet op papier staat, wie bepaalt dan de afloop?

***

Het is omdat ik Bronja haar vorige boek heb gelezen dat ik erg nieuwsgierig was naar ‘Snuff, want ik zou het niet uit de schappen nemen als ik het in de boekhandel zou zien staan. Net als bij haar vorige boek ‘De Dode Kamer’, sprak deze cover mij totaal niet aan, te luguber voor mij. Je moet het boek vastnemen, bekijken en nog eens bekijken om te ontdekken wat op de cover staat en dan nog vroeg ik me af of ik het juist had! Na het lezen van het boek, begrijp ik zowel de afbeelding op de cover als de titel ‘Snuff’, want ook dat was voor mij niet duidelijk en misschien maar goed ook, anders had ik waarschijnlijk geweten welke kant het verhaal uit zou gaan.

***

Het boek draait om Sixten Jinks. Een Zweedse schrijver die met zijn thrillerdebuut een ware aardbeving in de Scandinavische literatuurwereld teweeg bracht. Zijn schrijfstijl en manier van vertellen zijn uniek en met zijn ongenuanceerde schrijfstijl roept hij heftige emoties op. Bovendien is hij arrogant en heeft lak aan wat een ander over hem denkt.
You hate him or you like him!

Tijdens een signeersessie gaat hij ervan door met een fan, Elin. Samen worden ze ontvoerd en wakker in een ondergrondse ruimte, vastgebonden. De angst is voelbaar. Sixten krijgt van de ontvoerders een opdracht die werkelijkheid en fictie door elkaar doen lopen. Het verhaal springt van heden naar verleden, flashbacks! Het is goed op te letten, want juist daardoor, kom je als lezer steeds meer te weten van de overige personages in het boek. Bovendien zijn de flashbacks nodig om het volledige verhaal te kunnen begrijpen. Naarmate het verhaal vordert weet je als lezer soms niet meer of je in de realiteit leest of fictie? Je vraagt je af waar het verhaal naartoe gaat, wat is de bedoeling van de ontvoering, een complot? Het verhaal triggert je hersenen, tot duidelijk wordt dat Sixten de hoofdrol speelt in zijn eigen boek, want wat als het einde nog niet op papier staat?! Naar het eind toe vallen alle puzzelstukjes in elkaar. De plot zit goed in elkaar met bovendien een verrassend einde!

Vanaf het begin zat ik mee in het verhaal dat begint met een recensie. In eerste instantie vond ik dit ‘raar’, maar net door die recensie krijg je een betere kijk op de hoofdpersoon, Sixten. Tijdens het lezen viel ik van de ene verbazing in de andere en heb me meermaals afgevraagd wie, wat, hoe, waar - een mooi woord daarvoor is ‘mindgames’!

Mijn verwachtingen lagen hoog, zeker na het vorige boek van Bronja, DDK. Ik had niet verwacht dat er in dit dunne boekje zo’n spanning kon zitten, zoveel vragen als lezer.
Bronja heeft op haar eigen wijze weer een kanjer van een verhaal neergezet! Vlot geschreven, korte hoofdstukken en flashbacks. Er waren momenten dat ik dacht dat ze zelf de hoofdrol in het boek had, want er waren verschillende overeenkomsten tussen haar en het hoofdpersonage.
Voor mij is een thriller (boek) pas geslaagd als ik het voor me zie als in een film en bij ‘Snuff’ was dat zo! De taalfoutjes hier en daar neem ik er gerust bij.
Voor mij is ‘Snuff’ zijn 5 sterren waard!

Je moet het maar kunnen, petje af Bronja!
You did it again…..

Gewoon, omdat het kan!

***

Mijn speciale dank gaat uit naar leesclub De Perfecte Buren en naar Bronja die het boek ter beschikking stelden, dank jullie wel!
Karin