Mijn eerste indruk: wat een geweldige cover heeft dit boek. Het sluit mooi aan bij het eerste deel. Ook deze cover heeft mooie felle kleuren, waardoor het boek er echt uitspringt in de winkel. De beschrijving van het boek klinkt erg aantrekkelijk en ik zou hem zeker oppakken en kopen in de winkel. Een pluspunt is dat het boek een mooie hoeveelheid van 361 bladzijden heeft en een mooie prijs.

Het verhaal sluit gelijk mooi aan op het eerste deel 'De Heer van het Woud'. Ook in dit boek heb je een goede dosis actie. De schrijver heeft een fijne schrijfwijze, waardoor het boek erg fijn leest. Je merkt ook echt dat de schrijver is gegroeid.  Ik zat gelijk vanaf het begin goed in het verhaal en kon het boek niet wegleggen. Het boek had ik ook zo uit. Er gebeuren veel dingen in het boek zoals magie, actie, wantrouwen, vertrouwen, avontuur en een vleugje romantiek. Gelukkig zit er ook een beetje humor in, dit komt het verhaal ten goede. De karakters groeien goed mee met het verhaal en vormen steeds meer een team. Ze zijn duidelijk beschreven en goed inleefbaar.

Dit boek was een genot om te lezen en een echte aanrader voor de fantasy liefhebbers. Ik kijk erg uit naar het laatste deel van deze trilogie.



STERREN



Ik geef dit boek 4 sterren.



BOOKLOVERSAPHIRA