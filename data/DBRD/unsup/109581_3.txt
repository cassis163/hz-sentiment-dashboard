Het meisje in het bos gaat over Ruby ze krijgt op haar dertiende verjaardag te horen van haar opvoeders dat ze niet haar echte ouders zijn. Ruby besluit hierdoor dat ze niet zal rusten totdat ze haar echte ouders heeft gevonden.
Ze gaat op zoek en komt terecht bij een groepje kinderen in het bos die zijn verlaten door hun ouders.
In het begin kwam het boek wat verwarrend op mij over want Ruby ziet mensen om haar heen maar zijn ze er echt en wat is waarheid en wat niet? Daardoor vond ik het eerst best wel lastig om erin te komen want wie is wie en welke rol hebben ze.
Maar omdat je zoveel vragen hebt blijf je toch doorlezen omdat je wilt weten wie zijn dan haar ouders en waarom is ze dan afgestaan? Door samen met Ruby haar zoektocht te blijven volgen krijg je uiteindelijk antwoord op deze vragen. Het leuke aan dit boek vond ik dat er een spiritueel aspect in zat. Ook daardoor bleef ik doorlezen en kreeg het boek een andere verhaallijn dan ik verwacht had. Het verhaal wordt verteld vanuit het perspectief van Ruby en van haar moeder. Deze twee verhaallijnen wisselen elkaar af wat je duidelijk kan zien aan de datums die erbij staan. Ik heb zelf ook erg meegeleefd met de moeder in dit verhaal.