Wat een verhaal, de schrijfster weet de spanning wel op te bouwen. In het begin wel even wennen wie het verhaal vertelt, Juliette of Virginie, maar dat went snel en dan zit je er midden in. Ik moest doorlezen. Er worden verschillende interessante personages geïntroduceerd, waardoor het verhaal een aantal keer een onverachte wending neemt. Het is net alsof de personages uit deel 1 en 2 van de Bonave trilogie nu echt uit de verf komen. Mooi hoe verleden en heden steeds dichter bij elkaar komen. Hoe de spoken uit het roemrucht spraakmakende verleden zich ontvouwen en hun geheimen prijsgeven in het heden. Verrassend ook te lezen over de laakbare rol die de collaborateurs in WOII gespeeld hebben en de slepende intriges de voortlevende trauma’s. Daar staat tegenover de mooie verhalen over vriendschap en hoe Juliette zich ontwikkelt tot een onafhankelijke en zelfstandige vrouw en wijnbouwer. De eerste wijnproeverij van de Bonave Passion kon ik zelf als wijnliefhebber bijna meeproeven. Chapeau Tineke Aarts, blijf schrijven!