Wanneer egel een mooie tak heeft gevonden kan hij niet wachten om zijn schat te delen met zijn vrienden. Alleen hebben zijn vrienden het te druk met hun mobieltje, ze horen egel niet eens. Egel fantaseert er in zijn eentje op los, zijn tak wordt een hengel en een zwaard. Wanneer het begint te regenen zijn zâ€™n vrienden op zoek naar een schuilplek, egel weet daar wel raad mee!

Moet je zien! Is een leerzaam prentenboek waar in een mobieltje de hoofdrol steelt. Origineel en helaas heel herkenbaar. Kinderen krijgen steeds eerder een mobieltje tot hun beschikking wat ten koste gaat van hun sociale ontwikkeling en fantasie. Dit prentenboek haakt goed in op deze problematiek zonder daarbij al te betuttelend over te komen. Moet je zien! Is dan ook vooral een leuk en vrolijk prentenboek over vriendschap, spelen en fantaseren.