Een verrassend boek, bijzonder goed voorgelezen door Jorit Ruis. Verrassend omdat het verhaal rakelings langs de werkelijkheid scheert en ongemeen spannend is. Ik had van tevoren niet kunnen bedenken dat ingrediÃ«nten als de gloeilamp, wissel- en gelijkstroom (ac/dc), de elektrische stoel en enkele uitvinders van naam (om er een paar te noemen: Thomas Edison, Nikola Tesla en Alexander Graham Bell) een zo onderhoudend verhaal kunnen opleveren. Het boek is enigszins vergelijkbaar met De Officier van Robert Harris, maar is net iets minder feitelijk. Het is in de eerste plaats een roman, waarin ambitie, spanning, geschiedenis, rivaliteit en liefde mooi zijn verwerkt.
Over de voorlezer tenslotte nog dit: Jorit Ruis leest het verhaal uitstekend voor, zijn stem is dienstbaar aan het verhaal, waardoor je moeiteloos door het verhaal geloodst wordt. Ruis zit wat mij betreft hoog in de top 10 van beste voorlezers. Het komt een enkele keer voor dat hij per ongeluk (of opzettelijk) een zin voor de tweede keer leest; dit lijkt mij meer een zaak voor de eindredactie.