‘Opstaan’ van Jackie van Laren is het vervolg op ‘Vallen‘, waar ik echt gek op was. Tot ik het boek opensloeg had ik me niet gerealiseerd dat ‘Opstaan’ het vervolg was en toen was ik bijna nog blijer dan ik al was.

Jackie van Laren weet me altijd compleet omver te blazen, ik geniet met volle teugen van haar boeken en dat was bij ‘Opstaan’ zeker niet anders. Het feit dat Anne en Rory niet meer samen zijn, brak mijn hart even maar het feit dat ik meer over hen kon lezen was echt zo fijn. Ik kan echt verdrinken in de boeken van Jackie van Laren en ontsnap echt even aan de realiteit tijdens het lezen. Aan het eind van ‘Opstaan’ baalde ik ook echt dat het boek uit was en wilde meer van Anne en Rory.

Ik vond ‘Opstaan’ zo fijn dat ik stukjes heb voorgelezen aan mijn man, hardop heb gelachen en zeker aan het eind wel een traantje heb weggepinkt (op een goede manier dan!). Jackie van Laren heeft me ook met dit boek weer een heerlijke tijd gegeven en ik kan opnieuw niet wachten op haar nieuwe boek.

‘Opstaan’ is het vervolg op ‘Vallen’, dat je zeker wel gelezen moet hebben als je het complete verhaal wilt snappen. Maar opnieuw heeft Jackie van Laren me vanaf begin tot eind compleet van de wereld afgesloten, ik genoot van Anne en Rory en wilde alleen maar meer. I laf it!