In sluit je ogen wordt de psycholoog Joe betrokken bij een onderzoek op een dubbele moord op een boerderij. Samen met de lezer gaat hij op zoek naar de dader van deze vreemde moord. Bij de politie meldt zich een deskundige die zegt samengewerkt te hebben met Joe maar Joe kent hem alleen maar als een oud student en zijn ervaringen zijn niet goed. Toch bemoeit deze student zich steeds met het onderzoek. Heel irritant.
Ondertussen speelt er veel in het priveleven van Joe, hij wordt door zijn ex-vrouw gevraagd om tijdens de zomer weer bij haar en hun dochter te komen wonen. Niet om het weer te proberen, de werkelijke reden is veel schrijnender. Maar daar komt Joe later achter.
Het onderzoek gaat verder en Joe gaat er weer helemaal in op, wetende dat de vorige keer zijn gezin daar ook gevaar door liep. Dat lijkt nu weer te gebeuren.
Het wordt heel spannend want de stukken die vanuit de moordenaar zijn beschreven zijn zeer misleidend en het politieteam lijkt de verkeerde weg in te slaan.
Ik kon het boek moeilijk wegleggen, ook omdat de schrijver me weer te pakken heeft in zijn karakterbeschrijvingen van de personages. Mooie beschrijving van de invloed van de ziekte van Parkinson op iemands leven en de angst dat je geliefden wat overkomen zal omdat jij een moord op wil lossen.
Het plot is spectaculair en het einde van het boek heel verdrietig, het vraagt om een vervolg. Dit was een topthriller!.