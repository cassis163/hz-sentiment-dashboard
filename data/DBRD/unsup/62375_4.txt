Sorta like a rockstar vertelt het verhaal van Amber Appleton die samen met haar moeder in een schoolbus woont. Het verhaal is geschreven vanuit het oogpunt van Amber. Zij is een optimistisch zeventienjarig meisje. Ik vond Sorta like a rockstar een geweldig geschreven verhaal.
Het eerste deel van het boek stond vooral in het teken van hoop, vreugde, geloof en alles wat te maken had met een positief leven. Ik vond de hoofdpersoon Amber Appleton heel inspirerend. Zij bood eigenlijk hoop aan iedereen en ook aan dieren. Ze probeert echt om iedereen gelukkig te maken terwijl haar leven niet zo geweldig is, dat vond ik heel bewonderenswaardig. Als personage zag ik ook echt de groei van Amber naarmate het verhaal vorderde. Amber is een sterk, gelukkig en een hoopvol persoon. De daden van Amber laten ook zien wat een goed persoon ze is.
In het tweede gedeelte gebeurt er iets vreselijks in het leven van Amber. In dit gedeelte verandert Amber als personage. Ze heeft het heel moeilijk en laat niemand meer toe in haar leven. Ze twijfelt aan alles. Het verhaal is heel goed geschreven, waardoor ik ook echt kon meeleven met Amber.
Het derde gedeelte liet vooral de liefde en zorg van mensen zien uit de omgeving van Amber. De liefde van deze mensen was heel mooi en realistisch geschreven.
Al met al is Sorta like a rockstar een verhaal over liefde, emoties, hoop, geloof en de realiteit. Een verhaal waar je te maken krijgt met iets verschrikkelijks, maar toch de kracht moet vinden om verder te gaan.
Met dank aan Lemniscaat B.V., Uitgeverij voor het vrijstellen van een recensie-exemplaar.