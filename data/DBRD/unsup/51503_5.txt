Recensie voor het boek “Verborgen Bloesem” geschreven door auteur Jolanda de Faria.
Hannah vertrekt na het tragische einde van haar relatie naar het Zeeuwse dorpje Westhoeck om daar een frisse start te maken. Ze wordt daar positief ontvangen en neemt haar intrek in het arbeidershuisje van Irene waarbij zich een leuke vriendschap ontwikkelt tussen de beide dames. Via Irene komt ze met allerlei leuke mensen in aanraking. Toch drijven er wolken boven deze zonnige tijd in Westhoeck door het verleden dat Hannah eerst zal moeten verwerken. Of het Hannah zal lukken en hoe dit proces verloopt leest u in het boek.
“Verborgen bloesem” is een goede titel voor een heerlijk boek. Ik heb het boek als prettig leesbaar ervaren. Het boek is op een sprekende manier geschreven waardoor je helemaal in het verhaal zit. Het speelt zich als het ware af voor mijn eigen ogen. Meegezogen in het verhaal is het bijna onmogelijk om niet mee te leven met de jonge Hannah die worstelt met haar gevoelens.
Ik vind het boek een mooie opbouw hebben qua verhaallijn en de afloop is ook niet vanzelfsprekend. Ik zou het boek zeker aanraden onder andere aan iedereen die worstelt met het onderwerp vergeving en genade.
Wilt u het boek kopen? “Verborgen bloesem” is uitgegeven door Scholten Uitgeverij www.scholtenuitgeverij.nl

Deze recensie is geschreven door
Esther Scholten