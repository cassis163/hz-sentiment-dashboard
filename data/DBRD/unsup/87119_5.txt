Sheriff Lee staat aan de vooravond van zijn pensionering.
Zijn vriendin Becky beheert het park in een dorpje in de Appalachen en is dikke maten met de oude Gerald.
Gerald is niet blij met het Tucker Resort als buur.
Wanneer in een beek gif terechtkomt en Gerald als schuldige bestempeld wordt komt de relatie van Lee en Becky onder spanning te staan..

Dit is geen gewoon boek, geen roman, geen thriller, maar een bont allegaartje van verschillende stijlen. Wonderwel valt alles op zijn plaats en leest dit boek heel vlot.
Zelfs stukjes poëzie sieren het verhaal:
‘Wanneer het noodweer verdertrekt
Rollen de regendruppels
Als nakomertjes
Van de bladeren.’

Je kunt er geen stempel op drukken, maar het verhaal sleurt je door een wirwar van stijlen.
En wie ook maar iets voor de natuur voelt komt hier zeker aan zijn trekken.