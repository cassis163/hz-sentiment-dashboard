Een prachtig boek over een gezin. Een gezin wat als een prettig gezin begon, waar een dieptepunt kwam omdat de man een ander had en 4 jaar is weggeweest, uiteindelijk terugkomt en die vele jaren later hun woning als een grote puinhoop aantreffen wanneer ze terug komen van een weekje vakantie.

De vakantie is zonder kinderen. Die zijn inmiddels bijna 50. Die hebben hun eigen leven. De dochter, Anna, alleenstaand. Zonder kinderen, zelfs tegen kinderen op de wereld zetten. Met een eeuwig geldgebrek. De zoon Sandro, met 4 kinderen bij 3 exen. Ook hij heeft regelmatig geld nodig en teert op de exen die goed in de slappe was zitten.

De vraag is of dit gezin wel gelukkig was. Hebben Vanda, Aldo, Sandro of Anna wel alles uit dit gezin weten te halen?

Dit boek geeft het gezin weer in het jaar 2014. In drie delen krijgen we meer over Vanda, Aldo en de kinderen te weten. Hoe zij de gebeurtenissen beleefd hebben. Hoe zij zich voelden. Hoe zij dachten. Hoe zij alles ervaren hebben ten opzichte van elkaar.

Na het lange voorwoord van de vertaalster begint het boek met deel 1: De brieven die Vanda naar Aldo schreef in de periode dat hij weg was en bij Lidia woonde. Vanda is verbitterd, boos, en snapt niet wat zij fout heet gedaan.

In deel 2 van het boek leren we de gedachtengang van Aldo wat beter kennen. Waarom hij weg ging. Waarom hij terugkwam. Waarom hij inbond. Waarom hij geen tegengas gaf. Waarom hij niet getemd werd.

In deel 3 van het boek leren we Sandro en Anna wat beter kennen. Een dun deel van de kinderen. Een dun deel van hen omdat zij in dit gezin alles behalve belangrijk leken en meer een strijdmiddel leken dan kinderen waar je voor de volle 100% van zou moeten houden.

Het boek is geweldig, omdat in prachtige zinnen duidelijk wordt hoe de leden van dit gezin elkaar niet begrijpen. Er niet naar (durven?) vragen. Hoe ze dingen en gedachten voor elkaar invullen. Hoe zij elkaar kwellen. Hoe zij elkaar bespelen. Hoe zij elkaar weten te strikken. Hoe zij elkaar weten te verstrikken.

Het boek leest bijzonder vlot. Dit is zeker te danken aan de mooie schrijfstijl. Voor mij krijgt dit boek 5 sterren. Een genot om te mogen lezen!