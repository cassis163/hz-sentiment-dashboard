Vergeet het maar is een leuk boek, in het begin dacht ik er anders over maar dat veranderde al gauw. In het begin vond ik het maar een beetje suf, klaverjastoernooien in Nederland waar met trein en bussen heen gereden word. Vanaf dat de kamers verdeeld zijn en ze in het hotel zitten begint het leuker te worden. Je leert meer mensen kennen en er gaan vriendschappen gesloten worden en hier en daar slaan ook de vonken over. De drie vriendinnen zijn echt totaal verschillend. Saskia is echt heel erg beleefd en probeert iedereen te helpen. Een heel lief karakter maar wat op bepaalde punten wel wat kan irriteren tijdens het lezen. Marleen is de onzekere en Irene de heel zekere en vooral op mannengebied. Het mysterie van de verdwijning van geld en sieraden is het hoofdonderwerp in het boek. Het is niet heel spannend hoe het verloopt maar ik heb geen idee wie het gedaan heeft of hoe. Op een bepaalt punt heb ik wel een vermoeden maar dan bedenk ik me toch weer want hoe kan ze het gedaan hebben. Hoe het boek opgelost is vind ik leuk maar aan het einde had ik toch nog een aantal vraagtekens bij de ontknoping. Het is een romantische detective met de nadruk op romantische.

Het is een leuk boek om te lezen, het heeft maar 223 bladzijdes dus lekker om even te lezen bij het zwembad of lekker in de tuin.