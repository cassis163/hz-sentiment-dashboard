'Niks' is een lastig boek om te beoordelen, het is niet slecht, maar ook niet goed. Het is niet bijzonder verrassend en kent geen originele invalshoeken. Het duurt heel lang voor je het gevoel hebt een thriller aan het lezen te zijn. Aanvankelijk komt 'Niks' over als een roman, een verhaal over de innerlijke strijd van het hoofdpersonage. Wat volgt is prima, maar dat goede gevoel wordt tenietgedaan door een zweverige epiloog.

Het hoofdpersonage doet zijn verhaal in de ik-vorm. De manier waarop alles geschreven is, doet jachtig aan, uitvoerige beschrijvingen zijn niet aan Gubbels besteed. De actiesc√®nes zijn op hun plaats. Bijzonder storend daarentegen zijn de Engelse strofen uit gedichten en songs die her en der opduiken, die hebben geen enkele meerwaarde. Sommige stukken in het boek vielen qua schrijfstijl een beetje uit de toon.

De goede karakters in het boek zijn vrij goed uitgewerkt, de slechteriken daarentegen lijken allemaal op elkaar en zijn compleet uitwisselbaar.

Plot 7, Spanning 6, Schrijfstijl 7, Originaliteit 6, Leesplezier 7