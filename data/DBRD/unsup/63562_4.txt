Dit boek uit 1994 is in herdruk opnieuw uitgegeven in oktober 2008. En onlangs weer, want een vers exemplaar met dezelfde omslag als die uit 2008 viel bij mij in de bus.
In het kleine Kingsmarkham valt het op als je een andere kleur hebt dan de gemiddelde Brit. Wexford heeft een nieuwe huisarts, genaamd Akande. De familie is duidelijk geboren en getogen in een ander land. Er wonen nog een handjevol gekleurde mensen in Kingsmarkham en in 1994 is dat nog volop voer voor gespreksstof. Veel mensen willen niet onbeleefd overkomen en dus het denigrerende â€˜negerâ€™ gebruiken, en zoeken dus wanhopig naar een nette omschrijving. Weer anderen gaan al de uiterst politiek correcte kant op met als gevolg dat op een gegeven moment de aandacht meer uitgaat naar de huidskleur van de bewoners dan naar hun karaktereigenschappen.
Dokter Akande en zijn vrouw hebben een tienerdochter, Melanie. Vers van de universiteit heeft ze helaas nog geen baan gevonden dus gaat ze op een middag naar het banencentrum. Een soort CWI zeg maar, want je kan er ook een uitkering aanvragen. En dan verdwijnt Melanie. Wexford heeft toevallig net zelf veel gehoord over dat banencentrum want zijn schoonzoon zit ook zonder werk en heeft zich ingeschreven. Zijn dochter echter vindt dat haar man zich kapot moet schamen dat hij een uitkering aanvraagt.
In Simisola worden themaâ€™s aangesneden die ook in 2010 nog actueel zijn. Het politiek correct zijn naar â€˜medelandersâ€™ toe, het al of niet aanvragen of krijgen van een uitkering, het niet kunnen vinden van werk ondanks een goede opleiding en daarbij: het uitbuiten van mensen. Want er is nog iemand in Kingsmarkham die het moeilijk heeft. Zij is de kokkin van een rijke familie maar als je ziet hoe die familie haar behandelt, zijn ze bepaald niet rijk aan goede manieren. Op een complexe manier worden alle verhalen bij elkaar geschreven maar gezien de uiterst kundige pen van Rendell krijgt de lezer genoeg subtiele aanwijzingen om door te willen blijven lezen.
Ook na 16 jaar nog steeds een voorbeeld van het grote talent van Rendell.