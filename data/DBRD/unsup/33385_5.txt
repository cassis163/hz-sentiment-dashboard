Dit boek was in 1 woord: Magisch.

Maar aangezien ik veel te enthousiast ben om na zes woorden al klaar te zijn, zal hier toch een recensie volgen:

Falco en de gestolen Stympha's is een Young-Adult fantasy boek dat licht gebaseerd is op de mythe van Herakles en zijn gevecht tegen de Stymphalische Moordvogels uit de Moerassen van het Oosten, zit vol interessante plaatsen, bloederige scenes, en verwijzingen naar de Griekse mythologie, iets waar ik heel blij van werd met mijn liefde voor Griekse mythologie en verwijzingen ernaar. Maar ook als je daar geen last of lust van hebt, is dit boek heel leuk om te lezen, alle plaatsen en personen zijn namelijk zo verweven in het verhaal dat je er verder niet zo veel van merkt als je het niet weet.

Verder is het zo dat het boek, ondanks de 412 bladzijden die het telt, vrij snel door te lezen, de dikte van het boek schrikt dus meer af dan nodig is, en dit, oorspronkelijk voor de leeftijd 13+ bedoelde boek, blijkt na een qua leeftijd gemengde leesclub ook hartstikke geschikt voor andere leeftijden!

Dus, wat voor Fantasylover je ook bent, dit is zeker de moeite waard!