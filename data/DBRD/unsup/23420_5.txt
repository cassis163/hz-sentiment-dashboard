Wees onzichtbaar is een boek over Metin als jongste kind uit een Zaza (Turks) migrantengezin dat verder bestaat uit moeder, vader en zus. Het vertelt het verhaal van Metin en zijn familie vanaf het moment dat ze naar de Bijlmer verhuizen begin jaren 80. Het is een gezin dat te maken krijgt met de verloedering van de Bijlmer en een agressieve, tirannieke vader. Maar het is ook vooral een verhaal over ontwikkeling van de gezinsleden.

Het is het tweede boek van Murat Isik en kent overeenkomsten met zijn eigen leven.
Het boek is bijna 600 paginaâ€™s, maar opgebouwd uit korte hoofdstukken en zo verhalend verteld dat ik moeite had Metin los te laten aan het eind van het verhaal. Een prachtig verhaal!