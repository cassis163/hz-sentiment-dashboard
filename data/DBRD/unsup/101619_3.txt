Jodi is een psychologe en woont samen met Todd een vreemdganger met een bouwbedrijf. Jodi gaat door het leven als de perfecte huisvrouw, in een constante staat van ontkenning. Ze weet wat Todd uitspookt, maar doet alsof haar neus bloed en neemt slechts op subtiele manieren wraak. Wanneer echter de jonge vriendin van Todd zwanger raakt is het uit met het perfecte leventje. Door de zwangerschap is Todd gedwongen om open kaart te spelen bij Dean ( zijn beste vriend en vader van Todd's vriendin ) en Jodi, die het zoals te verwachten niet goed opnemen. Dean wordt woest en verbreekt alle contact met Todd en Jodi negeert het probleem totdat Todd haar tot actie dwingt door haar uit de flat te zetten. Jodi en Todd zijn nooit getrouwd, omdat Jodi dat niet nodig vond. Waarom iets veranderen dat werkt?
Het boek is mooi geschreven met kleurrijk taalgebruik, mooie lange zinnen en leest lekker, maar mist wat vaart. Of het echt een thriller is zullen de meningen verdeeld zijn. Het is een mooi psychologisch literair boek maar voor een thriller mist het waarschijnlijk voor de meeste lezers wat aan spanning. Voor mij hoeft een thriller niet altijd stijf te staan van het bloed. Ik vond het zeker een dikke drie sterren waard en vind het heel jammer dat het bij dit ene boek zal blijven.