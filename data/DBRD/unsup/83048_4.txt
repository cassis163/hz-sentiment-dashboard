De schrijfstijl van M.J. Arlidge is verfijnt en bijna vrouwelijk te noemen. Je kunt je dus wel voorstellen hoe verbaasd ik was, toen ik ontdekte dat Arlidge een man is. Het boek leest vlot en speelt zich voornamelijk af rondom Helen Grace. Je volgt haar in haar zoektocht naar de psychopaat met een heel bizar moordspel. Tijdens het onderzoek leer je niet alleen Helen kennen, maar ook haar team en voel je de herkenbare spanningen die aanwezig kunnen zijn op de werkvloer. Helen is een gesloten en zeer ambitieuze vrouw, maar in je onderbuik en tussen de regels door voel je al snel dat er meer is. Dit sijpelt op een prettige manier het verhaal binnen. De spanningsboog in het verhaal is goed, geen puntje van de bank werk, maar wel meeslepend. Niet voor niets heb ik nog 2 delen aangeschaft.