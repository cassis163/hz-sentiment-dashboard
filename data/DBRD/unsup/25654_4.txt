Dit boek stond al veel te lang in mijn boekenkast, ik was al gestart en toch ging het boek telkens terug in de kast. En toen kwam de nationale uitleesweek, was dit even de kans om het boek uit te lezen. Waarom dit boek heel simpel, na Mr. Mercedes gelezen te hebben en ook de serie te hebben gezien. Moest ik in dit boek verder komen dan bladzijde 20.
De eerlijke vinder is het tweede boek van de trilogie die gestart was met Mr. Mercedes en ik moet zeggen dit noem ik de grote Stephen King op zijn best.

1978, Rothstein woont op een boerderij in New Hampsire, de bekende schrijver van de Jimmy Gold-trilogie. Hij wordt op een brutale manier vermoord en overvallen. Morris Bellamy één van de overvallers, is geobsedeerd door de boeken van Rothstein.
2009, Tom Saubers staat op een ijskoude vroege ochtend aan te schuiven in de rij voor een banenbeurs. Zonder waarschuwing rijdt er een Mercedes dwars door de menigte. Tom overleeft, zijn gezin gaat door een zwarte financiële periode.
2010, Pete Saubers vindt een hutkoffer met geld en notitieboekjes van de bekende schrijver Rothstein.

Deze nieuwe personages zitten verweven in het tweede boek, samen met Bill Hodges, Jerome en Holly (die we kennen van Mr. Mercedes). Mr. Mercedes of Brady Hartsfield heeft maar een minimale rol in het boek, maar alles draait wel rond het gevolg van de aanslag op die koude winterdag. Wat mij vooral opvalt is dat je een goed beeld krijgt van elk personage in dit boek. Is dit het spannendste boek dat ik gelezen heb? Misschien moet ik daar nee op antwoorden toch leest het vlot en is het bijzonder goed geschreven door een grote meneer. Het plot heeft me echt wel nieuwsgierig gemaakt naar het derde boek, gaan we een andere weg op?