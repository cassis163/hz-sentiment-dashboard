In dit boek staat Cécile Brugman centraal. Ze is journaliste bij het tijdschrift Ins&Outs. Voor dit tijdschrift heeft ze een interview met Nederlands bekendste zanger op het moment, Steven van den Boogaard. Het management verzoekt Cécile om de gekuiste versie te publiceren, maar wegens een klein foutje werd de ongekuiste versie gepubliceerd. Iedereen is razend kwaad, behalve één persoon: Steven zelf. De twee worden een koppel, maar dan blijkt de showbizz niet wat het lijkt te zijn...

Ik heb al meerdere boeken gelezen die een kant van de showbizz toelichten. Dit boek zou ik in de middenmoot plaatsen. Niet het slechtste, maar ook niet het beste. Gewoon goed. Gewoon verstand op nul en lezen maar.

De schrijfstijl van Mariëtte Middelbeek is zoals ik ze ken. Vlot en filmisch, geen te moeilijk gedoe, rechttoe rechtaan. De druk zelf is ook redelijk groot, waardoor je doorheen het boek vliegt.

Waar ik persoonlijk moeite mee had, was de naam van de hoofdpersoon. Ik las namelijk altijd Céline, i.p.v. Cécile. Dat ligt natuurlijk volledig aan mij. ;-)

Kortom, een leuk boek om 2014 af te sluiten. :-)