Politiepsycholoog Martin Schwarz werkt undercover en deinst nergens
voor terug. Martin heeft tijdens een vakantie op het cruiseschip
‘Sultan of the sea’ zijn vrouw en zoontje verloren. Martin blijft
met allerlei vragen zitten. Wat is er die bewuste dag precies
gebeurd en waarom? Hij heeft zich voorgenomen nooit meer één voet
op een cruiseschip te zetten, totdat hij vijf jaar later een
mysterieus telefoontje krijgt van een oudere dame die beweert meer
van de verdwijning te weten. Martin gaat terug naar het gewraakte
schip en komt op het spoor van een verdwenen gewaand meisje dat is
teruggekeerd naar de ‘Sultan of the sea’ samen met de teddybeer van
zijn zoontje.   Als ik aan een cruiseschip denk dan moet ik
altijd aan de bekende serie ‘Love Boat’ denken. En wat zou het leuk
en geweldig zijn om dat een keer mee te maken. Nu ik dit boek heb
gelezen stel ik die droom nog maar even uit, ‘Sultan of the sea’ is
één  grote nachtmerrie.  ‘Wat gebeurt er toch allemaal op
dat schip?’ is het eerste wat je denkt.  Je leert Martin goed
kennen, door zijn werk als undercoveragent kent hij de klappen van
de zweep, maar het is ook een man met emoties. De auteur heeft deze
personage goed neergezet. Vanaf het begin word je met de golven mee
getrokken in het verhaal. De spanningsboog blijft gespannen staan,
door zijn vlotte manier van schrijven blijf je lezen. En wanneer je
denkt te weten hoe het zit, komt er een golf en spoelt die gedachte
weg en heb je het als lezer goed mis. Het verhaal krijgt een andere
wending, het is verrassend.  Een plot die inslaat als een bom
en die je niet zag aankomen, hier hou ik van.  Ik vraag me af
waarom ik nog nooit iets van Sebastiaan Fitzek heb gelezen. Want
dat hij kan schrijven is zeker, echt klasse! Ik heb gelukkig nog
iets te goed. Het verhaallijn van Martin heeft me geboeid. En
schrikbarend dat in het echte leven ook mensen verdwijnen op een
schip. ‘Passagier 23’ is echt een aanrader voor iedereen die van
thrillers houdt.  Ik geef ‘Passagier 23’ 5 sterren.