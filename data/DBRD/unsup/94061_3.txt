Deze reactie bevat spoilers, selecteer de tekst om de spoilers te lezen.  Kon me niet zo helemaal vinden in dit boek en dat komt denk ik vooral omdat ik me teveel stoorde aan de manier waarop de hoofdpersonen omgaan met hetgeen hun zoons hebben uitgehaald. Het feit dat ze de jongens de hand boven het hoofd houden mbt hun gedrag bij de pinautomaat (een misdaad in feite) daar kan ik me niets bij voorstellen.
Het verhaal is in zekere zin wel spannend omdat je al snel doorhebt dat er iets is voorgevallen maar wat het is daar kom je stukje bij beetje achter. Wat me nog het meest aansprak waren de scènes in het restaurant waar de vier gaan eten: de manier waarop de gerant de gerechten aanwijst met zijn pink en beschrijft wat er op het, vooral lege, bord ligt, de beschrijving van Paul van het wijn proeven door Serge, de mensen die proberen niet te kijken naar de 'BN'er' Serge. Humoristisch en herkenbaar!

Èn ik heb dit boek gewonnen bij het tijdschrift Boek èn Herman Koch heeft het vorige week voor me gesigneerd, dat is wel weer leuk.