Lockwood & Co: De schreeuwende wenteltrap, is een heel ander soort boek dan wat ik gewoon lees en dat was erg leuk.
In het Engeland is er een Probleem: niemand weet hoe het is ontstaan, maar er zijn veel paranormale verschijnselen en niet alles is even fijn. Niemand wil in het donker buiten zijn,
Diverse bureaus, gespecialiseerd in het opruimen van spoken en dergelijk, zijn daardoor ontstaan. Lucy heeft een Talent en wordt aangenomen door de jonge Anthony Lockwood. Als tijdens een nachtelijke opdracht veel mis gaat en het bureau bijna failliet gaat, is daar plotseling een grote opdracht: in een landhuis spookt het al jaren en de eigenaar wil nu wel eens van al die verschijningen af zijn.
En dan is er ook nog een moordmysterie om op te lossen.

Het verhaal leest lekker weg en het is bij vlagen best wel eng. Spanning is er volop en je wilt blijven doorlezen om te zien of Lockwood & Co succes heeft.
De auteur heeft volgens mij goede research gedaan naar paranormale verschijnselen, want alles komt heel geloofwaardig over. Het verhaal en de verschijnselen worden bijzonder beeldend, haast filmisch, beschreven. Doordat het zo spannend was, had ik het boek zo uit.

Het is een niet alledaags verhaal, en ik kan het boek zeker aanraden.
Dit is het eerste deel en ik ga beslist de vervolgdelen lezen.