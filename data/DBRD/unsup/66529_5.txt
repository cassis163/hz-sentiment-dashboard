Deel 5 al weer van de Frieda Klein serie, en wederom een heerlijk boek om te lezen. Ik kon bijna niet meer stoppen met lezen zo werd ik meegesleept in het verhaal. En ik heb dan ook maar direct besloten om deel 6 te gaan lezen want ik wil verder mme in het lezen van Frieda.

In dit deel wordt in de Theems het stoffelijk overschot gevonden van een man met een ziekenhuisbandje om zijn pols met daarop de naam Frieda Klein. En na onderzoek blijkt Frieda inderdaad een bijzondere band met deze persoon te hebben (gehad). Als Frieda vervolgens als verdachte wordt aangemerkt slaat ze op de vlucht om zo de waarheid boven water te proberen te krijgen. Ondersteund door al haar vrienden die in de vorige delen ook al om haar heen stonden. En jawel uiteindelijk lukt het Frieda om de dader te vinden en daarmee zichzelf vrij te pleiten. En dan in de allerlaatste zin op de allerlaatste bladzijde komt onverwacht een naam naar voren van iemand die Frieda maar al te goed kent en die mij zeer nieuwsgierig maakt naar het volgende deel.

Wat een fantastische serie zeker als je alle delen in korte tijd leest waardoor je heel goed de doorgaande lijnen in het boek kunt volgen en echt onderdeel wordt van de sociale kring rond Frieda Klein.