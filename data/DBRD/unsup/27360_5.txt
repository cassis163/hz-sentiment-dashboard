Wat een heerlijk verhaal vol krachtige hoofdpersonen en bijzondere wezens. Het verhaal speelt in het oude Rusland, in de tijd van de overgang van het oude geloof naar het Christendom. De echte wereld is nog heel sterk verweven met het volksgeloof en de figuren die het bos bevolken en het huis beschermen. Helaas hebben de mensen steeds minder oog voor deze wereld en dreigt zij te verdwijnen. Hoofdpersoon Vasja, een dapper en eigenzinnig meisje, kan deze wezens wel zien en met ze praten. Het verhaal volgt Vasja in haar strijd tegen de traditionele rol die voor haar als meisje en vrouw is weggelegd en tegelijk moet zij haar dorp en de wereld behoeden voor een duistere kracht. Realiteit en sprookjes zijn prachtig met elkaar verweven waardoor alles heel echt aanvoelt. Bijzonder is dat alle figuren uit de echte volksoverleveringen van Rusland komen en het lezen van dit boek nodigt uit om meer over ze te willen weten!

Extra bijzonder is de prachtig ge√Øllustreerde kaft - een van de redenen dat ik dit boek wilde lezen. Gaandeweg het verhaal kom je erachter wat alle elementen en figuren op de kaft te betekenen hebben, waardoor de kaft nog meer meerwaarde krijgt.