Ook met de roman Kolja maakt Arthur Japin het weer waar om van een waar gebeurde geschiedenis een mooie roman te maken. Zijn gedegen onderzoek naar de hoofdpersonen, de tijdsperiode en de locatie buigt hij om naar geweldige sfeerbeschrijvingen en een begrijpelijke verhaallijn.

De wereldberoemde Russische componist Pjotr Tsjaikovski overlijdt. Hoe kon dat zomaar gebeuren? Het hoe en waarom wordt langzaam ontrafeld aan de hand van de zoektocht naar antwoorden door protege Kolja. Dit verhaal wordt afgewisseld door de dagboeknotities van Modest, broer van Tsjaikovski en leermeester van Kolja. Hierdoor krijg je een kijkje in het vroegere leven van de Tsjaikovskiâ€™s. Terwijl je in het verhaal van Kolja meer te weten komt over het Russische leven in St. Petersburg in de 19e eeuw.

Heb je interesse in historische personages of gebeurtenissen, dan mag je dit boek zeker niet overslaan. Feit en fictie worden zoals vanouds door de geweldige schrijfstijl van Japin mooi verweven in een prettig leesbare roman. Door dit verhaal wil ik me verder verdiepen in de Russische geschiedenis en heb ik weer eens genoten van de verschillende muziekstukken van componist Tsjaikovski.