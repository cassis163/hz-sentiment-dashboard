In De prijs maken we kennis met acht personen, vier vrouwen en vier mannen. Totaal verschillende personages maar ze hebben wel overeenkomsten, ze passen niet meer goed in de maatschappij. Deze acht personen krijgen een uitnodiging op de mat. Na een grootste advertentie campagne waarin werd aangegeven dan men 10 miljoen Zweedse kronen zou kunnen winnen, zijn het deze acht willekeurige geselecteerde deelnemers die naar een hotel mogen komen om te strijden voor de hoofdprijs.
Met een busje worden ze naar een bosrijke omgeving gebracht, waar een groot, enigszins vervallen hotel staat in total afzondering. Eenmaal binnen ontdekken ze dat er niemand is, dat er overal cameraâ€™s hangen en, nog wel het grootste probleem, dat ze er niet meer uit kunnen.
Dan begint het spel, elke dag zal er een persoon afvallen, en slechts een van hen zal het hotel weer verlaten.....

Een goed geschreven verhaal, waarbij een hoog Agatha Christie gevoel aanwezig is. Dat heeft de schrijfster zich ook gerealiseerd en laat haar personages die vergelijking dan ook uitspreken. Tien kleine negertjes, en toen waren er nog maar....

Het psychologische karakter van het opgesloten zijn in een vervallen hotel, met mensen die je niet zelf zou hebben uitgekozen is goed uitgewerkt. De irritaties lopen al snel hoog op met alle gevolgen van dien. De personages werken elkaar op de zenuwen en niet iedereen kan daarmee omgaan. Toch zijn ze op elkaar aangewezen. Als lezer voel je met de personages mee, krijg je sympathie voor en een en afkeer voor de ander.

De druk wordt elke dag verhoogd, de voorzieningen verslechteren en de spanning loopt op, wie zal er levend en ongeschonden uit komen?

De opbouw van het verhaal zit goed in elkaar, in het begin is het goed opletten, omdat de personages niet direct bij naam, maar met een bijnaam worden aangeduid, maar dat houdt de lezer bij de les.

De epiloog zorgt voor een afgerond geheel, de lezer weet hoe het in elkaar zit, hoewel toch redelijk onduidelijk blijft hoe de selectie is gegaan. Maar het plot is origineel. Het is de moeite van het lezen waard. Geen dik boek, het had nog best verder uitgewerkt mogen worden, maar zeker een interessante spannende roman.