Het verhaal begint op de parking van de Kinepolis in een Vlaamse stad en meteen is het spanning en avontuur wat de klok slaat. Sluipend gif is een echte pageturner, éénmaal je begint te lezen kan je niet meer stoppen. De spanning wordt tot aan het einde toe tot een ondraaglijke hoogte opgebouwd. Luc Deflo heeft zichzelf opnieuw overtroffen. Dit boek verdient het om in een scenario omgezet te worden, wat zal resulteren in een superspannende film zoals 'Loft'. Het is een boek dat ik iedereen die graag spannende boeken leest meer dan honderd procent aanraad. De boeken van Deflo zijn van absolute wereldtop.