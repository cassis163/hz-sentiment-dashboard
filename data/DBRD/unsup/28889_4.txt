Wat een prachtige cover heeft dit boek. Hierdoor moest ik dit boek wel lezen, ik moest weten wat er schuil ging achter dit prachtige plaatje.

Het boek gaat over de hoofdpersoon Cleo. Zij wil het liefst ver weg van de roddels die haar achtervolgen. Wanneer ze de kans krijgt om voor een paar maanden naar Zuid-Frankrijk af te reizen, hoeft ze niet lang na te denken. Ze gaat! Al snel is er een ontmoeting met haar buurman Luc. Ze voelt zich vertrouwd bij hem en op haar gemak. Luc die niet zit te wachten op gezelschap van iemand is al gauw de helpende hand voor Cleo. Ook hij mag Cleo en al gauw gaan ze samen op pad. Maar wat als Cleo er achterkomt wie hij werkelijk is?

Wat een heerlijk boek. Het heeft een vlotte schrijfstijl, makkelijk taalgebruik, waardoor het snel leest en je gauw in het verhaal zit. Voordat je het weet is het verhaal uit. Het leuke aan het verhaal vind ik ook de beschrijving van het Franse landschap en dan met name Montpellier. Tijdens het lezen waan je je gewoon in Montpellier. Het is een boek wat je moeilijk meer weg kan leggen, je wil weten hoe het verhaal afloopt al weet je dat eigenlijk in je achterhoofd wel. Doordat het een tikkeltje voorspelbaar is heeft het boek van mij 4 sterren gekregen! Een aanrader!