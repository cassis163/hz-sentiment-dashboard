Micol Ostow heeft een goede schrijfstijl die meteen lekker wegleest. In een oogwenk ben je al halverwege het boek. Ze weet de personages zo te omschrijven dat dit geen afbreuk doet aan de serie. Hier ben ik heel erg blij om. Ook vind ik het leuk dat Micol Ostow heeft besloten om andere personages bij het boek te betrekken. Zo komen er bijvoorbeeld e-mailtjes en sms’jes voorbij van bijfiguren. Dit geeft je ook weer een andere kijk op de personages zelf. Grappig vond ik het om te zien dat Veronica voor de serie een heel ander persoon is. De gebeurtenissen die plaats vinden in het boek hebben haar karakter absoluut veranderd.

Riverdale – Hoe het allemaal begon is een mooi extraatje voor de fans van de serie. Ook is het boek prima los te lezen als je de serie niet kijkt. Al zorgt het einde van het boek er waarschijnlijk wel voor dat je de serie wil gaan kijken, omdat je wilt weten hoe het afloopt. En als je de serie al hebt gezien, wil je hem waarschijnlijk (net als ik) weer opnieuw gaan kijken.