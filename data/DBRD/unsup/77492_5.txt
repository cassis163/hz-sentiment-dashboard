Bij het zien van de schitterende cover van Pure Nostalgie van GT Rovers krijg je een nostalgisch gevoel. Zeker als je het zelf hebt meegemaakt, verlang je weer even terug naar de tijd van toen. Een tijd waarin het ook niet altijd makkelijk was, maar toch overzichtelijker leek, de mensen vriendelijker leken, behulpzamer leken. De titel spreekt voor zich. Je weet meteen dat je nostalgische verhalen gaat lezen.
Pure Nostalgie van GT Rovers brengt je terug naar de jaren dertig tot eind jaren zeventig van de vorige eeuw. Het laat zien hoe het leven vroeger was, hoe men vroeger leefde. Het verhaalt over beroepen die niet meer bestaan zoals bijvoorbeeld de scheepsjager, de kolenboer en de scharensliep, over eten dat niet of nauwelijks meer wordt gegeten zoals bijvoorbeeld duivekater en balkenbrij, waar kinderen vroeger mee speelden zoals bijvoorbeeld met blikken speelgoed en waar men vroeger naar keek zoals bijvoorbeeld naar Swiebertje. Het boek laat zien dat bepaalde gebruiken zoals trouwen in het wit (je leest wie de beroemde trendsetter was) niet altijd zo is geweest, dat de snelweg nog niet eens zo lang geleden is aangelegd, waar de eerste snelweg in Nederland werd aangelegd en wanneer de eerste file was.

Lees verder op https://surfingann.blogspot.com/2018/12/pure-nostalgie-gt-rovers.html.