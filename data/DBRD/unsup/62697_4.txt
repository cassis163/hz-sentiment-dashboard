Ik las op Crimezone twee recensies van ‘Twee keer sterven’ van Dirk Van den Eede. Eentje waarin brandhout wordt gemaakt van het boek. Eén ster over de hele lijn, slechter kan niet. Daaronder eentje waarin het boek wordt opgehemeld en het maximum van vijf sterren krijgt. Ik was niet van plan ‘Twee keer sterven’ te gaan lezen. Er verschijnen zoveel boeken. Tot ik de lovende kritiek in de Thrillergids van Vrij Nederland las. Eerste zin: “Waren alle policiers maar zo hecht doortimmerd als dit debuut.” Ik heb het boek dan toch maar besteld en inmiddels is het uit. Geen seconde spijt van gehad. Het is spannend, goed geschreven en de personages blijven je bij. Het verhaal is soms misschien ietsje ingewikkeld. Het zijn eigenlijk drie verhalen. Maar ik raakte toch nooit de draad kwijt. Het kan waarschijnlijk altijd beter, maar als je bedenkt dat dit een debuut is, dan denk ik dat we van van den Eede nog zullen opkijken. Dat deed ik eigenlijkj nu al.

Marie-Claire Buyl