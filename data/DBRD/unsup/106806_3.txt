Dit boek heb ik al vele jaren in de kast liggen, omdat ik ooit de serie van de AKO-literatuurprijs bij de AKO winkels heb aangeschaft. Iedere weeek (of was het maand) verscheen er in een AKO-uitgave van een winnaar. De meeste heb ik al gelezen, maar dit boek lag er nog ongelezen.
Het verhaal gaat over 2 bevrienden echtparen die ook (bijna) buren zijn.
Het ene echtpaar Erik & Nellie hebben een gehandicapt kind Gaby, het andere echtpaar Robert en Marge is kinderloos. Er gebeurt iets dramatisch in huize Robert & Marge, waar ik niet verder in detail over kan uitweiden zonder spoilers te gebruiken. Deze gebeurtenis wordt vervolgens beschreven vanuit de 4 volwassen beleeft en een wisselende ik-persoon. Dat an sich is al heel bijzonder, maar wat het nog specialer maakt is dat in iedere beleving volop teruggeblikt wordt naar het verre verleden, soms nog naar voor de huidige relatie.Literair mag dat interessant zijn, voor mij was de wijze waarop dit gebeurde - soms midden in een paragraaf - regelmatig verwarrend.
Wat daardoor wel goed naar voren kwam waren de uitwerkingen van de 4 hoofdpersonages. Via Nellie, de moeder kwam ook het autistisch kind Gaby uitgebreid aan de orde. Aan het einde van het verhaal kwam dan wel alles bij elkaar.
Al met al vond ik het niet een heel goed boek. In de serie AKO/ECI/Bookspot-literatuurprijs heb ik (vele) betere boeken gelezen. Margriet de Moor zal het met 3 sterren moeten doen.