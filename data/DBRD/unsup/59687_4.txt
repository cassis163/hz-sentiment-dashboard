We hebben er dus even op moeten wachten, maar het wachten was het zo waard! Helemaal het einde is een boek zoals we van Lisette gewend zijn, maar gaat tevens ook een stapje verder. Het bevat humor en je kunt dit boek niet anders dan met een glimlach lezen, maar daarnaast bezorgd het je ook een brok in je keel en kaart Lisette serieuze en heftige onderwerpen aan. Het bevat de perfecte mix tussen ontroerende momenten, de zoektocht naar jezelf en natuurlijk de hilarische schrijfstijl van Lisette!

Wat ik heel bijzonder vind aan dit boek en aan de schrijfstijl van Lisette is dat je helemaal niets met de hoofdpersonen hoeft te hebben, maar toch kunt genieten van een heerlijk verhaal. Normaal gesproken vind ik een boek minder als ik me continue erger aan de hoofdpersoon, maar in Helemaal het einde was dat helemaal niet het geval. Ik vond Roxy irritant en heel ego√Østisch en eerlijk gezegd veranderd dat niet. Desondanks paste Roxy wel heel goed in het verhaal. Ik genoot juist ontzettend van de bijpersonages, zoals Roxy's ouders, Arno en andere familie uit haar geboortedorp.

Het boek wordt afgewisseld met het perspectief van Roxy die alles nu meemaakt en dagboekfragmenten van Arno van zijn tienerjaren. Zo voegden zeker wat toe aan het verhaal, want Roxy deelt erg weinig over haar verleden op het platteland, maar toch haalde de fragmenten wel wat vaart uit het verhaal. Ondanks de humor en de grappige momenten die de tieners hebben beleefd, waren de dagboekfragmenten niet per se nodig geweest.

Het hele verhaal draait om het lang bewaarde geheim van Roxy, de reden dat ze Nederland is ontvlucht. Helemaal het einde telt meer dan 450 pagina's, dus het duurt even voordat je helemaal ontdekt wat er is gebeurd. In grote lijnen is het einde een beetje voorspelbaar, maar Lisette weet je alsnog met wat momenten te verrassen. Heerlijk!

Helemaal het einde was het wachten helemaal waard en is weer een chicklit waar de liefhebbers hun hart bij op kunnen halen. Heftige onderwerpen en een emotionele zoektocht naar jezelf worden op de hilarische en bekende manier van Lisette beschreven. Je wilt dit boek gewoon lezen!