De vrouwen van kasteel Deverill is het eerste deel van een trilogie over dit kasteel van Anglo-Ierse landadel. Montefiore toont alweer haar vakmanschap en geeft deze roman alles wat een begin van een trilogie nodig heeft: personages waarvan je alles wilt te weten komen, spannende verhaallijnen die nog alle kanten op kunnen gaan, verraad, romantiek en een levendige historische setting.

Door de gedetailleerde beschrijvingen komt de setting helemaal tot leven en worden ook andere aspecten van het begin van de 20e eeuw belicht. Zo vervlecht Montefiore de verschillen tussen mannen en vrouwen, de relatie tussen armen en rijken, de verwachtingen die ouders ten opzichte van hun kinderen hebbenâ€¦ in de ontwikkeling die Kitty van kind tot volwassen vrouw doormaakt. Hoewel Kitty zich in een bevoorrechte positie bevindt, en alles lijkt te hebben wat haar hartje begeerd is ze vaak eenzaam. Als kind dat door haar moeder genegeerd wordt zoekt ze gezelschap bij haar grootmoeder en sluit ze een ongewone vriendschap met Briddie, de dochter van de kokkin.

Mijn volledige recensie lees je op mijn blog: https://www.hebban.nl/spot/smakelijk-lezen/nieuws/het-perfecte-begin-van-een-trilogie-de-vrouwen-van-kasteel-deverill-santa-montefiore