Een kleine gouden ring is een klassiek opgebouwde detectiveroman: er wordt een moord gepleegd en de twee rechercheurs interviewen in de rest van het boek getuigen en verdachten en achterhalen op die manier wie de dader is. Het boek bevat dus veel dialogen, waardoor het verhaal vlot leest. Ondanks de meer dan 400 bladzijden heb je de roman in een wip uit. Het moet gezegd, de dialogen die de Noorse auteur Kjell Ola Dahl neerpent zijn levensecht en geloofwaardig en daarin ligt de kracht van het boek. Een kleine gouden ring is zeker geen meesterwerk, maar het was toch een aangename kennismaking met de knorrige inspecteur Gunnarstranda en zijn collega Fr√∏lich. Hier ga ik zeker meer van lezen.