Nee! Niet de synopsis lezen, gewoon dit boek(je) gaan lezen. En als je toch zo nodig de synopsis moet lezen, sla dan de laatste zin over.

Hoofdpersoon gaat op zoek naar zijn vriend die tijdens een circusvoorstelling verdwijnt. Wat volgt is een trip terug in de tijd, de hoofdpersoon mijmert over vroeger, over zijn vriendschap met Magnus. Net als hij een loner, op zoek naar een vriend om de eenzaamheid te verdrijven en het ontstaan van hun vriendschap. Ondertussen zoekt hij in het heden naar Magnus.

Muziek speelt een enorme rol in dit boek, de hoofdpersoon is veel bezig met het op associatie indelen van zijn platenkast.De beginzin is wat mij betreft direct al raak:
Het begon allemaal met de aloude discussie: Kun je echt bevriend zijn met iemand die luistert naar 'Fix You' van Coldplay?

Surrealisme en eenzame hoofdpersoon die veel met muziek bezig is. Inderdaad, ik moest aan Murakami denken. Maar het is zeker niet zo dat Jonas Karlsson Murakami na wil apen. daarvoor is de stijl van Karlsson toch weer te eigen.

Bijzonder verhaal, fijn om tussendoor te lezen, in een paar uurtjes uit en een aanrader!