Via de BUZZZ club heb ik De Goden van Gotham ontvangen. Ik ben er meteen in begonnen, maar had er in het begin erg veel moeite mee. Ik kon er maar niet inkomen. Gelukkig heb ik het wel volgehouden en ben ik niet gestopt. Vanaf hoofdstuk 4 kon ik het boek nog maar met moeite wegleggen. New York uit 1845 en de politiemacht wordt heel mooi en goed beschreven.
Nadat Timothy Wilde Bird vind wil je heel graag weten wat haar overkomen is. Er wordt langzaam, maar spannend naar het einde en de oplossing geschreven. Dit einde vind ik heel onverwacht en daar houd ik wel van. Ik zal dan ook niet te veel verklappen.

Het boek gaat over Timothy Wilde die, nadat een grote brand zijn gezicht heeft verbrand, bij de nieuw opgerichte politie van New York gaat werken. Bij zijn ronde door zijn wijk rent er een meisje tegen hem op. Ze zit onder het bloed en is heel erg bang. Ze heet Bird. Tim ontfermd zich over het kind en wil erachter komen waarom ze onder het bloed zat. Eerst is ze veel te bang om te praten en daarna verteld ze heel veel leugens. Uiteindelijk wint hij haar vertrouwen en vertelt ze hem beetje bij beetje wat er gebeurd is. Bij het uitzoeken van haar verhaal komt Tim achter een massagraf waar 19 kinderen begraven liggen. Hij wil weten wat er aan de hand is en komt met hulp van Bird achter de waarheid.

Ik vond het een heel boeiend en spannend boek.