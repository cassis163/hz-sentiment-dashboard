Ik zie jou is het tweede boek van Clare Mackintosh. Na haar succesvolle debuut Mea Culpa heeft deze ex-rechercheur weer een nieuwe triller geschreven.

Plot
De ik-persoon in het verhaal is Zoë Walker. Op een dag ziet ze een foto van zichzelf in een advertentie in de krant. Tussen de andere zoekertjes vind ze een website findtheone.com. Behalve een witte achtergrond en een flikkerende cursor is er niets te zien. Ook het telefoonnummer wat onder de foto’s stond wordt niet opgenomen. Wie heeft die foto van haar gemaakt en wat is de bedoeling van de advertentie? Zoë zit met veel vragen terwijl haar paranoia groeit.

Aan de andere kant is rechercheur Kelly Swift op de zaak gedoken. Samen met haar collega’s komt ze aan de hand van de losse flarden aan informatie op een spoor te recht. Of het, het juiste spoor is en ze er op tijd bij zijn is nog maar de vraag.

Mijn mening
Het tempo van het verhaal is in het begin wat traag. Mackintosh neemt ruim de tijd om alle personages te introduceren. Over de meeste figuren in het boek krijgen we een goede inkijk in de persoonlijke geschiedenis. In eerste instantie vond ik dat hier en daar wat overbodig. Ik begrijp wel dat de auteur hier toch voor gekozen heeft, dit omdat Zoë’s gedachtenspinsels hierdoor beter te volgen zijn.

Qua spanning was het dus net een dieselauto. Het duurde even maar toen de vaart er in zat, werd het boek een echte pageturner. De laatste 100 pagina's heb ik praktisch in één zit gelezen.

Zelf vind ik het fijner om de hoofdstukken over Kelly te lezen. Ze is een sterk personage met een uitgesproken eigen wil. Ook haar drang naar rechtvaardigheid is iets wat ik als rechtenstudent goed kan begrijpen. Zoë daarentegen heeft een zachtere persoonlijkheid. Dit in combinatie met haar groeiende angst maakt dat ik mijn minder goed in haar kan verplaatsen.

Mackintosh voegde tussen sommige hoofdstukken een stuk tekst van uit het perspectief van de dader. Deze waren een interessante toevoegingen die zijn meerwaarde heeft bewezen.
Al met al een fijn boek waar je in het begin wat geduldig moet zijn. Dit geduld wordt echter meer dan beloond met een weergaloze climax.