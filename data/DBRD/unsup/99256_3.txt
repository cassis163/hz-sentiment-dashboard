Een mooie intrigerende cover, die nogal wat belooft. Evenals de benaming 'Literaire thriller'.
Ik heb het boek vlot uit gelezen. Heel knap hoe deze auteur zich weet te verwoorden. Het zijn korte hoofdstukjes, waardoor je razendsnel door het boek heen bent gelezen.

De proloog is lekker spannend en je kijkt daardoor uit naar de rest van het verhaal, waar je nog een heleboel spannende dingen verwacht. Dat is me heel erg tegengevallen in dit boek. Als lezer moet je nog ongeveer de helft van het boek doorlezen, voordat het over een andere boek gegooid wordt.
Daarna is het allemaal nogal voorspelbaar. De epiloog was niet echt noodzakelijk, maar het is wel goed gedaan om het verhaal mee af te sluiten, gekeken door de ogen van de hoofdpersoon.
Het is zonder meer een leuk verhaal, wel enigszins spannend maar nog een heel stuk verwijderd van haar voorbeeld Stephen King.

Ik heb het idee dat deze auteur meer in huis heeft en dat haar naam uiteindelijk genoemd zal worden samen met de bekende Nederlandse vrouwelijke thrillerauteurs.
Nathalie Pagie schrijft lekker vlot en je blijft het verhaal volgen. Ik hoop dat ze in een volgend werk de spanningsboog wat anders brengt. Dat zal zeker helpen.
Daarom ben ik dan ook heel benieuwd naar De Campus.