Wat heb ik dit boek met veel plezier gelezen en wat is het goed geschreven. De opbouw waarbij ieder hoofdstuk de naam heeft van een van de twee hoofdrolspelers: Louise en Adele Ã³f van een tijdstip in het verhaal: Then, After.
Daardoor wijzigt het perspectief van de verteller van het verhaal en hierdoor word je als lezer ook heen en weer getrokken tussen de verschillende mogelijkheden. Het leest als een filmscript. Sarah Pinborough schrijft ook voor de BBC lees ik voorin het boek en dat is goed te merken.

In de hoofdstukken getiteld Then, ga je terug in de tijd. In deze hoofdstukken wordt steeds meer duidelijk over een vreselijk voorval in het verleden van David en Louise. David is de derde hoofdrolspeler en als lezer weet je niet of je hem kan vertrouwen. Hij kust met Louise in de pub en de dag erna blijkt het haar nieuwe, getrouwde (met Adele) baas te zijn. Meteen een lekker ongemakkelijk begin. Even later ontmoet Louise Adele en ze worden vriendinnen. Het is al snel duidelijk dat hier vanuit Adele een plan achter zit, dat dit precies is wat ze wil. David blijkt haar enorm te controleren en daardoor krijgt Louise een steeds grotere hekel aan David. En de schrijfster probeert de lezer hier ook toe te verleiden. En dat is haar bij mij ook zeker gelukt. Alhoewel ik door de oranje 'don't trust'-regels op de voorkant me er ook steeds van bewust was dat alles wel eens heel anders kon zijn, dan dat je denkt.
Adele probeert Louise te helpen met haar slaapproblemen en zo komt ze erachter dat Louise, net als zij, door de 'second door' kan komen. Dit stemt haar zeer gelukkig.
Dit vage begrip 'second door' is uiteindelijk de verklaring voor alles wat je als lezer niet kon bevatten. Alles wordt haarfijn uitgelegd en dat is prettig, maar het is allemaal wel heel erg gekunsteld. Heel erg jammer! Zonder dit, voor mij, zwakke einde was ik zeker op 4 sterren uitgekomen. Want het is wel een echte page-turner!
Kortom: mixed feelings.