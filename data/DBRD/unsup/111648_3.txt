Dit is het 2e boek van Feliers dat ik heb gelezen na Hou van mij. Laat me los heeft dezelfde hoofdpersoon maar het boek is geen vervolg. Ze zijn los van elkaar te lezen. Ook dit boek is een makkelijk leesbaar boek. Het plot is al lang van te voren te voorspellen maar op het einde net een leuk extraatje. Daarom was het boek ook niet heel spannend. Dat vond ik bij het eerste boek ook. Feliers schrijft niet slecht maar het plot was gewoon niet veel bijzonders. Op sommige momenten ergerde ik me ook wel aan de beschrijving van het gedrag van Julia. Net alsof het een kind van 7 is, terwijl het gaat om een meid van 18. Op de een of andere manier vond ik de hoofdpersoon soms ook wat onnozel overkomen. Maar dat zal dus ook wel komen doordat je ver van te voren kan voorspellen wat er gaat gebeuren en de hoofdpersoon het beschrijft alsof het grote breinbrekers zijn. Al met al leuk voor 3 uurtjes vermaak maar niet meer dan dat.