In Retour afzender maken we kennis met Lora en David, een gehuwd stel waarbij David als dominee devoot is in zijn job en geloof en Lora haar twijfels heeft. David merkt de gemoedswisseling bij zijn vrouw op maar weet niet hoe hij het moet oplossen. Lora begint haar heil te zoeken in het schrijven van brieven aan God.
Zelf ben ik niet zo godsdienstig om me volledig in de denkwereld van Lora en David te verplaatsen. Maar ik kan me heel goed inleven als je ergens volledig van overtuigd bent en er sluipt twijfel binnen dat je met een duidelijk dilemma zit.
Henrieke is er perfect in geslaagd deze emoties bloot te leggen in haar boek. Een boek dat diepgewortelde liefde maar ook het lijden hieronder weerspiegeld. Iets waar iedereen zich wel eens op dezelfde plaats bevindt.
De auteur heeft een fijne schrijfstijl die nergens storend werkt. Retour afzender is in mijn inziens wel een roman die meer geschikt is voor vrouwen.