Een boek dat je ademloos uitleest. Er spelen verschillende verhaallijnen in het boek. Eerst is het geheel onduidelijk wat ze met elkaar te maken hebben. Langzamerhand worden de verbanden duidelijk. Het is een heel intrigerend verhaal dat gebaseerd is op ware gebeurtenissen, maar verder is ontsproten uit de fantasie van de schrijver.
De gevolgen van de verschrikkingen van de Eerste Wereldoorlog, de rol van de communisten in het verzet tijdens de Tweede Wereldoorlog en de invloed van een klooster in een Limburgs dorp. In de na-oorlogse jaren wordt duidelijk hoe deze zaken met elkaar in verband staan.
Het karakter van de hoofdpersoon, Siem Coburg, spreekt enorm tot de verbeelding: de manier waarop hij leeft, zijn kennis en liefde voor de natuur, de manier waarop hij lief heeft en de vasthoudendheid waarmee hij een "schuld" vereffent. Ook worden alle andere personen beeldend omschreven waardoor ze gaan leven. Dit boek verdient met recht de titel Literaire Thriller.