Dit boek is een verzameling van verhalen uit de Noorse mythologie. Het verteld over het ontstaan van de wereld, de belevenissen van de goden en mensen en het einde van de goden.
Het is erg interessant om deze verhalen te lezen. Het maakt ook deel uit van onze geschiedenis, wat het extra interessant maakt om het te lezen.
Wat het leuk maakt is dat er tussendoor stukken van gedichten staan. Dit voegt wat toe aan het verhaal. Het maakt het allemaal wat levendiger.
In het boek worden een aantal verhalen verteld waarvan er ook nog andere versies zijn. In dit boek worden ook kort de andere verhalen beschreven. Het is mooi dat dit wordt beschreven.
Aan het eind is er een vergelijking met de Griekse mythologie. Dit is wel een leuke toevoeging. Wat hier wel jammer aan is, is dat de namen van de Griekse goden in het latijn staan en dus niet de Griekse namen worden gebruikt. De Romeinse en Griekse goden zijn dan wel vrijwel hetzelfde, maar benoem dit dan.
Op wel meer plekken miste ik af en toe wat uitleg, vooral over de plekken waar deze religie werd beoefend en wat daarin de verschillen waren. Het heet ‘Noorse mythologie’, maar als je even op internet wordt daar ook gesproken over Noordse en Germaanse mythologie. Wat meer uitleg hierover was wel verhelderend geweest. Nu staat er in het boek ineens een verhaal wat uit Duitsland komt. Valt dit ook onder Noorse mythologie? Het was fijn geweest als in het boek duidelijk was gemaakt wat zij onder Noors verstaan.
Het boek is wel geschreven in 1909, maar over het algemeen heb ik daar niet veel van gemerkt.
Ik heb de versie van Barnes en Nobles gelezen. Dit boek heeft een aantal mooie tekeningen. Dit maakt het nog leuker om het boek te lezen.
Dit boek is een mooie toevoeging in de boekenkast voor wie wat meer wil weten over de Noorse mythologie.