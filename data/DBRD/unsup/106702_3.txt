Na vorig jaar "IJsstation" en "Ultimatum" te hebben gelezen was ik weer eens toe aan een achtbaanrit van Reilly. Net als bij het bekijken van Bond-films, moet je bij het lezen van de de Shane Schofield-thrillers niet te veel nadenken over de "over de top"-actiemomenten en gewoon genieten van alles wat er over je heen komt. De locaties en (slechtheid van) de personages maken het verhaal interessant en spannend. Helaas gaat Reilly in dit boek net over het randje. Het is net te veel, te groots, te ongeloofwaardig. De hele wereld als locatie? Tientallen keren ontsnappen uit situaties waaruit ontsnappen niet meer mogelijk is? Nee, het was voor mij net niet meer te doen. Meer dan drie sterren kan ik er niet van maken.