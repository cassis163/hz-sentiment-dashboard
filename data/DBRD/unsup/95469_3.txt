Het boek is gevuld met volksverhalen die eigenlijk gaan over een goede en slechte kant, de zachte en harde kant, de rustige en onrustige kant van de mens. Maar de vraag is dan voor welke kant kies jij, ga je voor de witte wolf in jou, die wijs, zachtaardig en liefdevol is of de zwarte wolf die onrustig, angstig en veel woede in zich heeft.
De volksverhalen zijn interessant en mooi om te lezen, zeker omdat ze uit zoveel verschillende landen komen. Na de volksverhalen volgt een uitleg door de schrijvers en de oefeningen voor bijvoorbeeld meditatie of aandachtsexperimenten.
De oefeningen vond ik wat minder interessant en waren veel van hetzelfde en mij meestal al bekend en niet vernieuwend. Wat meer diepgang in de uitleg en niet alles alleen maar gericht op de “positieve” witte wolf had ik persoonlijk meer uitdaging aan het boek gegeven. Want een zwarte wolf is niet altijd per definitie niet goed, hier kan men ook wijsheden uit leren of kracht uit halen in combinatie met de sterke kanten van de witte wolf.
Al met al vond ik het een aardig boek, de volksverhalen vond ik heel interessant, de uitleg en oefeningen hadden wat meer diepgang mogen hebben.