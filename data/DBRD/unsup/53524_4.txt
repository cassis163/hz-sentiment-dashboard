Sjon en Sylvana leiden een rustig bestaan, tot zijn moeder op vrij jonge leeftijd komt te overlijden. Ze vinden een brief waarin melding wordt gemaakt dat Willem mogelijk niet zijn vader is. Een zoektocht begint. Als hij dan eindelijk een antwoord op zijn vragen heeft gekregen denkt hij rust te krijgen. Niets is echter minder waar.
Een mooi verhaal over eenvoudige mensen die zichzelf kwijtraken tijdens de zoektocht naar Sjons verleden. Het verhaal blijft klein en dicht bij de hoofdpersonen.