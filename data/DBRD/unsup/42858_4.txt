Wauw, even bijkomen….. Pussy Album is rauw, eerlijk, heftig, overweldigend en zo prachtig!

Je wordt helemaal meegetrokken in de afgronden van het leven, een eindeloos diepe put van seks en alcohol. Hoe diep kan je vallen, hoe diep kan je tot iemand doordringen……..
Stella Bergsma heeft Eva zo ‘van binnenuit’ kunnen neerzetten, dat je als lezer bijna Eva wordt. Eva is zo verachtelijk, zo irritant, zo heftig, zo mooi, zo menselijk, gewoon zoals ze is.

Het duurde wel even voordat ik in het verhaal kwam, de chaos, de prikkels, ik had af en toe moeite om door te lezen. Hoelang gaat deze ellende nog door..? Ik weet niet precies waar ik meegesleurd werd, maar dat werd ik…….steeds verder in het hoofd en hart van Eva. Ze heeft mijn hart gestolen en ik heb het overleefd!

Ik denk dat je dit boek afschuwelijk of geweldig vindt, een middenweg is nauwelijks mogelijk. Als je er aan begint wel even doorlezen, wellicht wordt je nog meegesleurd……