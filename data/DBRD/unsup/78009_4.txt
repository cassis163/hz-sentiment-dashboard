Wat een heerlijk boek! Je leest de gebeurtenissen van die vakantie in juni en daarnaast wat Joni opbiecht aan de priester die ze na die vakantie opgezocht heeft om haar ei kwijt te kunnen en om hopelijk samen uit te vogelen wie de vijfde brief geschreven heeft.
Er zit vaart in, humor en inderdaad een fijne dosis spanning (zonder dat het echt een thriller wordt). Ik kon echt niet stoppen met lezen en kon als ik dat wel moest niet wachten om het boek weer op te pakken. Ik heb hem in één middag uitgelezen! En het einde vond ik zó leuk!
De vijfde brief is een verhaal waar ik echt van gesmuld heb, het was zo smeuïg, gewoon lekker fout genieten van het in geheimen en onderling ‘gebitch’ graven van een vriendinnenclubje ;-)