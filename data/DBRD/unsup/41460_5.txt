Michiel woont op boerderij de Hazelhoeve met zijn vader, moeder, zusje Ida, dienstmeisje Lina en de grote held van Michiel: knecht Alfred. Hoewel Michiel het goed bedoelt, lopen al zijn streken vaak af in het houtschuurtje. Daar moet hij zijn straf uitzitten na zijn kolderieke acties. Daar snijdt hij dan houtpoppetjes. In een van de verhalen snijdt Michiel zijn 100e popetje.
Een aantal streken zijn: een soepterrine op zijn hoofd zetten en er niet afkrijgen, zijn zusje in de vlaggenmast hijsen, zijn vader in de wc(buiten) opsluiten, de kies van Lina trekken, Ida's gezicht blauw verven enz.
Astrid Lindgren schreef het verhaal en het speelt zich zo'n zo'n 100 jaar geleden af op het Zweedse platteland. Maar kinderen blijven altijd kinderen en het is zo beeldend geschreven, dat de verhalen nog altijd goed voor te stellen zijn.
Het is niet allemaal vrolijkheid,soms komen er serieuze verhalen in het boek voor, maar Michiel zorgt altijd voor de vrolijke noot.
Leuk voor jong en oud.