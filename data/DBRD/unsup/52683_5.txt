Een boeiend boek waarin je geconfronteerd wordt met de gedachten van een opgezette eekhoorn. Op zo'n manier beschreven dat deze gedachten steeds realistischer lijken te worden. Alsof er echt een interactie is tussen de mensen en de opgezette eekhoorn, die reageert op wat hij ziet, hoort en ruikt. Wat is nu echt gebeurd en wat is slechts een idee. Knap staaltje werk van de schrijver om totaal verschillende onderwerpen (het prepareren van dieren, vertaalprogramma's en een liefdesverhaal) tot een geheel te maken. Het ene onderwerp loopt over in het andere. Tegelijkertijd is er in het verhaal ruimte voor wat filosofie en wordt de lezer ook met wat ethische kwesties geconfronteerd. Zeker een aanrader als je openstaat voor een bijzonder niet alledaags boek, waarin niet alles wordt opgehelderd, maar wel aanwijzingen in de tekst worden gegeven van hoe het zou kunnen zijn gegaan.