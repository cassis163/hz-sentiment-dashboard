Wie houdt van reisverhalen en Scandinavië is met Afstand- op de fiets vanaf Noordkaap op het juiste adres. Het compacte boekje leest als een trein, bevat een persoonlijk verhaal en is deels ook nog eens informatief.

De auteur, Nollie Knoop, verhuisde naar Zweden rond 2010. Samen met haar vriend en dochter ging ze het avontuur aan., daarbij familie en vrienden in Nederland achterlatend. Tanja, de beste vriendin van Nollie was een van deze mensen. Ondanks de afstand houden de meiden contact en zo ontstaat het idee om samen in Scandinavië op de fiets te stappen. In eerste instantie om samen iets te ondernemen, maar nadat de plannen concreter werden, koppelden ze er een goed doel aan. Maar hoe regel je zo`n grote onderneming van 1700 km?

Nollie vertelt in dit boek hoe ze samen de plannen uitwerkten, de fietsreis begonnen en wat ze zagen en meemaakten. Ook al ben je niet bekend met Scandinavië, ik waande mij in deze contreien tijdens het lezen.

De aangename schrijfstijl zorgt ervoor dat het boek vlot leest, het geheel is overzichtelijk. Zodra de reis begint, is de dagelijkse route te zien op een landkaart. De hoofdstukken zijn lekker kort en compact. De afwisseling van foto’s maakt hun reis levendig.

Een echte aanrader om tussendoor te lezen. Het is geen moeilijk leesbaar boek en is zeer gericht op de vriendinnen hun ervaringen. Dit moet de lezer liggen of juist niet. Fijn boek voor iedereen die meer wil weten over Scandinavië.
Ik heb genoten van hun reiservaringen en geef het boek 3.5 sterren.

Gelezen voor het blog In de boekenkast