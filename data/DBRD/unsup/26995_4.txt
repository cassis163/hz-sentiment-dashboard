Ed en Zoë zijn al jaren bij elkaar, als het noodlot toeslaat en Zoë alleen achter blijft. Het boek neemt je mee naar hun verleden en heden en zal voor veel lezers een hoop herkenbare struggles van stellen laten passeren. Voor een feelgood-roman is het begin en het onderwerp natuurlijk nogal deprimerend en het boek sprak me niet direct aan (het boek is niet echt realistisch en ik vond de tijdsprongen en datums verwarrend), maar na 1/3e zat ik er helemaal in en verraste het verhaal me zeker wel. Het eindigde in ieder geval niet zoals ik dacht dat het zou eindigen! Het is luchtig geschreven, zodat de problemen van het stel niet te zwaar aanvoelen. Het verhaal deed me een beetje denken aan het boek 'versplinterd' van Dani Atkins, welke ik recent gelezen heb. Ik vind 'Voor je weggaat' beter, omdat het meer 'chronologisch' verloopt. Alleen jammer dat er data genoemd worden als hoofdstuktitels, omdat ik telkens terug moest bladeren om te zien hoe groot de tijdsprongen waren. Maar al met al, een leuk boek met een leuke schrijfstijl, wat je niet meer weg kunt leggen, als je eenmaal in het verhaal zit. Ook is de boodschap van het boek erg mooi: stel niets uit en ga nooit weg of slapen zonder een ruzie goed te maken. Dat zet je wel aan tot nadenken! Aanradertje voor de zomer-leeslijst!