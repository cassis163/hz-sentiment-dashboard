Dichterbij dan je denkt is de tweede thriller van Mari Jungstedt. Er komen dezelfde personages in voor als in het succesvolle debuut van Mari Jungstedt, Die je niet ziet (2005).

Op het winterse eiland Gotland leidt inspecteur Anders Knutas het onderzoek over de moord op de fotograaf Henry Dahlström. Hij is aan lager wal geraakt en is alcoholicus. Hij heeft altijd zijn fototoestel in de aanslag en verdient hier soms wat mee. Ook klust hij wat bij. Hij werd vermoord in zijn donkere kamer in een kelder van zijn flatgebouw. Voordat hij werd vermoord, won Henry veel geld met de paardenrennen.

Ze ontdekken een link tussen Dahlström en de vermissing van een veertien jaar oud meisje Fanny Jansson. Zij zorgde na schooltijd voor de paarden bij een stal. De politie vindt Fanny s lichaam na dagen zoeken in het bos. Ze is gewurgd. Ze ontdekken foto s van Fanny met een man in de donkere kamer van Dahlström. Knutas gelooft, dat een Amerikaan, die in de stallen werkt, de beide moorden heeft gepleegd, maar de vogel is gevlogen en op vakantie gegaan naar Amerika. Anders Knutas en zijn rechercheteam kunnen maar moeilijk aanwijzingen vinden. De meeste informatie komt van journalist Johan Berg. Hij is op het eiland Gotland om de beide moorden te verslaan, zodat hij in staat is zijn geliefde Emma Winarve weer te zien. Zij hebben elkaar vorige zomer leren kennen ( zie Die je niet ziet ). Emma kan maar moeilijk kiezen tussen haar man en Johan. Terwijl het onderzoek verdergaat, neemt Knutas een dagje vrij om te gaan vissen met zijn vriend. Uiteindelijk beseft Knutas bijna te laat dat de moordenaar dichterbij is dan hij dacht.

Dichterbij dan je denkt leest vlot. Het boek blijft tot op het laatst spannend. Pas aan het eind weet je wie het gedaan heeft en wat de motieven zijn. Alle perikelen tussen Johan en Emma worden uitgebreid besproken. Ik vind het leuk om over het eiland Gotland te lezen. De hoofdstad Visby wordt nu wat beter beschreven. Ik zat weer te twijfelen tussen drie en vier sterren. Toch maar vier sterren, omdat ik het gewoon heerlijke boeken vind om te lezen.