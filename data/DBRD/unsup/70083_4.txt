IJskoud van Isa Maron

IJskoud is het tweede deel uit de vierdelige serie De Noordzeemoorden van Isa Maron.

In IJskoud komt rechercheur Maud Mertens weer in contact met de jonge Kyra Slagter.
Er is een kind verdwenen. Een kind waar een vriendin van Kyra de oppas van is. Kyra wordt gebeld door haar vriendin:
“Jesse is kwijt” zegt ze buiten adem. “Ik ben bij de buiktuin en ineens is hij weg”.
Kyra springt op haar scooter en helpt mee met zoeken. Ook Maud en haar team zoeken met man en macht naar het verdwenen jongetje. Maar er verdwijnen meer jonge kinderen. Maud en haar team staan machteloos. Geen losgeld geëist, geen enkele connecties tussen de jonge kinderen, amber alerts leveren n iets op. Hoe meer kinderen verdwijnen hoe groter de onrust wordt.

Wat weer een ontzettend goed boek. Huiveringwekkend spannend van begin tot eind. Fijn om weer te lezen over Maud en Kyra. Maud die worstelt met een zaak uit het verleden die haar ontzettend heeft aangegrepen.
Kyra die opnieuw opzoek gaat naar haar verdwenen zus. Het verhaal grijpt je aan. De jonge kinderen die pots uit hun vertrouwde omgeving worden gerukt. Hun angst en verdriet. De strijd van Maud en haar team en Kyra die
blijft graven naar “iets” om haar zus op te sporen.

Gelukkig nog twee delen tegoed van de Noordzeemoorden. Heerlijk. Ik heb genoten van dit boek. Kom maar snel op met deel 3 en 4. Wordt de zus van Kyra gevonden? Gaan Maud en Krya samen op zoek?