Ik heb de eer gehad dit boek nu voor de tweede keer te mogen lezen. De eerste keer als proeflezer en nu het eindresultaat. Er zitten wel wat wijzigingen in, maar dat is het verhaal alleen maar ten goede gekomen. Vooral voor de snelheid waarmee je door dit boek heen leest.
De karakters komen goed uit de verf. Een groep mensen die de wereld probeert te redden, zulke verhalen bestaan er al, maar de soorten magie die hierin voorkomen heb ik nog niet eerder gelezen, dat maakt het een fris verhaal.
Soms gebeurde er wel heel veel waardoor ik de draad even kwijt was, maar dit houdt de spanning goed op peil.
In vergelijking met Ian's vorige boeken kun je ook merken dat de personages wat volwassener zijn/meer bagage hebben dan de personages uit de vorige boeken. Een mooie ontwikkeling deze groei!
Helaas zit er een cliffhanger in, dus ik kan niet wachten tot deel 2 er ook is.
De eerste keer gaf ik het boek 3 sterren, maar met de wijzigingen vind ik het wel 4 sterren waard.