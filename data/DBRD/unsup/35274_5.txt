Het zwembad is een echte feelgood-roman. Het gaat over een zwembad dat gesloten gaat worden omdat een groot bedrijf er een besloten sportschool van wil maken voor bewoners. Daardoor ontmoeten Rosemary en Kate elkaar. Rosemary, een vrouw op leeftijd, 87! jaar, komt al haar hele leven in het zwembad en een groot deel van haar leven hangt samen met het zwembad. Kate is een angstige jonge vrouw die voor haar werk een artikel moet schrijven over het zwembad dat gesloten gaat worden. Rosemary en Kate besluiten zich samen in te zetten om het zwembad te redden, en worden vriendinnen. Een erg bijzondere vriendschap tussen een oude vrouw en een jonge meid, waarbij Rosemary Kate laat inzien dat ze niet bang hoeft te zijn, zo mooi! Na heel veel onzekerheid redden ze het zwembad en genieten ze de rest van de zomer samen daarvan. Dan krijgt het boek een bijzonder triest einde, omdat er de begrafenis van Rosemary beschreven wordt. Toch krijg ik ook een mooi gevoem erbij, alsof Rosemary na het redden van het zwembad denkt, ik heb mijn laatste taak vervuld. Ik kan nu met een gerust hart naar mijn man! Een triest maar toch mooi einde! 5 sterren voor dit prachtig geschreven boek!