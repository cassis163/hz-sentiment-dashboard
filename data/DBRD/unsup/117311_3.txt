Er bestaan van die stadjes.
Typisch Amerikaans, tenminste dat denken wij. Omdat wij veel Amerikaanse films zien.
Stadjes waar de mensen niet zo veel verwachten.
Waar mensen leven in aftandse huizen, al dan niet degelijk onderhouden.
Waar mensen wonen in niet zo nette buurten en waar zelfs de straatlampen zijn stukgegooid.
Waar de ouderen al lang berusten in hun lot en waar de jongeren dromen van een beter bestaan, elders, ...
Waar sport vaak de enige uitweg is om die droom waar te maken.
Waar drugs en drugdealers welig tieren.
Waar nog altijd iets als rassenscheiding bestaat.
Waar maffiapraktijken leiden tot ingrijpende, soms gruwelijke gebeurtenissen in het dagelijkse leven.
Bellmont is zo een stadje. Typisch Amerikaans met alle opgesomde ingrediënten die het leven daar beheersen.
En daar leeft Finley.
Samen met zijn vader en grootvader.
Een gezinnetje, zwaar aangeslagen door maffia- en vergeldingspraktijken.
Daar leeft Finley, zonder moeder, ... vermoord.
Daar leeft Finley met zijn vriendin Erin, een meisje dat aardig voor zichzelf kan opkomen.
Daar leven Finley en Erin en ze spelen basketbal in het schoolteam.
Daar trainen zij zich te pletter.
Finley en Erin hebben een gezamenlijke droom op een beter leven. Misschien gaat hun sport er wel bij helpen om die droom te verwezenlijken, ...
En plots, ... een vreemdeling kom de dagelijkse routine van Finley wat verstoren.
Een super-getalenteerde basketspeler met een trauma wegens de moord op zijn ouders komt in het stadje wonen.
Een super-getalenteerde basketbalspeler met een trauma, ... een ruimte-fictie, ...
En plots wordt het uitzicht voor Finley verstoord.
De coach geeft hem een opdracht: neem de nieuweling op sleeptouw.
Finley verliest heel wat: zijn nummer 21 aan de nieuweling Boy 21 én zijn basisplaats in het schoolteam.
Finley wint heel wat: een zéér hechte vriendschap met Boy 21.
Erin heeft talent en zal daardoor de kans krijgen om een toekomst uit te bouwen, elders, ...
Dan slaat het noodlot, de maffia toe, ...
Erin wordt omver gereden en voor dood achter gelaten, ... weg basketbal, ... weg dromen, ...
Maar, ... toch zorgt deze gebeurtenis er voor dat de droom van Finley en Erin uitkomt.

Het boek is vlot geschreven en de auteur zal de lezer zeker bekoren met zijn schrijvende vertelkunst.
Het is een diep menselijk verhaal over verlies, verdriet, onrecht, liefde en vriendschap.
Dit alles is verteld vanuit het oogpunt van Finley.

Het boek is zeker een page-turner, vrij eenvoudig geschreven.
YA zou een goed etiket zijn voor het boek, zeker geen volwassenenliteratuur.

Ik heb ' Boy 21 ' van Matthew Quick ***3 sterren gegeven.