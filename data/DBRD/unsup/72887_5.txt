De boeken van Sterre Carron hebben alle één ding gemeen : je leest ze op één dag uit. Bij 'Mara' was het leesplezier meteen al groot, maar het verhaal rammelde in mijn ogen nog een beetje. 'Tirtha' daarentegen zat veel beter in elkaar en dat kan ook van 'Matsya' gezegd worden. Ik heb het idee dat er in dit derde verhaal minder personages opduiken, waardoor het verhaal makkelijker te volgen is.

Zoals altijd een vlot leesbaar boek, vele korte hoofdstukken, aangename en herkenbare personages. We komen ook weer één en ander over het privéleven van Rani en haar collega's te weten, dat is mooi.

Net als zijn voorganger krijgt dit boek 4-5 sterren, ik kan het iedereen ten zeerste aanraden.