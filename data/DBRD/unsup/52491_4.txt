Aaf Brandt Corstius is geboren op 3 maart 1975 te Haarlem. Ze is columniste voor de Volkskrant, Margriet en Flow. Sinds 2007 is ze ook regelmatig tafeldame in het tv-programma De Wereld Draait Door. In november 2006 verscheen haar debuut Het jaar dat ik 30 werd. Ze schrijft toneelstukken voor mugmetdegoudentand en tourde met Machteld van Gelder met de theatervoorstelling Luxeproblemen. Ze is (net) getrouwd, heeft 2 kinderen, 2 stiefkinderen en 2 katten en ze woont in Amsterdam. Oktober 2017 kwam haar boek Eindelijk 40 uit bij Uitgeverij Meulenhoff. Het boek heeft 224 pagina's. Het boek is te koop als paperback voor €15,00 en als e-book €11,99.
Het verhaal gaat over als je 40 wordt wat er dan door je heen gaat. Als je 40 wordt, hoef je geen dolende dertiger meer te zijn. En je bent ook nog lang geen 50. Aaf Brandt Corstius behandelt alle veertigersproblemen die natuurlijk eigenlijk kansen zijn: al dan niet corrigerende badpakken, het immer doorgroeien van de neus en het slinken van het geheugen. Ook neemt ze universele veertigerswensen onder de loep zoals 1. een nieuwe carrière als yogajuf, 2. een labradoedel en 3. nooit meer actief oud en nieuw hoeven vieren. Over kleding, stijl, familie, vriendschap, lange en toch gezellige relaties, en die grote veertigershobby: keihard opruimen. Het zou zelfs kunnen dat de woorden 'tuinieren' en 'tevredenheid' vallen. Een complete handleiding voor het vieren van de veertigste verjaardag is inbegrepen.
Ik mocht dit boek zomaar recenseren voor bol.com en ik zal eerlijk mijn mening geven. De omslagfoto vind ik mooi. Ik houd wel van glitters. Uiteraard past de titel prima bij het boek. Ik ben zelf 37 jaar, dus wel een goede leeftijd om te lezen wat ik kan verwachten. Hihi. Ik heb wel eens columns van Aaf Brandt Corstius gelezen in de Margriet en toen vond ik haar schrijfstijl al fijn. Ik vind het een heerlijk boek, omdat de hoofdstukken kort zijn, dus je kunt het af en toe oppakken en weer weg leggen. Niet dat ik dat veel gedaan heb, want ik wilde het gewoon graag lezen. Ik heb zelfs af en toe gegniffeld. Het klopte gewoon: zo denk ik ook soms. Als Aaf Brandt Corstius over 10 jaar weer een boek schrijft over eindelijk 50 ga ik het zeker lezen. Of doe maar iedere 10 jaar en tussendoor gewoon andere boeken. Ik geef het boek 3,5 sterren. En als ik het moet afronden 4 sterren.