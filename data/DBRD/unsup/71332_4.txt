Kraanmachinist Jos gaat dagelijks met veel plezier naar zijn werk. Elke werkdag sluit hij af met vijf minuten van zijn geliefde Schelde te genieten door zijn verrekijker. Op een dag ziet hij iets verdachts in het water. Hij besluit op onderzoek uit te gaan en tot zijn grote verbazing vindt hij een lijk. Hij besluit op eigen houtje nader onderzoek te verrichten, naast het lopende onderzoek, wat telkens op een dood spoor eindigt. Gaat het om een tragisch ongeval of is er meer aan de hand?

Jos, de hoofdpersoon, is de verteller van dit verhaal, een open man die meteen je hart steelt en je beziet de wereld vanuit zijn perspectief. Wekelijks belegt hij met drie vrienden, Eddy (de politicus), Rik (de rechercheur) en Fons (de zakenman) een kaartavond waar ze allen steeds naar uit kijken.

Dan ontdekt Jos dat het lijk iemand is die dichter bij hem staat dan hij kon vermoeden.

Belinda Aebi heeft in de proloog veel verdriet verwerkt, dit is met zo’n intensiteit geschreven dat het voelt alsof je zelf dit verdriet hebt moeten doorstaan.

De personages zijn stuk voor stuk goed uitgewerkt en levensecht neergezet. De dubbele agenda’s die aan het licht komen scheppen verwarring in het gevoel de vrienden te kennen, echter deze schijn bedriegt. Je valt van de ene verbazing in de andere.

Met dank aan de makkelijk, vlotte en toegankelijke schijfstijl is “Troebel water” een misdaadroman geworden met humor en spanning, waarin je je meteen thuis voelt.