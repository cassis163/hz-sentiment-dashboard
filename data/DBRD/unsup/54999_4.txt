Vergeet mij niet is het eerste boek dat ik van Anja Feliers lees. En wat een verhaal! Trouwens, de cover vind ik ook bijzonder goed gekozen. Heel intrigrerend.
Saskia en Wim zijn getrouwd en hebben samen zoontje Fenne. Uit haar huwelijk met Karel heeft Saskia ook dochter Bo nog. En Wim zijn -dementerende- moeder maakt het gezin compleet.
Saskia denkt dat ze eindelijk het geluk heeft gevonden, nadat eerst haar vader en vervolgens haar eerste man haar - voor een andere, mooiere, vrouw (Karin) heeft verlaten, is ze nu gelukkig met Wim. Totdat het noodlot toeslaat en het gezin hun zoontje Fenne verliest. Wim heeft Fenne in een snikhete auto laten zitten. Kan Saskia dit Wim vergeven? En hoe heeft Wim zo'n grove nalatigheid kunnen gebeuren?
Wim zoekt psycholoog Kathleen op, om op die manier te kunnen omgaan met zijn verdriet en in de hoop zijn relate met Saskia te kunnen redden. Het loopt helemaal heel anders dan we allemaal denken.

Helemaal onvoorspelbaar is het allemaal niet, maar het is zo prettig verteld, dit verhaal! Bovendien is er helemaal op het eind nog een kleine verrassing te ontdekken.
Heerlijk beschreven, voldoende spanning, mooie opbouw, kortom: een heerlijk boek dat ik binnen 2 dagen heb verslonden.
Gelukkig heeft ze nog een paar titels op haar naam, want dit smaakt naar meer!