Hoe ver kan je gaan als je dochter op een dag wordt aangereden en in een diepe coma raakt? Een aangrijpend en spannend verhaal. Het verhaal wordt vanuit verschillende perspectieven verteld. Zowel Sophia, Emma en de dader komen aan het woord. De personages zijn goed uitgewerkt en komen realistisch over. Je leeft dan ook mee met Emma en Sophia. Zeker de rol van Sophia is knap en realistisch neergezet.

De plot zit goed in elkaar. De spanning loopt tergend langzaam op om dan met een zinderende ontknoping te eindigen. De schrijfstijl is erg prettig, het boek leest dan ook makkelijk weg. Kortom, een aanrader voor liefhebbers van spannende boeken van eigen bodem.