Het verhaal volgt in het begin meerdere personages: Een meisje dat een lichaam in de Theems ziet, hoofdinspecteur Sarah Hussein en rechercheur Glen Bryant. Deze laatste twee nemen de zaak van het gevonden lichaam op zich en gaan in gesprek met commissaris Crawford. Deze doet een boekje open over Frieda Klein. Hij heeft zacht uitgedrukt geen hoge pet van haar op. Bestempelt haar zelfs als een soort psychopaat: Waar Frieda is, kom je lijken tegen.

Door dit gesprek wordt je als lezer weer even bijgepraat over de gebeurtenissen uit de vorige delen. Op zich wel handig natuurlijk, maar ik begon het verhaal pas echt goed te vinden toen Frieda zelf in beeld kwam en ik haar doen en laten kon gaan volgen.

De hele vriendenclub van Frieda komt in dit deel weer voorbij. Josef, Karlsson, Reuben, Olivia en dochter ChloÃ«, Sasha.
Ook oude bekenden die je geen vrienden kunt noemen komen weer bovendrijven.

Een goed verhaal met een onverwachte uitkomst. Aan het eind blijven (uiteraard) nog wat losse eindjes, zodat de serie met de rest van de dagen van de week verder kan gaan.
We missen alleen de zaterdag en de zondag nog. Ik ga de volgende delen zeker lezen!