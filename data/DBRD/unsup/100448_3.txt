Debuut van Griet op de Beeck en zoals dat gaat met een opvallend debuut (gaat ook op voor films en muziek) door de pers binnengehaald als de nieuwste...., ja wat eigenlijk. Het succes is Op de Beeck van harte gegund, want Vele Hemels leest inderdaad lekker weg. Echt zo'n boek waar jaren aan gewerkt zal zijn. De volgende boeken zullen in rap tempo moeten volgen volgens de wetten der economie die ook in het uitgeversvak gelden.
Vijf personen - verschillend in leeftijd, maar toch met het zwaartepunt op die van de schrijfster zelf - doen het verhaal uit de doeken. Wat meteen opvalt is dat de verschillen in denken en praten niet zo afwijken van elkaar. Waarbij je je kunt afvragen of iemand van 12 werkelijk zo denkt. Heb mijn twijfels.
Iets wat ook wel een beetje gaat irriteren is het strooien met oneliners die het midden houden tussen tegeltjeswijsheden en filosofische doordenkers. Het is gewoon te veel allemaal. Gelukkig is er in mijn omgeving niemand die zo praat.