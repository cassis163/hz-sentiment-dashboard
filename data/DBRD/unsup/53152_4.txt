Vanaf het verschijnen van het boek in januari 2016 is Het Smelt niet meer weg te denken uit de media. De vertaalrechten zijn verkocht aan vele landen en het boek is genomineerd voor verschillende literatuurprijzen.

In het Vlaamse dorpje Bovenmeer worden in 1988 drie kinderen geboren, Eva, Pim en Laurens. Dit feit zorgt er voor dat er een jarenlange vriendschap ontstaat die uiteindelijk zal eindigen door een traumatische gebeurtenis.
Jaren later ontvangt Eva een uitnodiging voor de herdenking van de broer van Pim en de demonstratie van zijn nieuwe melkrobot. Op een koude winterdag gaat zij met een groot blok ijs achter in de auto op weg naar deze bijeenkomst. De hele rit er naar toe en de gebeurtenissen onderweg , worden onderbroken door de belevenissen van Eva en haar in de hete zomer van 2002. Langzaam wordt het duidelijk waarom Eva met het ijsblok onderweg is naar Pim en wat er uiteindelijk gebeurd is die zomer van 2002.

Het hele boek beslaat maar 1 dag uit het leven van Eva de Wolf. Door flashbacks wordt gedurende die dag het leven van Eva , Pim en Laurens vertelt. Het afwisselen in het verhaal van heden en verleden zorgt er voor dat je zeker je aandacht erbij moet houden en ook de soms Vlaamse manier van uitdrukken is in het begin wennen. Lize Spit beschrijft met name het leven van Eva op zo'n manier dat je wel met haar mee moet leven. Levensecht en niets aan de verbeelding overlatend.
Lange tijd vraag je je af waar het verhaal naar toe gaat. De spanning wordt zorgvuldig opgebouwd zodat je naarmate het einde van het verhaal nadert , het boek steeds moeilijker weg kunt leggen.
Na de laatste bladzijde blijft je overrompeld achter met maar één vraag: hoe komt het dat een niet spannend verhaal, zo spannend is.