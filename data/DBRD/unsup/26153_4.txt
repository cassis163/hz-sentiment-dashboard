Deze jonge ondernemers geven originele tips over hoe je met een beperkt budget heel wat kan bereiken om je onderneming te laten groeien en bloeien. Hierbij wijken ze af van een aantal standaardmarketingtechnieken. Het boek leest uiterst vlot, met korte statements en hoofdstukjes, waarbij de gouden regel van het schrijven goed werd gerespecteerd: schrijven is schrappen. Hier is over nagedacht. Alles wordt heel duidelijk, eerlijk en bondig beschreven. Een leuk marketing boek dat perfect past in de huidige tijd, waarin maatschappelijk verantwoord ondernemen en samen delen steeds belangrijker wordt. Grappig geschreven, to the point. Elk idee, elke tip is een schot in de roos. Dit ga ik nog herlezen!