Tijden van Duisternis is echt een prachtig boek, heel indrukwekkend. Het begint meteen vrij heftig met een razzia, maar gaandeweg komen er gelukkig veel meer aspecten bij kijken en wordt het een verhaal dat veel, véél meer is dan alleen een verhaal dat zich afspeelt in tijden van oorlog. Liefde, angst, wanhoop, hoop.. Alles komt aan bod!

De hoofdstukken zijn normaal tot kort en samen met de vlotte schrijfstijl zorgt dit ervoor dat je het boek nauwelijks weg kunt leggen. Het is erg beeldend geschreven, maar zonder onnodige overvloed aan informatie. In deze enorme rollercoaster van duisternis en nare idealisaties, blijft er toch telkens hoop op de loer liggen. Van het hartbrekende stuk wat de aanleiding gaf tot het redden van Jacob, naar soms bizar gewelddadige acties en een kat- en muisspel waarbij de spanning constant aanwezig is. Meerdere keren waren er wendingen in het verhaal die ik niet aan zag komen. Spannend tot de laatste bladzijde.

Wat een ontzettend fijn debuut. Aanrader, ook als je niet van oorlogsverhalen houdt! Dik 4*.