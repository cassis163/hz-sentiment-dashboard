Nacht in Parijs is het vierde deel in de serie over Chantal Zwart.
Chantal is een nederlandse journaliste wonend in Parijs die op een avond in paniek wordt gebeld door een oude klasgenoot. Haar minnaar overlijdt plotseling en vraagt Chantal om hulp. Ze neemt haar in huis en dat is het begin van allerlei gebeurtenissen.
Michael Berg heeft de gave zo te schrijven dat je je in Frankrijk waant. Ook in dit boek is dit het geval hoewel ik het erg jammer vind dat dit verhaal zich afspeelt in Parijs en niet in de prachtige natuur van de Linousin.
Dit verhaal leest vlot maar persoonlijk heb ik iets minder met het politieke tintje in dit verhaal. Zijn andere boeken hadden dat beetje extra wat ik mis en ik denk dat het de prachtige beschrijvingen van het platteland zijn. Ik vond dit een erg mooi boek maar van mij mag Chantal weer verhuizen naar de Limouson.
Omdat ik geen halve punten geven rond ik het af naar boven, omdat ik erg genoten heb van dit boek!