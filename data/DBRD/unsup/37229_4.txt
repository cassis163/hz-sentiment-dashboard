Arend Hulshof beschrijft het verhaal van zijn overgrootvader , de burgemeester van Zelhem tijdens de tweede wereldoorlog. Hij beschrijft de feiten, voor zover hij die heeft kunnen achterhalen, waarbij de twijfel over de rol van Rijpstra in de functie van burgemeester blijft bestaan. Naast de rol die burgemeester Rijpstra heeft gespeeld, wordt ook de houding van de andere burgemeesters in de Achterhoek belicht.
Burgemeester Rijpstra van Zelhem is door de Duitsers gearresteerd en hij vond in december 1944 de dood in concentratiekamp Neuengamme bij Hamburg.

Een mooi historisch overzicht van de dilemmaâ€™s waar de burgemeesters in oorlogstijd voor stonden. Ook na het lezen is de vraag nog niet beantwoord of de burgemeesters wel of niet hadden moeten aanblijven als burgemeester. Hebben zij niet te veel meegewerkt met de Duitsers of hebben zij de inwoners van hun stad/dorp in voldoende mate kunnen helpen?
Een uitstekend leesbaar verhaal.