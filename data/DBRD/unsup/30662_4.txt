Magdalena is hoogzwanger wanneer ze in de Trave springt. Haar lichaam wordt gevonden en op haar buik ligt de verse boreling, haar dochter Lucy.
Hiermee begint de familiekroniek die drie generaties beslaat en speelt in Lübeck.
Lucy wordt opgevangen door haar vader, Michél Hinrichs, die kunstschilder is.
Lucy is hiermee de eerste generatie. Haar dochter Freya de tweede en kleindochter Jessie is de derde en laatste genaratie die in dit boek beschreven worden.
Tussen de familieleden door, vnl de vrouwen, schuift de duivel over het toneel. Een zachtaardige duivel die alles goed in de gaten houdt, maar geen kwaad in de zin heet. Hij speelt wat met schaduwen.

Het is een bijzonder complex boek, met veel perspectiefwisselingen. Niet alleen qua persoon, maar ook in de tijd. Het vereist veel concentratie, terugzoeken en herlezen, maar de aanhouder wint en zal het boek tevreden dichtslaan.

Een heel plezierige leeservaring die ik beloon met 4 sterren.