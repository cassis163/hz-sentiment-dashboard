Een boek die ik begon met lezen in 2015 en deze maand uitlas. De Sparkle van Sietse Bakker is een fijn boek om het jaar mee te eindigen en te beginnen. Want zoals de tekst ook op de achterkant van het boek zegt; "Iedereen heeft dromen, ambities en goede voornemens. En toch… komt het er vaak niet van." Hoe maken we dan onze dromen waar en hoe houden we ons aan onze goede voornemens.

Door één ogenschijnlijk onbelangrijk moment waardoor zijn leven een totaal andere wending nam, vroeg Sietse Bakker zich af: Wat zijn eigenlijk de details die in het leven het verschil maken tussen falen en slagen? In de Sparkle probeert Sietse Bakker, geinspireert door het butterfly-effect - elke kleine verandering kan grote gevolgen hebben - je mee te nemen en de beste versie van jezelf te worden. Niet door gelijk alles om te gooien maar met kleine dingen te beginnen want kleine dingen zijn de dingen die het verschil kunnen maken.

De voorkant van het boek vind ik erg mooi met de lijnen en de vlinder, eens kijken wat ik van het boek vond. De Sparkle heb ik in delen gelezen, elke keer een paar bladzijdes, elke dag wat inspiratie, iets om over na te denken. Sietse Bakker begint met te vertellen over zichzelf, van kleine jongen tot waar hij nu is. Wat voor hem het kleine detail is geweest naar zijn Sparkle. Het volgende hoofdstuk gaat over wat De Sparkle is daarna volgen de hoofdstukken De sparkle & je brein, je gezondheid, relaties, succes en de wereld. Het hoofdstuk De Sparkle & je brein bevat bij mij de meeste post-its.

Waar zitten die post-its dan precies? Nou ik heb er één als reminder bij het volgende; We herhalen de verhalen waarmee we onze negatieve gewoonten verantwoorden zo vaak, dat ze in ons hoofd een absolute waarheid worden. Ik vind dit een tekst om te onthouden. Wanneer je heel de tijd zegt dat je iets niet kan zul je het ook nooit kunnen omdat je daarin gaat geloven. Dit is één van de vele post-its. Ze zitten vaak bij een pakkende zin, bij iets om over na te denken, een stuk wat ik nog een keer wil lezen.

Hoe de keuzes die je elke dag bewust en onbewust maakt aan de basis van je toekomst liggen is zeker waar. Sinds kort lees ik nog maar boeken zoals De Sparkle. Hiervoor heb ik The miracle morning gelezen, een boek waarmee je ook aan de slag gaat om een betere versie van jezelf te worden en meer uit jezelf te halen. Ik ben geen expert in de zogenaamde selfhelp boeken maar ik kan je wel vertellen dat ik De Sparkle een fijn boek vond. Ik heb notities gemaakt, er zijn zinnen in mijn hoofd blijven hangen en ik ga zeker verder met kleine dingen veranderen die voor mij het verschil gaan maken. Terwijl ik het boek las was ik voor het eerst in mijn leven vrijwilliger en het voelde zo goed dat dit ook een momentje was wat voor mij een kleine verandering was. Mijn volgende vrijwilligersbijdrage staat al gepland voor 9 april dan sta ik bij de AD mini marathon om te helpen bij de start/finish. Één ding is zeker; ik ga minder multitasken, ik ga singletasken. Het heeft helemaal geen nut alles te gelijk te doen, je doet juist dingen minder goed en met minder aandacht en aandacht is juist belangrijk om iets goed te doen hoe ik het wil. Dit boek heeft ook een extra zetje gegeven om te doen wat ik wil en in het doosje waarin het boek zat zitten nu de eerste notities, schetsen voor mijn ding.

Vond ik het hele boek interessant en inspirerend? Nee zeker niet want het hoofdstuk over de wereld vond ik maar niks en ook dingen van vroeger, ja dat is vroeger en het interesseerde me gewoon niet en ik sloeg daarom zelfs een keer een paar bladzijdes over. Feiten had ook wat minder gemogen maar in elk boek heb je wel iets wat je niet interesseert maar een ander kan dit juist wel fijn vinden om te lezen of nog niet weten.

Wat enorm handig is dat wanneer je niet in het boek wilt schrijven omdat je dat zonde vind je het werkboek via De Sparkle kan downloaden. Dit vind ik een extra fijne toevoeging want ik haat het om in boeken te schrijven. Op deze manier kan ik wel de vragen invullen maar hoeft het niet in het boek en dat voelt zo veel fijner.