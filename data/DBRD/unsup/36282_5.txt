Laat me niet alleen is een boek dat gaat over Anna. Anna krijgt nieuwe buren, waaronder een 5 jarig meisje. Op een gegeven moment ziet ze blauwe plekken bij het kind, hoort ze het kind schreeuwen en huilen. Ondanks het inschakelen van overheidsinstanties voor de veiligheid van het kind, luistert niemand en Anna onderneemt zelf actie.

Laat me niet alleen gaat eigenlijk over een zwaar onderwerp. Het heeft me vanaf het begin meegesleurd in het verhaal met een zwaar gevoel op de maag. Ik zat er met mijn gedachten en gevoel in en dat zijn niet veel boeken die dat hebben. Waarom ik het dan maar vier sterren heb gegeven in plaats van vier, komt omdat ik het einde toch wat snel vond gaan. Het ging ineens als een trein. Ik vond dat sommige stukken net wat meer aandacht mogen hadden.

Ondanks dat het om een heftig onderwerp gaat neemt Sarah de lezer mee in het verhaal. Het is vlot en makkelijk leesbaar. Dit uit zich door niet te veel details over gebeurtenissen te gebruiken maar ook weer niet te weinig. Er gebeurt precies genoeg om door te willen lezen.

Al met al vond ik het een aangrijpend boek, eentje die me zeker bij blijft.