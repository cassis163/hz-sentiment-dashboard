Wanneer je een boek zoekt waarin je je heerlijk af kunt sluiten van de rest van de wereld, en terug kunt gaan naar de Victoriaanse tijd dan zit je goed met dit boek.

Het boek begint met een inleiding van Dr. Watson die direct al duidelijk maakt dat dit het laatste verhaal zou zijn. Na het lezen van het boek vind ik dat heel erg jammer. Naar mijn mening is Horowitz er goed in geslaagd om de schrijfstijl van Sir Conan Doyle op z'n minst heel dicht te benaderen.

Wanneer er een kunsthandelaar zich meld op Baker Street 221b gaat het los met de avonturen. Je wordt meegenomen door de donkere straten van Londen in 1890, donkere kroegjes, een louche pandjesbaas, achterbuurtjes waar je je liever niet waagt, koetsen die door de straten ratelen, donkere types die op plaatsen opduiken waar je ze niet verwacht, je ziet en hoort het bijna gebeuren.

Bladzij naar bladzij kom je dieper in het verhaal, lijkt de oplossing steeds verder weg en wordt het spannender. Zoals een echte Holmes betaamd komt op hij op het eind met een goed uitgewerkt plot.

Kortom, wat mij betreft een geweldig boek!