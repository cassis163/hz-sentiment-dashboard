Drijfzand is het debuut van Bibi Boom. Het verhaal gaat over Florian. Hij heeft een relatie met Donna. Zijn relatie met zijn moeder verloopt stroef vooral na het overlijden van zijn vader. Zijn moeder houdt van luxe en vind vooral haar carrière belangrijker dan haar zoon die toch wel met zich zelf worstelt. Donna werkt bij haar in een exclusieve kledingzaak.
Na een werkvakantie in een dierenasiel, verheugt Florian zich op zijn vakantie met Donna naar Schotland. Helaas komt Donna niet opdagen omdat zijn moeder een show voor haar heeft geregeld in Milaan. Terwijl Florian op haar wacht , wordt hij benaderd door 2 jonge mensen genaamd Pepper en Lasse. Zij halen hem over om met hen verder te reizen. Omdat Florian boos is besluit hij dit te doen. Hij komt terecht in een soort hippie-kamp.
Drijf zand wordt verteld vanuit een wisselende perspectief. Het zijn vooral hoofdstukken van Florian en van Donna en een enkele keer van Amanda, de moeder van Florian. Het leest erg gemakkelijk weg.
Florian is sterkt te beïnvloeden .Het kamp waar hij in terecht komt lijkt erg mooi. Een groep mensen dat zich afsluit voor de gewone wereld. Wat Florian niet weet is dat het list en bedrog is en dat hij wordt gehersenspoeld en dat ze uit zijn op zijn geld en bezit.
Als Amanda en Donna er achter komen waar hij zit doen ze er alles aan om hem terug te halen. Ze schakelen een advocaat in met de mededeling dat Florian zijn geld kan krijgen. Daar aangekomen wordt hij door Amanda en Donna mee genomen. Ze nemen hem mee naar een vakantiehuis aan de kust. Hier krijgen ze hulp van een stel die in het zelfde schuitje heeft gezeten. De sekte groep heeft een microfoontje geplaatst in zijn talisman en zo kunnen ze hem vinden om hem terug te brengen naar de groep. Gelukkig komt alles op tijd goed omdat Florian zijn besef terug krijgt.

Bibi heeft een fijne schrijfstijl en het onderwerp vond ik erg interessant. Di titel Drijfzand vind ik ook erg goed gekozen. Vind het alleen niet echt een thriller al zijn er wel een paar spannende stukjes. Ik heb het boek met veel plezier gelezen en geef het 4 sterren