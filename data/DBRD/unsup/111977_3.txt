'Motten worden aangetrokken door het licht.'

De roman speelt in de jaren '90. De hoofdpersoon is de leugenachtige, manipulatieve Vikki, die er vreugde in schept alles om haar heen kapot te maken. Ze drukt lieveheersbeestjes uit ter decoratie van de haag, drinkt te veel en laat al op jonge leeftijd al (seksueel) grensoverschrijdend gedrag zien.
Net zoals de zon, wenst zij het stralende middelpunt te zijn, en verbleekt al het andere in haar aanwezigheid.

Meelopers 'ik' en Margje worden door Vikkie op sleeptouw meegenomen en worden zo het slachtoffer van deze destructieve kracht.

In het eerste deel van de roman worden korte hoofdstukken afgewisseld met een korte aantekening uit een autopsierapport. Er is dus duidelijk iemand overleden. Wie dat is en hoe dat is gebeurd blijft lange tijd onduidelijk.

Deze autopsie verslagen worden vervolgens afgewisseld met het beschrijven van de vriendschap tussen 'ik' , Margje en Vikki: hun schooltijd, (eerste) vriendjes, schoolfeesten, groepsdrang en de wens vooral niet buiten de groep de vallen.

De vriendschap verandert, vooral als Ã­k' en Margje na de lagere school naar het VWO gaan, en Vikki naar het VMBO moet. Vikkie is jaloers op de vriendschap die zich vervolgens tussen Margje en 'ik ontwikkelt, en voelt zich buitengesloten. Zij probeert op negatieve manier aandacht te trekken, waarbij vooral Margje het moet ontgelden.

Gaandeweg de roman worden de hoofdstukken korter, en de meldingen vanuit het autopsierapport langer en frequenter, ook kunnen we lezen dat 'ik' doorheeft dat er iets staat te gebeuren. 'De natuur en alles is in afwachting van iets groots.' Deze catharsis wordt in het tweede deel van de roman uitgewerkt.

Boeiende kijk op de werking van peer pressure bij pubers. De wens om ergens bij te horen, over het nemen van verantwoordelijkheid, en over hoe om te gaan met grenzen en keuzes.

Ik ben van mening dat het boek een stuk korter had gekund, het eerste deel kabbelt gestaag voort, in het tweede deel komt alles wel heel snel in een andere stroomversnelling. Ik had zelf het idee dat het verhaal daardoor wat afgeraffeld werd, met als kanttekening dat het eerste deel in verhouding te lang en te uitvoerig was.

Gelezen voor de leeslijst Hebban Debuutprijs 2018. .






'