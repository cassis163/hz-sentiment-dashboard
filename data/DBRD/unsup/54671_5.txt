Haar kenmerkende schrijfstijl is vlot leesbaar en is doordrenkt met spanning, liefde met een licht erotisch tintje hier en daar, geweldige verhaallijnen en geniale details die alles met elkaar verbinden. Je komt steeds karakters tegen uit andere boeken die op de een of andere manier verbonden zijn met de hoofdpersonen in het nieuwste boek. Je sluit de karakters in je hart en leeft met ze mee. Neemt niet weg dat je alle boeken ook afzonderlijk kunt lezen (maar dat moet je niet willen!! Alles lezen!! ;-)).
(Karen's bibliografie in volgorde van schrijven vind je o.a. op haar site – KLIK en op Wiki natuurlijk – KLIK )

In het donker is het verhaal van Marcus en Scarlett en speelt zich af in Cincinnati – Ohio.
De proloog begint op dinsdag 4 augustus om 02.45 uur ...
De twee hebben elkaar negen maanden eerder ontmoet terwijl Marcus herstellende was in het ziekenhuis en Scarlett als Rechercheur moordzaken aan zijn bed zat. Sindsdien zijn ze geen minuut uit elkaars gedachten geweest maar hebben elkaar niet meer ontmoet of gesproken.
Marcus heeft het familiebedrijf in beheer.
Uitgever/journalist, en tevens voormalig Army Ranger, Marcus O'Bannion van de krant de Ledger heeft met een select groepje van zijn werknemers die als familie voor elkaar zijn, waaronder zijn broer Stone, nog een apart - geheim project naast de krant. Ze proberen gerechtigheid te creëren voor misbruikte en mishandelde vrouwen en kinderen. Ze een veilige haven bieden en rust geven op hun eigen manier. Dat ze daarbij de grenzen van de wet soms een beetje moeten ombuigen is voor dit groepje bijzaak. De bedreigingen die ze krijgen nemen ze graag op de koop toe. Als Marcus op de bewuste nacht een sms om hulp krijgt van een meisje dat hij kort daarvoor ontmoet heeft in het park gaat hij er dan ook meteen naartoe. De eerste waar hij echter aan denkt om te bellen voor een soort van back-up is Scarlett die verrast is maar toch naar de afgesproken plek gaat. Als ze aankomt is het echter al een en al ellende. Ze hoort schoten en rent dan ook zonder pardon de donkere steeg in en treft daar een dood lichaam aan ….. en Marcus die onder het bloed zit.
Ja hallo, dan heb je me al in je greep als schrijver.
Het mysterieuze slachtoffer heeft blijkbaar een zwaar verleden aan alle gevonden tekenen op haar lichaam te zeggen. Marcus en Scarlett staan dan ook voor een raadsel en moeten met enkele kleine aanwijzingen beginnen aan de zoektocht naar de daders. Al snel blijkt het te gaan om mensenhandel. Zowel kinderen/tieners voor de seksindustrie als volwassenen die als een soort van slaven fungeren.
Je leert die misselijkmakende groep ook kennen door de verhaallijn van de nietsontziende Ken die met zijn groep de top van deze handel bestrijkt door de invoer en distributie van de mensen te regelen op hun geheel eigen wijze.
Deze groep heeft echter ook een tweede agenda. Marcus moet dood om een reden die je vanuit Ken voorgeschoteld krijgt.
Marcus en Scarlett zijn zich hier echter nog niet zo snel van bewust...

Scarlett komt zelf uit een familie van politiemensen, haar vader en een aantal broers gingen haar al voor in dit zware vak. Ze denkt dan ook dat ze zich als enige dochter/zus extra moet bewijzen en grijpt ook alles aan om iedere bad-ass achter de tralies te krijgen. In het verleden heeft ze een zwaar verlies meegemaakt dat haar hier toe drijft. Ze wil koste wat kost de daders pakken – dood of levend dat maakt haar geen fluit uit in dit geval. Samen met haar partner Deacon en de hulp van hun team alsook Marcus en zijn kornuiten gaan ze de strijd aan …..
Maar waar eindigt gerechtigheid en waar begint wraak??!!??
Zoals de achterflap al zegt.
Een dunne scheidslijn die mensen met een verleden soms niet helder meer kunnen zien en waarbij de emoties wedijveren met gezond verstand.
http://josesprakeloos.blogspot.nl/2017/05/karen-rose-in-het-donker.html