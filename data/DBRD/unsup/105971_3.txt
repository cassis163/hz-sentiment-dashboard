Auteur Goldy Moldavsky neemt je mee in de wereld van de fangirls.

Het is iets wat past bij de pubertijd, maar in deze tijden van internet en social media kan de volgzaamheid van deze meisjes de spuigaten uitlopen.

De ontvoering van Rupert P., een van de bandleden, gaat op een nogal bijzondere en ongeloofwaardige wijze, maar het verhaal dat daaruit voortkomt is leuk en bij tijd en wijle zorgt het voor grappige en bizarre situaties.

De auteur heeft een vlotte schrijfstijl en gebruikt eenvoudige zinnen, waardoor het boek heerlijk wegleest. Het boek is geschreven vanuit het ik-perspectief van een van de vriendinnen. In tegenstelling tot haar vriendinnen blijft haar naam onbekend.