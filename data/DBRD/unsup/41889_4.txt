Masser Brock is de nieuwe roman van de schrijver en journalist Bert Wagendorp.
De hoofdpersoon Masser Brock columnist van het dagblad de Nieuwe Tijd.
Zijn zus is spindoctor en geliefde van de premier ( in wie Mark Rutte duidelijk herkenbaar is).
Dit geeft Wagendorp de kans om zijn verhaal langs twee kanalen te vertellen en de lezer de waarheid vanuit verschillende perspectieven te laten zien: de journalistieke naast de politieke.
Op een vredesmissie sterven vier Nederlandse militairen. Ze krijgen een staatsbegrafenis. De Nieuwe Tijd bericht hier uiteraard over maar al gauw blijken de zaken anders te liggen. Hun dood was helemaal niet zo eervol, de jongens waren uit op persoonlijk gewin.
Ondertussen verblijft Brock een tijd op Urk waar grote cocainevangsten schijnen te worden gedaan. De gemeenschap toont zich echter gesloten, hij komt er niet achter wat er precies speelt. Hij houdt er wel een prijswinnende column aan over.
Verder blijkt de redactie van de Nieuwe Tijd in de Koude Oorlog ge√Ønfiltreerd te zijn.
In zijn jacht op zoek naar waarheden raakt Brock steeds meer in conflict met zichzelf: wegen journalistieke belangen zwaarder dan familiebanden?
Brock twijfelt en dit leidt tot gedachten als: " de waarheid is een mes in de rug, in de leugen kan troost liggen".
En: " dat ik het heilige geloof in het openbaar maken van de waarheid heb verloren".

Masser Brock is een boek dat raakt aan de actualiteit, geschreven met Schwung. Een aanrader dus!