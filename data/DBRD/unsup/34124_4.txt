Lou, een vrolijke knul met zwarte haren valt met zijn fiets in het park. Er komen snel enkele mensen aangerend om te kijken of ze kunnen helpen Ook vake ziet dat Lou is gevallen. Hij vertrouwt het niet en laat iemand de ziekenwagen bellen. De ziekenwagen brengt Lou naar het ziekenhuis. Gelukkig mag vake bij hem blijven.
In Lou in het ziekenhuis vertelt Kathleen Amant op een fijne manier wat kinderen te wachten staat wanneer ze in het ziekenhuis terecht komen. Je krijgt een kijkje in de ziekenwagen, maakt kennis met enkele verpleegkundigen ziet hoe een radioloog fotoâ€™s maakt en je komt in de operatiekamer. Samen met Lou neem je een kijkje in het ziekenhuis. In het verhaal komen nieuwe woorden aanbod zodat de woordenschat van de kinderen op een prettige manier wordt uitgebreid.
De illustraties sluiten helemaal aan bij de tekst, heel fijn voor jonge kinderen. Ze zijn kleurrijk en heel duidelijk. Tevens laat Kathleen in dit boek zien dat de samenleving heel divers is. In het park staat een Marokkaanse vrouw, in het ziekenhuis werken mensen met verschillende kleuren huidskleur en Lou heeft twee vaders. Alle families staan geportretteerd in de binnenkant van het boek.
Wil je kinderen een kijkje geven in het ziekenhuis, dan is Lou in het ziekenhuis een geweldig, informatief boek.