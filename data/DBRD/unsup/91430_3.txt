Ik las dit boek als winterse ontspanning. Ik vind niet dat dit een literaire thriller is, voor mij is dit ontspannende lectuur. Ik heb er wel van genoten, maar dit is totaal niet vergelijkbaar met vb. Scandinavische parels die ik dit jaar las, en ook niet met de Nederlandse voor mij eerder literaire thrillerschrijfsters Linda Jansma of Simone Van der Vlugt. Toch lees ik de boeken van Linda Van Rijn wel graag als ontspanning.

In deel 1 ontmoeten we Nienke, die na heel wat tegenslagen een skireis wint, en daar met volle teugen van geniet. Dan wordt er een lijk gevonden en vervolgens gaat men op zoek naar de dader, die voorspelbaar is. Het motief is in mijn ogen wel vergezocht, maar kan ik verder niets over vertellen om het niet te bederven voor wie dit boek nog niet heeft gelezen...