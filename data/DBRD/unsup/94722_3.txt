Er verschijnt een communistische kangoeroe aan je deur, die in no time besluit om bij je in te wonen en samen bediscussiÃ«ren jullie de maatschappij; van politiek en cultuur tot dagelijkse beslommeringen en die gesprekken zijn in de kangoeroe kronieken weergegeven. In 79 korte verhalen leren we zowel Marc-Uwe als de kangoeroe kennen. Een wonderlijk duo, geen van beiden echt consequent in hun mening. De verhalen zijn absurd of flauw, dan weer grappig, soms minder grappig en heel soms niet leuk. Om de onderliggende laag van de verhalen goed te begrijpen zul je wat meer van de Duitse politieke / culturele achtergrond moeten kennen. Als die ontbreekt, ontgaat je de onderliggende boodschap. Naast schrijver is Kling ook politiek stand-up comedian en dat merk je duidelijk in de schrijfstijl; razendsnelle cabarateske humor. Ondanks het feit dat het korte verhaaltjes zijn, lezen ze niet gemakkelijk weg en krijg je na een paar stukjes een soort kangoeroe-moeheid. In Duitsland was zowel het boek als het luisterboek een bestseller en verschenen nog twee boeken in de reeks.