Mahfoez is op zijn scherpst als hij in de wereld van de moreel verdorven mens duikt. Het schetst een grimmige reis van een personage dat zich steeds meer af lijkt te keren van de sociale normen en daarbij uiteindelijk zijn eigen slachtoffer wordt. Maar net als doorheen zijn hele oeuvre worden concepten als goed tegenover slecht, religie tegenover vrije wil en wet tegenover persoonlijke vrijheid tegen elkaar afgezet. Het wordt nooit helemaal duidelijk wie of wat het destructieve lot van zijn hoofdpersonage in gang gezet heeft en in hoeverre hem een persoonlijke blaam treft over de richting die zijn leven neemt.