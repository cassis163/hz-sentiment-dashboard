Ik heb Schaduwen in één ruk uitgelezen. In het begin is het even wennen dat het verhaal door vier personen wordt verteld, maar de namen staan telkens boven de hoofdstukken, dus het is heel overzichtelijk. Bovendien word je bijna meteen door het verhaal meegesleurd en dan wil je alleen nog maar verder lezen.

In Schaduwen draait het om Ellen, maar de andere vertellers spelen alledrie een belangrijke rol in haar leven. Ieder vertelt zijn eigen verhaal, en heel langzaam komen die verhalen bij elkaar en ontdek je hoe iedereen door het verleden met elkaar verbonden is.

Het resultaat is een razend spannend boek tot aan de allerlaatste bladzijde. Wie van thrillers houdt, moet zeker Schaduwen lezen!