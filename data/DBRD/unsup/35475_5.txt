Veel Nederlanders lijden aan depressie. De Rotterdamse zakenman Van den Bovenkamp was één van hen. Dit boek bevat zijn levensloop tussen 1991-2017. In een vlotte en meeslepende stijl, maar niet altijd in even fijnzinnige taal, beschrijft hij de dalen van ziekte, verslaving en armoede waar hij doorheen is gegaan en de weg naar omhoog. Terugblikkend op zijn depressie kan hij schrijven dat hij haar zeer dankbaar is: 'Het was een langdurig diep dal, het lijden was groot. Tot het moment dat ik het besluit nam om mijzelf aan te pakken. Daarmee begon mijn genezing'. Dit levensverhaal, dat sommige lezers in een hun vreemde wereld zal brengen, treft door zijn positieve toon en laat zien dat een mens ondanks alles wat hij doormaakt sterker kan worden. Met informatie, feiten en cijfers over depressie en verklaringen van termen en gegevens.

O.W. Dubois