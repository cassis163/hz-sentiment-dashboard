Het is belangrijk om vooraf te bepalen welk soort hond bij je past en zelfs of een hond wel in je leven past. De auteur van dit boek maakt je daar meteen van bewust.

Briard, maatje voor het leven is een fijn boek als je een Briard hebt, maar zeker ook als je denkt aan een hond. Want veel tips zijn voor alle honden van toepassing. Stiekem ben ik door dit boek een beetje verliefd geworden op Briards.

Het boek is informatief en speels geschreven. Er staan heel veel tips in, van opvoeden, tot zindelijk maken en van naar de dierenarts tot samen spelen. De foto's zijn mooi.