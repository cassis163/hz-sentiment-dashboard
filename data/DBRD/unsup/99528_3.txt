Cindy woont al jaren gescheiden van haar man alleen met haar jongste dochter Heather. De oudste dochter Julia is korte tijd na de scheiding bij haar vader gaan wonen. Maar Julia kan niet overweg met de nieuwe vrouw van haar vader en gaat bij haar moeder, zus en diens vriend wonen. Natuurlijk ontstaan er in zon situatie strubbelingen en als Julia ineens verdwijnt zoekt Cindy de schuld bij zichzelf. Ze had een betere moeder moeten zijn. Maar dan blijft Julia weg beweegt Cindy hemel en aarde om haar terug te vinden. Ze is wanhopig.

Het is geen ingewikkeld verhaal, alleen het plot kwam voor mij totaal onverwacht.
Maar naast dit verhaal worden er en passant verschillende moeilijke onderwerpen aangeroerd: postnatale depressie, ontrouw, zelfmoord.
Ook is Cindy volkomen gefocust op haar oudste dochter, maar ze vergeet dat ze nog een dochter heeft. En die heeft haar ook nodig. Je ziet Cindy groeien in het boek naar een meer zelfstandige vrouw, die na een blind date, ook weer een nieuwe liefde ontmoet.
Een verhaal dat prettig wegleest, waar ook wat humor onder de oppervlakte ligt. Ik heb het met plezier gelezen.