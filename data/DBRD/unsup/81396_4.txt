Een heerlijk boek die je in één ruk uitleest. Lisa die volgens Tess een saai leven heeft als dierenarts in Ierland en Tess die een turbulent leven heeft in Amsterdam. Maar is het leven van Lisa wel zo saai. Als ze William ontmoet wordt haar leven overhoop gegooid en beleeft ze de spannendste dingen waar menig vrouw van droomt. Ze heeft regelmatig Skype contact met Tess om haar verhalen te vertellen. Wat Tess al lang weet is dat Lisa verliefd is op William. Lisa verdringt deze gedachte en stort zich op haar baan. Ze gaat uit met een andere man maar ziet dat dit het ook niet is. Ze helpt Kathy met haar restaurant en ondertussen probeert ze William te ontwijken. En als ze hem ziet, laat ze haar liefde niet blijken want ze denkt dat Kathy iets met William heeft gehad vroeger en dat ze nog steeds iets in hem ziet. Daar wil Lisa niet tussen gaan zitten. Als ze hoort dat Kathy iemand anders op het oog heeft kan Lisa zich eindelijk laten gaan. Maar wil William wel?