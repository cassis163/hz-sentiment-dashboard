Vol verwachting aan dit nieuwste boek van Camilla Lackberg begonnen. Na haar vorige wereldwijde bestsellers is het natuurlijk niet makkelijk om aan alle verwachtingen te kunnen voldoen met dit nieuwe boek. Maar het is echt waar, ook dit boek kan niet anders dan in de toplijsten komen. Ze heeft het gewoon weer voor elkaar gekregen om een topverhaal neer te zetten. De personages van de vorige boeken komen ook hier weer aan bod en je leest mee hoe hun leven verder verloopt. Lackberg weet als geen ander de privelevens van de personages en de zakelijke levens in elkaar te verstrengelen. Zeer vakkundig gedaan waardoor het een onlosmakelijk en zeer interesssant geheel wordt. Het einde had van mij wat anders gemogen, maar de weg ernaartoe was uitermate spannend en vol met verschillende wendingen