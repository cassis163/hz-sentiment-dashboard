Marcus Polman, culinair journalist en auteur van de kookboeken; De perfecte kok en Handboek voor de perfecte steak komt nu met een nieuw kookboek: Handboek voor de perfecte kip.

Handboek voor de perfecte kip is een zeer leerzaam en nuttig kookboek die elke kipliefhebber in huis zou moeten hebben. Een fijn naslagwerk met culinaire recepten, maar ook een boek waarin je kunt blijven lezen. Wanneer je de bundel voor de eerste keer doorbladerd blijkt al snel op dat er veel te leren valt over de kip en over hoe je deze zelf het best kunt bereiden.

Volgens Marcus Polman gaat er weinig boven een lekker, mals, goudbruin geroosterd kippetje van het spit of uit de oven. Velen zullen het hier waarschijnlijk roerend mee eens zijn. Toch een kip werkelijk goed bereiden is best lastig. Een kippenbout vraagt weer om een hele andere bereiding dan bijvoorbeeld een kipfilet. Marcus ging voor ons op onderzoek uit, ging hiervoor in gesprek met poeliers, slagers, boeren en chefs. Hij bezocht kippenboeren in ons eigen Brabant en ging op bezoek bij boeren in Frankrijk. Alle nuttige informatie die hij verzamelde deelt hij graag met je in zijn nieuwe kookboek Handboek voor de perfecte kip.

Het vrij dikke exemplaar bevat een groot aantal inspirerende foto’s. Na een boeiend voorwoord start het boek in het eerste hoofdstuk direct met de basis. Waar je een hoop uitleg kunt vinden over hoe je een kip perfect kunt braden en snijden. Je vindt er ook 10 gouden regels voor het bereiden van kip. In het hoofdstuk dat daarop volgt Legt de auteur uit welke rassen er zoal bestaan en wat de verschillen zijn tussen plofkip en ras-kippen. Als leuk informatief tussendoortje kun je vervolgens een uitgebreid artikel lezen over de kippen van Geert van der Kaa, hij begon samen met zijn vrouw in november 2006 een eigen hoenderhouderij met winkel, de Walnoothoeve. Ze fokken het bijzondere kippenras Het Chaams Hoen.

In hoofdstuk drie ontdek je al lezende hoe de anatomie van een kip in elkaar steekt en wat daarvan de lekkerste delen zijn. Je leest er ook over piepkuikens, braadkippen, de soepkip en veel meer. Dit deel wordt afgesloten met een boeiend artikel over blije kippen van het Franse platteland, kippen met het Franse keurmerk Label Rouge. (Vergelijkbaar met onze scharrelkippen). Daarna een heel hoofdstuk over het maken van bouillon, van en eenvoudige basisbouillon tot een goede glacé. Gevolgd door een paar culinaire recepten waaronder een recept voor kippenlevermousse.

Nooit eerder kwam ik een boek over kipgerechten tegen dat zo uitgebreid was. In hoofdstuk 5 leer je verschillende technieken, hoe je een kip op kunt binden bijvoorbeeld, hoe te vullen en hoe je een vuile kip panklaar kunt maken. Alle technieken zijn voorzien van duidelijke begeleidende foto’s die stap voor stap de techniek laten zien. Met daarnaast een goed te volgen geschreven beschrijving. Het laatste informatieve hoofdstuk (voordat de recepten beginnen) een deel over bereidingen en smaakmakers. Hier vindt je onder andere de lekkerste sauzen, kruiden en marinades voor bij je kipgerechten.

Het laatste deel bestaat uit 25 lekkere recepten, de klassiekers. Allen meer dan de moeite waard. Van Home made kipnuggets tot een kip met zwarte truffel in halve rouw. Het hoofdstuk wordt smakelijk afgesloten met bijpassende gerechten waaronder een zelfgemaakte appelmoes en salades. Achterin nog een handige adressenlijst, een overzichtelijk register en een leuk dankwoord.

Handboek voor de perfecte kip een compleet overzicht voor kipliefhebbers. Een die elk ander kookboek over kip bijna overbodig maakt.