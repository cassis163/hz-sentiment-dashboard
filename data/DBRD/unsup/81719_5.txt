Irene is deel 1 uit de Camille Verhoeven serie van de Franse schrijver Pierre Lemaitre en als laatste deel uitgegeven in Nederland. Als je net als ik maar lang genoeg wacht, kan je de boeken in de goede volgorde lezen. Dat is zeker na het lezen van het boek wel zo prettig. In verband met de ontwikkelingen omtrent hoofdpersoon Camille Verhoeven.

Het enige kritiekpuntje: de flaptekst geeft in mijn ogen een deel van het plot weg....dus ik raad aan om niet lezen.

Wow! Wat heb ik genoten van dit boek Eindelijk weer eens een ouderwetse pageturner. Het beste boek, welke ik in 2015 gelezen heb! Gruwelijk, boeiend en gewoon geniaal. Het boek vertrekt direct in volle vaart en een sterke maag is ook wel aan te raden.

Het hoofdonderwerp in het boek is zeer origineel. Zonder teveel kwijt te geven, zou Frankrijk ook een Hebban site moeten hebben, maar dat zou de kracht wel uit het verhaal halen. Camille Verhoeven is een speurder in hart en nieren, een heel prettig karakter.

Op naar de volgende boeken van Pierre Lemaitre, hij heeft er een fan bij.