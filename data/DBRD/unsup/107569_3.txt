Het boek begint met een moord in een kapperszaak in Marokko. Die moord wordt gemeld door een vrouw aan de CIA in Berlijn. Het hoofd van de CIA in Berlijn is Clive Berner, maar vaker GT genoemd. GT ruikt onraad en stuurt een oude maat van hem uit de tijd van de koude oorlog om de vrouw op te halen. Die maat is Ludwig Licht, de hoofdpersoon van het boek. Het is een ex stasi, ex CIA agent, die nog wel eens wat klusjes opknapt. Hij is alcohol verslaafd en heeft problemen met de maffia.
GT denkt dat de moord en de vrouw te maken hebben met hydraleaks. Een organisatie die doet denken aan wikileaks. En GT wil niks liever dan die organisatie oprollen. Hij draaft er eigenlijk wat in door.

Ik had van te voren veel verwachtingen van dit boek. Scandinavische thrillers vind ik altijd erg leuk en deze had ook nog een grote prijs gewonnen. Maar het boek is me eigenlijk wat tegen gevallen. Het verhaal springt wat van de hak op de tak en je hebt steeds net niet helemaal door wat er nou precies aan de hand is. Ook vond ik het ook lang niet spannend genoeg voor een thriller. Het is wel boeiend geschreven gelukkig.
De hoofdpersoon is ook niet het prototype van een spion. Dat is meestal een knappe, stoere man in een snelle auto. Maar dit is een alcoholist van middelbare leeftijd.

Al met al vond ik het boek net een voldoende. Als ik niet aan de leesclub had meegedaan had ik hem denk ik niet uitgelezen.