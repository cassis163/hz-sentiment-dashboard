Twee zussen, een donorhart en een bucketlist is een boek van Lindsay Harrel, ze wordt qua schrijfstijl wel eens vergeleken met Karen Kingsbury.
Het verhaal gaat over Meghan, een jonge vrouw die eerder een harttransplantatie heeft gehad, wat heel veel invloed op haar leven heeft gehad, het ziek zijn, heel veel ziekenhuisopnames in het verleden het heeft allemaal zijn sporen nagelaten.
Als op een dag Meghan aangespoord wordt door haar goede vriend om contact op te nemen met de familie van het meisje wie haar hart ze heeft gekregen, krijgt ze de bucketlist van dat meisje Amanda in handen.

Wanneer Meghan besluit met de bucketlist haar leven weer te gaan leven, besluit haar tweelingzusje Crystal om de band met Meghan weer goed te krijgen om mee te gaan op reis.
Zal dit lukken.

De schrijfstijl van Lindsay Harrel is prettig, herkenbaar en ze neemt je eigenlijk gelijk mee in het verhaal over de twee zussen, die verschillen als dag en nacht met elkaar, maar ook totaal anders in het leven staan.
Dit heeft ze op zo'n manier opgeschreven dat het ook heel herkenbaar is, want soms kun je gewoon je zusje een soort van kwijtraken, en dan hoop je toch altijd dat het weer goed komt.
Het boek neemt je dan niet alleen mee in hoe het voor Meghan was, maar ook hoe het voor Crystal was om met een ziek zusje te leven, wat dat allemaal met haar deed.
Mooi dat ze daar ook aandacht voor heeft, zo ga jezelf ook nadenken, hoe het voor beide moet zijn geweest, hopelijk krijg je dan meer begrip voor andere.

Ook is het leuk om te lezen wat ze allemaal meemaken op hun reis, waar ze eigenlijk de hele wereld rond gaan, en op tal van plaatsen komen, zoals het Great Barrier Reef, maar ook tal van Europese steden.
Was een feest van herkenning sommige stukjes omdat ze dan op plekken kwamen waar ik zelf ook op vakantie was geweest, zo herken je het, maar denk je ook weer terug aan je tijd daar, dat was ook fijn., de plekken waar je niet geweest ben, daar wil je na het lezen ook wel naartoe omdat het beeldend geschreven is, zodat je de Taj Mahal al lezende goud ziet worden.

Kortom een mooi boek, een hoopvol over omgaan met ziektes, maar vooral vol van liefde, liefde voor elkaar, de zoektocht naar liefde.