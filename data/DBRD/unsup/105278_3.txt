Dit is het tweede deel van de boeken van Terra Fabula en gaat direct verder waar deel 1 eindigde. Martha en William zijn in Terra Fabula bezig om een leger bijeen te brengen en hopen daarmee de kwade tante Griselda te verslaan. Achternagezeten door de gruwelijke Faol onder leiding van Hagar, proberen ze hun medestanders te bereiken,. Zal ze dat lukken of zal Griselda de wereld in het donker zonder verhalen storten...

Peter neemt je wederom mee in een fantasierijke wereld vol vreemde wezens. Van de elegante Elvynn, de stoutmoedige Baltayr tot de lollige Dvergar. Het verhaal wordt met een lekkere vaart tot een spannende climax gebracht. De grapjes van de vloeken in het boek zijn leuk bedacht en dragen mee aan de sfeer van Terra Fabula.
Dit zijn kinderboeken waar kinderen, zelfs tieners van zullen smullen. Alles zit er in. Spanning, fantasievolle plaatsen en wezens die je verbeelding prikkelen. Een beetje romantiek, veel actie, een beetje griezelen als Griselda langs komt en hier en daar een traan. Maar als volwassen miste ik toch wat. Zoals zijn vorige boek. Hij mag van mij nog wel meer los gaan in zijn fantasie en verbeelding en de figuren mogen best wat meer diepgang hebben. Voor een jeugdboek is dit niet erg, maar voor een jeugdboek wat ook door volwassen graag wordt gelezen zouden er best wat meer lagen in mogen komen. Als de figuren sprekender zijn, meer inhoud hebben zou dit verhaal alleen maar verdiepen en beter maken.

Met al is dit een leuk en fantasierijk boek geworden die ik elke kind en tiener aanbeveel. En zeker ook voor het kind in elke volwassenen is dit een aanrader. Laat je verbazen door de wereld van Terra Fabula.