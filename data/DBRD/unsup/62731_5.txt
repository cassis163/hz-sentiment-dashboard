Je wordt er blij van als je het boek De 100 jarige man die uit het raam klom en verdween leest.
Heerlijke humor, geschiedenis in één kleine notendop en een hedendaagse achtervolging op één honderdjarige man met in zijn kielzog o.a. één minder oudere man, één iets oudere roodharige vrouw, één hond en soms een gangster, hilarisch goed.
Het boek is een ongelooflijke aaneenschakeling van toevalligheden, logica en vanzelfsprekendheid die samen de wonderbaarlijke reis vormen van een oude man op zijn levenspad.


Schrijver Jonasson beschrijft de gevolgen en gebeurtenissen van de 100 jarige oude man Allan Karlsson die besluit niet naar de viering van zijn verjaardag te gaan en in plaats daarvan uit het raam van het bejaardenhuis klimt en verdwijnt.
Er volgt een zoektocht door de politie wat al snel een klopjacht wordt omdat er onduidelijkheid bestaat over het feit of de oude man ontvoerd is door gevaarlijke criminelen of verdacht wordt van moord op het eveneens verdwenen bendelid van de gangsterclub Never Again.

Allan zelf verkeert ondertussen in verrassend gezelschap en verteld over zijn bewogen leven.
Het blijkt dat de oude man zo zijn eigen inbreng had aan het verloop van de geschiedenis. Zo was hij betrokken bij de ontwikkeling van de atoombom en droeg bij aan een grote brand in Vladivostock in 1953.
Zijn ontmoetingen met presidenten en grote wereldleiders vormen hilarische hoogtepunten in het boek van Jonas Jonasson.
De schrijver schrijft het verhaal over de 100 jarige man die uit het raam klom en verdween zeer levendig, met veel verbeelding en enorm veel humor.
De roman De 100 jarige man die uit het raam klom en verdween is een groot vrolijk, fantastisch leesavontuur.