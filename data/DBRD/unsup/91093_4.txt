Al decennia lang vinden er op de universiteit van Cambridge zelfmoorden van studenten plaats. Het aantal neemt de laatste tijd toe en om meer slachtoffers te voorkomen wordt Lacey Flint als undercover studente ingezet. Lacey speelt de onzekere studente Laura Farrow. Alleen psychiater Evi Oliver, en natuurlijk rechercheur Mark Joesbury, die het onderzoek leidt, weten welke rol de kwetsbare jonge studente Laura speelt. Maar is dat echt zo of weten nog meer personen van haar rol?

Waarom beroven de studentes zich vrijwillig van het leven? Waarom zien zij zelfmoord als enige uitweg? Welke overeenkomsten hebben ze? Welke rol spelen Nick Bell en Lauras kamergenote Talaith?

Als ook Lacey last krijgt van nachtmerries en de controle over zichtzelf begint te verliezen, wordt het verhaal steeds spannender en mysterieuzer, maar ook beangstigender. Hoe komt het toch dat iemand zo verward wordt en de realiteit niet meer van dromen (lees: nachtmerries) kan onderscheiden?

De spanning in het boek is direct na het lezen van de eerste bladzijde al voelbaar. Na elke bladzijde wordt het spannender en kom je als lezer steeds dichter bij de waarheid. Op het laatst verdenk je alles en iedereen en wens je waarschijnlijk dat het niet zo was ..! Je ergste nachtmerrie wordt werkelijkheid!

Een thriller, die zich onderscheidt van alle andere: een aanrader, echt super!