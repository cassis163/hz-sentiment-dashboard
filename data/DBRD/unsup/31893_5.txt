Deze boekentip van Guy (Hebban recensent) is het debuut van Inge van der Krabben, ze studeerde Algemene Letteren aan de universiteit van Utrecht. Zij is naast auteur, blogger en docent creatief schrijven. In 2015 debuteerde ze met dit boek, en slaagde er direct in om op de shortlist van de Hebban debuutprijs te belanden. In februari 2019 komt haar tweede boek uit “In je dromen ga jij”.

* Jane heeft te kampen met een burn-out, kan geen keuzes maken, niet van zich afbijten, geraakt op een donker levenspad. Ze wordt heel haar leven overschaduwt door haar moeder Dina, Dina staat assertief in het leven, neemt telkens de beslissingen voor Jane, komt telkens met praktische hulp voor Jane. Toch snakt Jane naar lucht, een emotionele band en telkens wordt ze gekatapulteerd onder de vleugels van haar moeder. Dan gebeurt het onwaarschijnlijke, terwijl Jane vecht tegen haar burn out, krijgt moeder Dina het verdict kanker, ongeneeslijk.

Wat een ontroerende, beklijvend psychologisch verhaal, vooral het realistisch gegeven sprak me aan. Als fervente lezer zijn er onder mijn ogen toch al heel wat verhalen over moeilijke relaties gepasseerd maar dit is toch één om niet te vergeten. Dit is een situatie, relatie die zo dicht aan de realiteit leunt, je levensrugzak bepaalt een stuk je zijn, bepaalt hoe je in een relatie staat. De auteur laat je afwisselend door de ogen van de dochter en moeder zien en dit geeft je als lezer een totaalbeeld over de relatie en het gevoel, emoties van beide. Met simplistische woorden, rauw en dit alles overgoten met een saus van humor krijg je een verhaal over loslaten, grenzen trekken, verdriet, vechten. Trouwens die humor maakt dat het te vatten is, maakt heel het geheel iets luchtiger. Een aanrader van jewelste, lezen met een traan en een lach.