Marelle Boersma is auteur en schrijfdocent. Ze werd geboren in Arnhem, verhuisde naar Wageningen en kwam uiteindelijk samen met haar partner terecht in Portugal. Daar schrijft ze haar boeken en verzorgt schrijfvakanties. Als geen ander weet ze waar je tegen aan kan lopen als je vertrekt naar een buitenland. Dit gegeven verwerkt ze in haar Ik vertrek-serie. Samen met Antoinette Kalkman richtte ze de Thrilleracadmie op. Dit is een schrijfschool waarbij je aan de slag gaat met je eigen verhaal/manuscript. Inmiddels heeft ze vijftien thrillers op haar naam staan. Ze schreef samen met haar vader de autobiografische roman Kruimels zijn ook brood.

De mooie kleuren en het prachtige plaatje op de cover geven een sfeerbeeld van een idyllisch stadje in Italië. Ogenschijnlijk loopt de vrouw ontspannen door het straatje. Hoe bedrieglijk de vriendelijke cover kan zijn, blijkt uit het verhaal.

Anne vlucht naar het eiland Sicilië en laat alles achter: haar echtgenoot, Daan haar beste vriend en het werken in een chocolaterie. Ze hoopt dat ze nooit wordt gevonden en neemt een andere naam aan. Voortaan gaat ze als Sofia Lunedino door het leven.
Dat het leven in het ydillische dorpje Modica geregeerd wordt door angst voor de maffia speelt op de achtergrond een grote rol, onzichtbaar voor de toeristen.
Sofia/Anne heeft een drang om mensen te helpen en zo draagt ze haar steentje bij in een koffiezaak waar ze heerlijke chocolade serveren. Ze kan haar creativiteit volop kwijt in het versieren van de chocolade.
Ze voelt zich veilig op Sicilië maar dit verandert wanneer er een onverwachte bezoeker op het eiland arriveert. Ze is haar leven niet meer zeker.

Wat een heerlijke Ik vertrek thriller heeft Boersma met Ciao Scillia geschreven. Haar vloeiende schrijfstijl neemt je direct mee in het verhaal. De omschrijvingen van het dorpje op Sicilië, de kleurrijke straatjes, alles draagt bij aan een heerlijk vakantiegevoel. Je voelt als het ware de zon op je huid en ruikt de geuren (vooral van chocolade). Het is te merken dat Boersma zelf in het dorp is geweest en vast de heerlijke soorten chocolade heeft geproefd.
We leren Sofia/Anne goed kennen doordat er regelmatig flashbacks zijn naar haar jeugd. In Modica zien we Sofia/Anne groeien en steviger in haar schoenen gaan staan.
Je kunt niet anders doen dan de kleine Gigi in je hart sluiten: een typische Italiaanse straatboef.
De spanning is vanaf het begin voelbaar en loopt gedurende het verhaal op.
Het verhaal kabbelt nergens voort en de spanning blijft voelbaar. Je blijft lezen!
Als toerist merk je weinig van de criminele wereld en de bewoners praten er niet over. Dat ze aanwezig zijn, blijkt uit het verhaal.
Alhoewel de plot redelijk voorspelbaar is, doet dit niets af aan het leesplezier.
Zoals we gewend zijn van Boersma komen alle losse eindjes keurig bij elkaar in een denderend slot.
Ze wordt ook wel The Queen of Crime of Suspense genoemd en deze titel heeft ze zeker met dit boek, dubbel en dwars verdiend.
Ciao Scillia is een heerlijke thriller uit de ik-vertrek serie: superspannend, niet weg te leggen en als tip: lees het met een lekkere kop koffie en een verrukkelijk stuk chocolade.