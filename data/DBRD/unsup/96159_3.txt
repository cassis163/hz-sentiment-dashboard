Ik heb dit boek mogen lezen voor de leesclub. Ik heb me hier voor opgegeven omdat het boek me aansprak en ik wel weer eens iets anders wilde dan een thriller. En ik ben blij dat ik dat heb gedaan.

Het boek gaat over de naderende sluiting van een zwembad, een zwembad dat voor veel mensen een speciale betekenis heeft. De hoofdpersonen in het boek zijn Rosemary en Kate. Rosemary is een oudere dame die regelmatig met ons terugblikt naar vroeger toen haar man George er nog was.Zo kom je er achter waarom het zwembad zo belangrijk is. Genoten heb ik van die verhalen. En over Kate, een beginnende journaliste, die nog al eenzaam is en voor wie het zwembad ook veel gaat betekenen. Zij leren elkaar kennen en gaan samen de strijd aan om sluiting te voorkomen.
Voor Libby Page de schrijfster is het een debuut, ik vind haar een leuke schrijfstijl hebben, ze kan dingen vertellen dat je het ook echt kunt visualiseren, dat kan niet iedereen. Ik moest er in het begin wel even echt inkomen, maar toen ik er eenmaal goed in zat moest het boek ook snel uit.