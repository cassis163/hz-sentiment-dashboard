Kinderen willen veel weten en hebben soms verrassende vragen. In Het verhaal van de reuzenschildpad vinden ze antwoorden aan de hand van de evolutietheorie van Darwin.
In een prachtig geïllustreerd boek lezen kinderen wat Charles Darwin, een Engelse natuuronderzoeker, op zijn reis heeft ontdekt en verzameld. Al vanaf het begin van het leven op aarde zijn kleine organismen, dieren en planten miljoenen jaren lang bezig om heel langzaam te veranderen. Dat wordt evolutie genoemd. In kleine stukjes tekst krijgen de kinderen uitleg over soorten groepen dieren, dat er altijd verschillen of variaties zijn. Dat de natuur een selectie maakt, dat binnen een soort de ‘sterken’ overleven en eigenschappen worden doorgegeven. Hierbij staan duidelijke illustraties, zodat het goed te begrijpen is. Een enkele keer wordt er nog wat extra informatie gegeven, dat in een kleiner lettertype aan toegevoegd is. Er wordt veel informatie gegeven met nieuwe begrippen voor kinderen. Deze worden goed uitgelegd zodat ze een duidelijk beeld voor ogen krijgen. Tot slot vind je achterin het boek de conclusie die door Darwin is vastgesteld. Er is dan wel het een en ander ontdekt maar de evolutie gaat verder. De auteur Sabrina Radeva gaat hier nog even op door in een eigen notitie. Tot slot is het aan de kinderen zelf om goed om zich heen te kijken en nieuwsgierig te zijn naar de natuurwereld. Er zullen altijd nieuwe verrassende ontdekkingen worden gedaan.
Het verhaal van de reuzenschildpad een geweldig prentenboek voor nieuwsgierige kinderen en een goede aanvulling is voor de bibliotheek op school.