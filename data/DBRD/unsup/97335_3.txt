Na de nieuwste Nesbo 'Politie' te hebben gelezen was ik een onmiddellijke fan en was de interesse ontwaakt om ook zijn eerdere Harry Hole boeken te lezen. De verwachtingen waren dan ook hooggespannen toen ik begon aan de eerste Harry Hole thriller: 'De Vleermuisman'. Jammer genoeg kan ik niet zeggen dat deze verwachtingen volledig zijn vervuld.

Ik kan wel de schrijfstijl van Nesbo herkennen in dit boek, maar de opbouw van het verhaal die ik terugvind in 'Politie' (en ondertussen ook in 'De Roodborst' waar ik momenteel aan bezig ben) is hier toch minder.
In deze thriller wordt uitgebreid verteld over AustraliÃ«, de achtergrond van de Aboriginals en verhalen uit hun cultuur. Het blijft dus wel een prettig boek om te lezen, maar het kabbelt een beetje te langzaam voort en het ontbreekt het verhaal bijgevolg aan echte spanning. Zeker in het eerste deel van het boek; het wordt pas over de helft spannender. Ook het uiteindelijk slot is spannend en kenmerkt al meer Nesbo.

Geen slecht boek dus, maar ook geen topper. Gewoon een tof boek om te lezen, en zeker een must read voor fans van Nesbo.