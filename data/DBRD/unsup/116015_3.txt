Ik vind dit een van de mindere boeken van mariette middelbeek. De opzet van het verhaal is leuk. Het verhaal wordt verteld aan de hand van het notitieboekje van Femke, maar het is gelukkig niet zo'n 'dagboekverhaal' geworden. Het boek kon me alleen niet echt boeien. Dat kwam voornamelijk door de hoofdpersoon. Pas op de helft van het boek krijg je wat sympathie voor Femke maar daarna blijft ze ook nog wel een zeurderig type (welk specialisatie kiezen, relatie etc). Natuurlijk zijn dat voor de hoofdpersoon belangrijke onderwerpen maar het kwam te vaak en te veel naar voren, waardoor ik op een gegeven moment echt dacht 'ja, dat weet ik nu wel'. Al met al dus geen hoogvlieger onder de chicklits.