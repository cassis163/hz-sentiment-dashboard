Als in Amerika een wetenschappelijk/medisch experiment compleet uit de hand loopt, en 12 met een bijzonder virus besmette proefpersonen ontsnappen, ontstaat er een post-apocalyptische wereld waarin nog maar enkele mensen leven die moeten proberen te overleven.

In een kolonie in Californië, weten een aantal families stand te houden, maar als eens de lampen zullen doven zal dan ook hier het noodlot toeslaan. Hoeveel tijd is er nog?
Dan komt er een ‘aanloper’ aan de poort, “het meisje uit het niets”. Is dit het begin van het einde, of is dit een nieuw begin?
Voor Peter en aantal andere bewoners is dit de start voor een reis naar de oorsprong van het virus.

Een fantastisch verhaal, vol mooie beschrijvingen van personen en de omgeving. De personages zijn levendig en als lezer leef en reis je met ze mee. Constant is er een spanning van de dreiging die er heerst. Een avontuurlijk verhaal, met spanning een beetje horror, maar ook verraad, liefde en hoop.

Een boek wat bestaat uit 10 delen, elke weer verdeeld in losse hoofdstukken, waaruit verschillende perspectieven wordt verteld met korte cliffhangers en plot-twists. Het maakt dat het vlot leest, het blijft boeien, met nog een aantal verrassingen aan het einde.
Maar eigenlijk is het boek te verdelen in drieën: “Hoe het begon, Het leven in de kolonie, en de reis naar waar alles begon”.
Het boek sluit op het einde verhaallijnen af, maar maakt ook een begin voor het volgende deel: “de Twaalf”.