Voorlopers:

Wat een mooi boek heeft Mirjam Hildebrand neergezet met Voorlopers.
Ik was wel eerst wat sceptisch door de korte samenvatting op de achterflap. Een verhaal over spiritualiteit is niets voor mij dacht ik. Doordat ik zoveel hoorde over dit boek wou ik het natuurlijk maar wat graag zelf lezen.

De cover:
Op de cover zie je twee meisjes en een jongen met daar onder in het geel de titel Voorlopers. Deze valt goed op dus een hele goede keuze. De auteur is in het wit geschreven.

Achterflap:
De vijftienjarige Emma voelt zich 'anders': ze voelt, hoort en weet meer dan andere mensen. Wanneer de mysterieuze Philana haar vertelt dat Emma's vader - die ze al ruim twee jaar niet meer heeft gezien - deel uitmaakt van een groep mensen die zich Voorlopers noemen, besluit Emma met haar mee te reizen... Maar eenmaal in het bergdorp in Frankrijk, waar de Voorlopers zich gevestigd hebben, blijkt haar leven nog gecompliceerder te worden. Is Emma zelf ook een Voorloper? Waarom wil haar vader niet dat ze de Voorlopers helpt? Wat is er met de ouders van Philana gebeurd? En wie probeert haar in de val te lokken?

Voorlopers is het spannende jeugdboekendebuut van auteur Mirjam HildebrandMijn mening:

De schrijfstijl leest lekker vlot en de hoofdstukken zijn van een goede lengte Het verhaal begint meteen goed. Het verhaal gaat over Emma die niet echt gelukkig is. Ze voelt zich anders dan anderen. Wat Is er met Emma en wat wil Philana van haar. Samen gaan ze naar Frankrijk waar een groep Voorlopers woont . Ook de vader van Emma woont hier nadat hij hen had verlaten. Emma wil hier te weten komen wie ze nu echt is en wat haar kracht is.
Je leest hoe Emma erachter komt wie ze nu echt is en ook dat je anders mag zijn.

Emma wordt als persoon goed neergezet net als de andere personen in het verhaal. De karakters worden goed en duidelijk omschreven. Ook heeft Mirjam het verhaal mooi beeldend omschreven. Als de Voorlopers hun krachten gebruiken is het of ik het zo voor me zie. Heel goed gedaan. . Sommige dingen vond ik wel wat ongeloofwaardig. Het verhaal zit goed in elkaar en op het eind wordt het ook nog wel spannend.

Een YA met een bijzonder thema wat ik 4 sterren geef