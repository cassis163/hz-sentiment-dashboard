...
Aan het einde van een reeks is het altijd met een klein hartje afwachten of de auteur trouw blijft aan haar verhaal én dat doet Susan Ee als geen ander. Haar lugubere wereld lijkt de hel op aarde te zijn maar toch duiken er dankzij haar humor af en toe enkele lichtflitsen op. Dee & Dum nemen nog steeds een groot deel van deze humor voor rekening. Maar ook het geplaag tussen Penryn en Raffe gedurende de uitzonderlijke minuten waarin ze niet moeten rennen/vliegen voor hun leven bracht me regelmatig aan het lachen. Ja, zelfs in een vervloekte wereld is er plaats voor een lach.

In ‘Penryn & het gevecht om hemel en aarde’ zorgt Susan Ee er voor dat vragen worden beantwoord en ze blijft trouw aan haar verhaal en de personages. Deze schrijfster ruilt de stereotype roze bril moeiteloos in voor donkere glazen met een verduisterend effect. Haar wereld is grauw, het verhaal meeslepend en de personages nog steeds geweldig.