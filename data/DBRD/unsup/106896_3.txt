Ik mocht dit boek voor de leesclub van Thrillerlezers.nl lezen

"Het hoofd lag op tafel. De ogen keken verrast de keuken in, alsof ze die voor de eerste keer zagen. Wat misschien ook wel zo was."

Opmerkingen van mij in de leesclub, tijdens het lezen:
– Wat een lekker begin! Niet rustig aan opstarten maar meteen BAM! een hoofd op tafel. Ik hou er van. Het schept bij mij hoge verwachtingen voor de rest van het boek. Maar het begin, de eerste zin: top!
– Grrrr! Frustraties!
Al die cliffhangers en natuurlijk geen gelegenheid om door te lezen, wat ik natuurlijk dolgraag wil…
– Ik ben ruim over de helft.
Waar ik bij de eerste helft bijna niet wilde stoppen met lezen, kost me dat in de tweede helft minder moeite. En dat is jammer.
Het begin is ijzersterk en daarna wordt de spanningsboog goed in stand gehouden door de cliffhangers.
Het tweede deel is wat langdradiger. Het kabbelt maar wat voort en eigenlijk gebeurt er weinig.
Het kost me nu minder moeite om het boek opzij te leggen en lekker te gaan slapen.
Ik hoop dat het boek eindigt zoals het begon: met een klapper!

Helaas was het einde geen klapper. Niet zo als het begin je meteen bij de kladden greep.
De ontknoping verraste mij niet helemaal, al had ik zelf de puzzel nog niet helemaal compleet. Ik vond het wel een bevredigende ontknoping, goede dader en goede motivatie.

Het boek leest lekker weg, en al kabbelt het na de helft wat voort, het is niet onprettig om te lezen.

Het is een vermakelijk boek dat het prima zal doen op vakantie.

3,5 sterren