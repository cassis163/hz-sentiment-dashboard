Normaal citeer ik niet in recensies omdat dat niks toevoegt aan een mening over iets maar dit boek begint zo geniaal dat ik het even moet vermelden.

''Dit is mijn leven, getrouwd , we wilden kinderen en als je pech hebt krijg je een kapotte. Wij hebben een kneus maar je krijgt er wel een hoop PGB voor en je mag vooraan in de rij bij de efteling''

Fantastisch herkenbaar, zeker als je zelf kinderen met een beperking hebt. Humoristisch met veel ongecensureerde zelfspot. Veel ouders die een kind met een handicap krijgen laten nooit aan de buitenwereld merken hoe dat echt is. Meestal word er gemompeld het gaat wel...we redden ons.
Dit boek beschrijft nu eens hoe je je als ouder echt voelt ! wat de omgeving met je doet en hoe je dit zelf verwerkt. Ook de scenes met het jongetje met asperger erin hebben mij laten gieren van herkenning. Hoe geniaal geschreven : bikkelhard keihard de waarheid vol humor en het leven beschreven zoals het is!

Een kort boekje maar wel mijn top 10 binnengedrongen.