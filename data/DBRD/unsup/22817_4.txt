Dit is mijn eerste kennismaking met Karin haar boeken. En wat voor een!

Het boek begint meteen al heel goed. Ik zat er meteen helemaal in.

Een jongen (Victor Bronckhorst) verliest op elfjarige leeftijd zijn ouders. Zijn opa en oma nemen hem in huis. Victor is dol op zijn grootouders. Naarmate hij langer bij ze woont komt hij erachter dat zijn opa een verleden heeft. En dat hij zelf deel uitmaakt van de toekomst. Hij is de uitverkorene. Opa heeft vreemde trekjes en je kunt hem af en toe gewoon echt eng noemen. Zijn denkwijze is niet zoals je het gewend bent. Ik kreeg echt de kriebels van die man!

Victor groeit op en heeft veel succes met zijn werk. Als zijn opa overlijdt,praat hij nog steeds tegen hem. En opa praat terug. Hij geeft advies en duikt op als hij hem nodig heeft. Victor wil zijn opa blij maken en hij besluit om het plan van zijn opa ten uitvoering te brengen. Hèt is een echt waanidee. Waanzinnig idee.

Stap voor stap kom je erachter wat er aan de hand is en wie zijn opa nu echt was. Victor zoekt naar een aantal mensen die hem kunnen helpen. Je leest het verhaal door de ogen van deze groep mensen. Maar ook het verhaal van Marcia is heel aangrijpend. Hierbij moest ik echt een traantje wegpinken…… Wat een sterk personage is deze vrouw!

De foto aan de muur met de man die hij de hemel inprijst. Maar ook het mysterieuze Duitse boek dat Victor moesten lezen triggerde mij enorm om verder te lezen. Het is zeer spannend, je moet verder lezen!

Dan zie je de personages een paar jaar later : en dan vallen er doden. Groepen mensen die op een onverklaarbare wijze sterven. Het gaat de bevolking opvallen en er breekt paniek uit. Het speelt zich af in Nederland. Dat maakt het echter en het komt heel dichtbij.

Heden en verleden zijn zo goed met elkaar verweven dat het een echte pageturner is om te lezen! Je moet als lezer hopen dat men van de geschiedenis heeft geleerd. Maar er hoeft maar een persoon te zijn met een waanidee en de kans krijgen om zijn plan ten uitvoer te brengen…. en de geschiedenis kan zich herhalen. Een heel eng idee.

Het is een spannende thriller met een science fiction gevoel. Maar het blijft roepen in je hoofd : Dit kan de waarheid worden. Heel bijzonder. Het boek maakte veel gevoelens bij me los. Deze vergeet je echt nooit!

Korte hoofdstukken. perfecte titel. De cover is ook erg mooi. tijdens het lezen kom je erachter waar dit vervallen huis staat.

Kan er nog uren over door schrijven. Maar je moet het boek gewoon gaan lezen! Het krijgt van mij 4,5 sterren!