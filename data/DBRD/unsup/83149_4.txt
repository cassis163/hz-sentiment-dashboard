Het boek
‘Anna’ vertelt ons het verhaal over een jong meisje en haar broertje Astor. De twee doen verwoede pogingen om te overleven op Sicilië nadat het eiland is getroffen door een virus.

Door dit virus is het eiland verworden tot een mysterieus en vergeten oord zonder elektriciteit. Bovendien heeft het virus alle volwassenen op het eiland uitgeroeid; alleen de jeugd is overgebleven. Wanneer Franco en Maria Grazia, de ouders van Anna en Astor, bezwijken aan het virus, zijn de kinderen respectievelijk negen en vier jaar oud.
Aan de hand van het notitieboekje, dat hun moeder hen heeft nagelaten, zoeken Anna en Astor, samen met hun hond, in het desolate landschap een weg naar het vasteland, op zoek naar een nieuwe toekomst.

Visie van de recensent
Ammaniti zet zijn personages op eerlijke en oprechte neer en is er met ‘Anna’ opnieuw in geslaagd een goede roman af te leveren die de lezer tot in het diepst van de ziel zal treffen.

Zijn schrijfstijl maakt dat de lezer zich op geen enkel moment verveelt. Er gebeurt altijd wel iets. Een beklemmende spanning en ontroering wisselen elkaar af en als lezer wil je niets liever dan een goede en gelukkige afloop voor Anna en Astor. Of dit gaat gebeuren lees je in ‘Anna’!

Over de auteur
Niccolò Ammaniti (1966) is de auteur van de bestsellers ‘Ik haal je op, ik neem je mee’, ‘ Ik ben niet bang’ en ‘Zo God het wil’. Daarnaast schreef hij ‘Het laatste oudejaar van de mensheid’, ‘Laat het feest beginnen!’, ‘Ik en jij’ en ‘Een delicaat moment’. Het werk van deze auteur verschijnt in maar liefst 44 landen en meerdere van zijn boeken zijn succesvol verfilmd.

Niccolò Ammaniti won dit jaar de Premio Strega, de meest prestigieuze Italiaanse literatuurprijs.

Uitvoering
Uitgave : paperback, 280 pagina's
Uitgever : Lebowski Publishers, verwacht januari 2016
ISBN : 978 90 48828 41 8