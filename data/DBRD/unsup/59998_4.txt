Liefde en spanning dat zijn twee woorden die op de Twilight boeken van Stephanie Meyer slaan,maar is dat ook voor haar nieuwe boek Zielen weggelegd?

Dit boek gaat over Wandelaar. Wandelaar is een ziel, een buitenaards wezen. Deze zogenaamde 'zielen' zijn klein en kwetsbaar, stellen niks voor zou je misschien denken. Maar dat is niet zo, ze hebben namelijk de mogelijkheid om lichamen over te nemen. Je geest word dan volledig uitgewist!

Wandelaar komt in het lichaam van Melanie terecht. Maar Melanie is niet uitgewist! Wandelaar hoort haar stem in haar hoofd en soms kan Melanie zelfs haar lichaam overnemen. Al gauw vult Melanie haar hoofd met beelden van Jared, degene op wie Melanie verliefd is en Jamie , het kleine broertje van Melanie. Algauw begint Wandelaar ook van Jared en Jamie te houden, omdat het lichaam dat ze bewoont gewend is om van hen te houden……
Dan komt het tot een uitbarsting wanneer Wandelaar met Melanie besluit om op zoek te gaan naar Jared en Jamie, daardoor komt ze in de woestijn terecht, dit overleeft ze op het nippertje. Hier een stukje uit het boek uit het perspectief van Wandelaar. ‘Mijn stappen werden langzamer. Mijn spieren schreeuwden om genade. Ik denk dat ik op dat moment zou zijn gestopt, alsof ik iets kon doen om de pijn te ledigen. Maar Melanie was zoals altijd, taaier dan ik. Ik voelde haar nu, niet alleen in mijn hoofd maar ook in mijn ledematen. Mijn passen werden langer en het spoor dat ik maakte werd rechter. Op pure wilskracht sleepte ze mijn halfdode karkas naar het onhaalbare doel’.
Als ze eindelijk Jared, Jamie en de andere mensen die nog niet ‘bezielt’ zijn bereikt komt ze er achter dat ze niks van haar te maken willen hebben omdat ze datgene is wat ze haten en vrezen, het monster dat hun aarde overneemt……
Het boek is erg speciaal omdat je een ander beeld krijgt van de mensheid, gewelddadig, opvliegend maar ook vol liefde en erg moedig. Het is een spannend boek met een vleugje romantiek. Het is soms wat te fantasievol en het is moeilijk om er in te komen, maar daarna is dat het meer dan de moeite waard om het boek te lezen.
Je krijgt van dit boek ontzettende emotieschommelingen de ene keer wil je het liefst in een hoekje kruipen om eens flink te huilen en de andere keer kan je de drang om te schaterlachen niet onderdrukken, je leeft helemaal mee met Wandelaar maar toch ook met de andere personages die allemaal hun eigen rare karaktertrekjes hebben.
Het boek is vlot geschreven en je leest het in een ruk uit. Het is heel makkelijk in te leven omdat iedereen wel 'ziels'veel van iemand houd. Het boek neemt je compleet over en het kan je niet meer loslaten, het is net alsof er een stemmetje in je hoofd is die je de hele tijd verteld dat je moet doorlezen. Het boek is een Sciencefiction roman en is aanbevolen voor vijftien jaar en ouder.
Als je het boek wil lezen moet je niet bang zijn voor wat meer bladzijdes, want het boek heeft ruim zeshonderd bladzijdes. Hij is vrij goedkoop, de filmeditie is €12,50 en de gewone versie €15,00.
Er is ook een film van gemaakt die heet 'the host' oftewel de gastheer. Het is een erg leuke film.