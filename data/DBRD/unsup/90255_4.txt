Het boek lag op de tafel van "nieuwe aanwinsten" in de bibliotheek en de tekst op de achterflap overtuigde me om het boek te lezen.
Het start als een liefdesverhaal van een jong Afro-Amerikaans stel dat dol verliefd en pasgetrouwd hun leven samen wil uitbouwen. Maar door een onjuiste getuigenis geraakt hij in de gevangenis en is het afwachten of hun liefde voor elkaar sterk genoeg is om deze tegenslag te overwinnen. Het verhaal heeft me aangegrepen, het zal je maar overkomen onschuldig in de gevangenis zitten.
Het is zeer vlot geschreven en vanuit verschillende perspectieven krijgt men meer over het verhaal te weten. Hierdoor leert men meer over de verschillende personages en hoe ze omgaan met deze situatie. Het wordt uiteindelijk een boeiende complexiteit van relaties.