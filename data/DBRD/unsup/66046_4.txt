Wat een fijne schrijfstijl heeft Diney Costeloe. Het meisje zonder naam speelt zich af in de Tweede Wereldoorlog. Lisa Beckers en haar gezin zijn niet veilig in Duitsland. Daarom wordt ze door haar moeder op de trein gezet naar Engeland. Daar komt ze bij een pleeggezin terecht en daar went ze steeds meer. Maar ook daar komt de oorlog binnen en de aanvallen worden steeds erger.
Ik was vroeger echt geen ster in geschiedenis, maar vind het dan juist fijn om er een boek over te lezen in romanvorm. Zo word je veel meer meegenomen in het verhaal. En dat werd ook echt gedaan. Je las niet alleen hoe Lisa het beleefde, maar ook de mensen om haar heen. Dat zorgde ervoor dat ik lekker in het verhaal zat. Hoewel het boek zo al heel mooi was, had het denk ik nog aangrijpender kunnen zijn. De situaties hadden voor meer emotie kunnen zorgen. Maar al met al een prachtig boek wat lekker vlot wegleest.