Zeg dat je van mij bent, het debuut van de Zweedse auteur Elisabeth Noreback, is een thriller om u tegen te zeggen.

Twintig jaar geleden verdwijnt Alice tijdens een vakantie. Alice is de dochter van Stella Wildstrandt, psychotherapeut in Stockholm. Hoewel het al die jaren onduidelijk is gebleven wat er met Alice is gebeurd is haar moeder ervan overtuigd dat ze nog leeft. Als op een dag Isabelle zich meldt voor een therapiesessie bij Stella weet Stella zeker dat Isabelle haar verdwenen dochter is. Zij doet er alles aan om te bewijzen dat ze gelijk heeft en dat levert een aantal hoogoplopende, spannende verhaallijnen op uiteindelijk resulterend in een plot waar alles bij elkaar komt.

Het verhaal wordt verteld vanuit drie verschillende perspectieven: Stella, Isabelle en Kerstin. De auteur zorgt er hiermee voor dat je het verhaal ingezogen wordt en dat de suggestie wordt gewekt dat je als lezer een compleet. Als vanzelf vorm je je al lezend een oordeel over de personages. Niemand zal er aan ontkomen dit oordeel na het lezen te herzien. Dat Noreback dit voor elkaar heeft gekregen als debutant verdient alle lof.

Zeg dat je van mij bent is een echte pageturner, waarbij je alleen maar kunt hopen dat dit slechts het startpunt is voor een nieuw oeuvre van een zeer getalenteerd schrijfster. Ik zie er in ieder geval naar uit.