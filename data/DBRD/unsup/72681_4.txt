Dit boek gaat over Rachel uit Mozambiek . In het jaar 2014. Ze is zwanger en kan geen baan vinden als verpleegster om zichzelf en het kindje te onderhouden. Ze gaat werken in Johannesburg, in de huishouding bij de familie Jordaan; man, vrouw en hond.
Haar dochtertje Maija wordt daar geboren en gaat uiteindelijk ook naar school. Elk half jaar moet Rachel haar werkvergunning verlengen wat elke keer weer een zeer vernederende situatie is. Ze krijgt die vergunning steeds en spaart geld voor haar ouders in Mozambiek zodat zij ook kunnen leven.
Michelle en Chris Jordaan zijn al jaren bezig om kinderen te krijgen en dat roept de nodige spanning op tussen het stel. Ze hebben beide een goede baan en ze storten zich daarop.
Michelle past een keer op Maija omdat Rachel haar werkvergunning weer gaat verlengen. Maar dit gaat niet goed. De haat en verdriet die daar uit voortkomt is heel verdrietig. Michelle en Rachel draaien wat om elkaar heen beiden met een groot verdriet.
De laatste actie van Rachel t.o.v. Michelle is heel liefdevol.
Dit is een boek wat je snel uitleest. Het is ontroerend, moedig maar ook heel heftig.