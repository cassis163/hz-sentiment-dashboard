2 heren in Toronto, de één in 1856 en de ander in 1997, komen bijeen in dit intrigerend verhaal.

J.G. Hallem, apotheker van beroep, komt in 1855 vanuit London aan in Toronto. Een nieuwe toekomst ligt in het vooruitzicht met de belofte van een eigen, goedlopende apothekerszaak - de 3de in zijn familie.
Zijn vrouw en kinderen laat hij achter in London, zij zullen zich bij hem voegen zodra hij de zaak op de rails heeft en eervol zakenman is. Toronto blijkt de belofte echter niet waar te kunnen maken: de kou, de eenzaamheid, de vreemde/nieuwe stad, en het uitblijven van zakelijk succes zorgt er uiteindelijk voor dat Jeremy Hallem een leven gaat leiden wat hij nooit voor mogelijk had geacht.

David Hollis, geoloog, heeft diepe interesse in leven in het vroege Toronto. Zijn pogingen om het Toronto van weleer te laten herleven (hij publiceert zijn overtuigingen) vallen niet in goede aarde en de tijd dringt; hij heeft een ongeneeslijke ziekte en kan zijn onderzoek maar niet staven met bewijzen. Na zijn dood probeert zijn vrouw uit alle macht dit bewijs toch naar boven te halen...

Troost is geschreven in een rustige verteltrant met dialogen die 'interpretatieruimte' voor lezer laten. Wanhoop, onmacht, accepteren wat bijna niet te accepteren valt, liefde en obsessie vormen dit boek. Vanuit wisselend perspectief komt de lezer langzaam maar zeker te weten wat er is gebeurt met Jeremy Hallem, wat er waar is van de overtuigingen van David Hollis en hoe groot de (helende) kracht van troost kan zijn. Prachtig!