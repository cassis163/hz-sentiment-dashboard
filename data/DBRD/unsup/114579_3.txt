Wat begon als het lezen van een 'relaxt boek zonder poespas' eindigt als een mooi leermomentje over geluk. Een begrip waarover ik hard heb geroepen dat het een keuze is. Maar dan is er de zondagochtend met buikpijn, omdat je je realiseert dat de gelukkige Wendy eigenlijk steeds meer vervaagt.

Uit het boek: "Geluk is geen keuze. Geluk is niet maakbaar, ook al doen we krampachtige pogingen om het te grijpen. Geluk is een vluchtig moment. Het komt en het gaat. We willen het graag vasthouden omdat we bang zijn om het weer te verliezen. We willen het vastzetten en ermee beleggen zodat we nog meer geluk krijgen, maar dat levert helemaal niets op. De kunst is juist om dat vluchtige moment te herkennen. Pas op dat moment heb je een keuze. De keuze om er iets mee te doen of niet."

Wow.

Dit had ik op geen beter moment kunnen lezen. De dag dat we vrij zijn om onze vrijheid te vieren en de dag dat het goede het kwade overwint.