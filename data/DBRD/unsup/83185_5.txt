Als je de titel leest dan verwacht je een spannend boek en je wordt niet teleurgesteld, het is een spannend boek, goed opgebouwd en een echte pageturner.

Nora is schrijfster. Als ze tussen haar e-mails een mail ziet met uitnodiging voor het vrijgezellenfeest van Clare dan weet ze niet wat ze daarvan moet denken.
Waarom wordt ze uitgenodigd en moet ze wel gaan?
Omdat haar vriendin Nina ook uitgenodigd is besluiten ze om er samen naar toe te gaan.
Er waren veel mensen uitgenodigd maar na veel afzeggingen blijven ze nog met 6 personen over.
Flo, de organisator, Clare, de aanstaande bruid,Tom, Melanie, Nina en Nora.
Het vrijgezellenweekend wordt gehouden in een glazen huis dat afgelegen ligt in een groot bos, het huis van de tante van Flo die het weekend organiseert.
Er gebeuren vanaf het begin vreemde dingen.
Ook vertelt vertelt Nora waarom Nora wel bij het vrijgezellenweekend hoort en niet bij de bruiloft..
Flo heeft allerlei spelletjes georganiseerd en wil maar een ding: een fantastisch weekend voor haar vriendin Clare aan wie ze veel te danken heeft.
Als Melanie besluit om weg te gaan omdat ze teveel heimwee heeft naar haar zoontje wordt Flo hier erg boos over.
Zaterdagavond besluiten Nina en Nora om er op zondagmorgen vroeg naar huis te gaan, ze hebben er echt geen zin meer in.
Maar zover komt het niet........

Dit boek is een echte aanrader!!