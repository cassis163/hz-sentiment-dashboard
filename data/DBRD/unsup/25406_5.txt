Tom is in een krater afgedaald om te fotograferen voor een National Geographic-reportage. Hij wilde de spectaculair gekleurde kraterwanden uitgebreid fotograferen. Als de liftbak weer naar boven getrokken wordt ontstaan er problemen. Tom grijpt in voordat het noodlot toeslaat, hij werkt een 130 kilo wegende toerist de liftbak uit. De bak klatert de krater in. De 130 kg. wegende Canadees, zijn vrouw en twee gidsen (Raga en Arne) zijn gewond. Tom heeft slechts een stuk plexiglas in zijn schouder. Ze zitten met 5 personen vast in Thrihnukagigur. De gewonden hebben dringend professionele medische hulp nodig. Tom Brandt is voor 4 weken voor een reportage in IJsland. Morgen zou Tom weer naar huis gaan, hij verheugt zich erop zijn zoon Wesley weer in zijn armen te kunnen nemen. Tom ziet als enigste mogelijkheid de gewonden te redden door uit de 120 meter hoge vulkaankrater te klimmen via een staalkabel.
Ayman Nasar en Ahsanullah werken aan een geheim project. Ayman Nasar is geestelijke leider met groot aanzien binnen de salafistische moslimwereld. Binnen IS was Ayman Nasar uitgegroeid tot het brein achter de afdeling die terreur exporteert naar Europa. Ahsanullah kleedde en gedroeg zich zo Westers mogelijk om geen aandacht op zichzelf te richten. Zo was Ahsanullah Basir voor zijn omgeving het toonbeeld van een voorbeeldig geïntegreerde gematigde moslim. Het tegendeel was waar. Hij heeft altijd gehoopt een bijdrage aan de jihad te kunnen leveren en kan bijna niet geloven dat de dag van zijn martelaarschap is aangebroken. Ahsanullah heeft een vakantiehuis tussen Skogar en Vik aan de zuidkust. Ahsanullah is geboren in Pakistan. Hij is van plan in IJsland een aardbeving op te wekken. Daarvoor experimenteerde hij in grotten. Zijn experiment was wellicht de oorzaak van het ongeluk met de lift in de Thrihnukagigur. Het toonde vooral aan dat hij met infrageluid over grote afstand een berg in trilling kon brengen. De kafir zal nooit begrijpen dat de aardbeving door hem in gang gezet is en als ze er al achter komen, zal het te laat zijn. Ahsanullah heeft onderzoek naar infrageluid gedaan gedurende 2 jaar en volop hiermee geëxperimenteerd. Het grootste probleem waar hij nog altijd mee zit, is het vinden van de juiste frequentie om de resonantie van trillingen in gang te zetten. Hij is nog altijd op zoek naar een praktische manier om de juiste frequentie waarmee hij een berg in trilling kan brengen te bepalen om daarmee een aardbeving of vulkaanuitbarsting in gang te zetten.
Tom ontwaakt na 3 dagen in een ziekenboeg. Tom krijgt bezoek van Berendsen, zijn vroegere chef bij MIVD, de Militaire Inlichtingen- en Veiligheidsdienst. De man waar hij tegenwoordig op freelancebasis klusjes voor opknapt waarbij hij zijn werk als fotograaf voor National Geographic als dekmantel gebruikt om onopgemerkt op de meest ongebruikelijke plaatsen ter wereld te opereren. Er is aangifte tegen Tom gedaan wegens poging tot doodslag, het toebrengen van lichamelijk letsel en het achterlaten van slachtoffers in hulpeloze toestand. En dat terwijl Tom met gevaar voor eigen leven uit de krater geklommen is. Berendsen komt Tom vertellen dat hij een nieuwe opdracht voor hem heeft. Tom gaat als fotograaf het binnenland in met een groep onderzoekers, geologen en vulkanologen van de universiteit van Reykjavik. Een betere dekmantel is nauwelijks merkbaar. Als overlevende van een vulkaancrash moet Tom weer direct aan de slag. Zijn paspoort en zijn camera zijn in beslag genomen. Tom is benieuwd wat de echte oorzaak is van de crash in de vulkaan, waarom de kabel is gaan trillen. Na zijn ziekenhuisverblijf gaat hij navraag doen bij het meteorologisch instituut. Een afwijkend infrageluid is geconstateerd. Via Berendsen wordt via een tussenpersoon een magnitudemodulator gebracht wat iets moet meten wat met aardbevingen en frequenties te maken heeft.
Het vakantiehuis van Ahsanullah is tegelijkertijd schuilplaats, uitvalsbasis en infrageluid generator. Ahsanullah heeft de twee infrageluidgeneratoren aan weerskanten van Katla geplaatst en hij kan ze op elk moment inschakelen. Het plan van Ahsanullah om zichzelf met een vulkaan de lucht in te blazen in zijn strijd tegen de ongelovigen heeft Abdul totaal verrast. Als de vulkaan opgeblazen wordt, leggen Ahsanullah en zijn kornuiten het luchtverkeer langdurig stil en brengen de landbouw in Amerika en Europa zware schade toe. Ahsanullah vindt zichzelf meester over de onderaardse oerkrachten. De IS-strijders willen dat een honderdvoudige vloedgolf losbarst.