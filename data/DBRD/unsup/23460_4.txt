Onder de sterren van Montpellier is een echte feelgoodroman. Cleo is een jonge Britse vrouw die niet goed weet wat ze aan moet met haar leven. Haar vader heeft het gezin verlaten toen Cleo nog jong was en aan hem heeft ze bepaald geen goede herinneringen. Ook aan haar moeder en haar zus heeft ze niet veel, ze hebben beiden carri√®re gemaakt en met die van Cleo wil het maar niet lukken. Kortom, Cleo voelt zich altijd de mindere, in haar ogen is ze niets waard. Als ze dan op haar werk ook nog gepest wordt, zegt ze haar baan op en vertrekt ze naar Frankrijk om daar een vakantiehuisje op te knappen. De enige die haar daar in steunt is haar oma. In Frankrijk ontmoet ze haar buurman Luc, een mysterieuze man die duidelijk niet op haar zit te wachten. Toch helpt hij haar regelmatig wanneer ze met iets in de knoop zit. Langzaam maar zeker bloeit er iets op tussen die twee, maar waarom is Luc daar zo voorzichtig in? Wat heeft hij te verbergen? Zowel Luc als Cleo hebben nog veel te leren wil de liefde kunnen overwinnen.