Nimmernacht gaat over een meisje genaamd Mia. Haar vader wordt vermoord wegens verraad en haar moeder en broertje worden gevangen genomen. Mia weet te ontkomen.
Ze gaat naar de rode kerk, een school waar ze wordt opgeleid tot moordenaar. De rode kerk is een gevaarlijke school en nergens is Mia veilig. Haar mede scholieren en zelfs de leraren hebben het op haar gemunt.
Mia heeft gezelschap van Meneer Goedhart, een schaduwkat die altijd bij Mia is en haar angsten opdrinkt.
Er is nog iets wat Mia overeind houdt: haar driedubbele doelen. Ze wil de moord op haar vader wreken, haar moeder en broertje bevrijden én de opleiding aan de kerk overleven.

Nimmernacht was voor mij het eerste échte Fantasy boek dat ik heb gelezen. Het heeft me aangenaam verrast. Ik heb in tijden niet zo’n goed boek gelezen, en voor mijn doen betekent dat heel wat.
Het verhaal begint wat stug, dit komt vooral door de extra informatie die steeds onderaan de pagina wordt gegeven. Vaak is deze info helemaal niet nodig om de verhaallijn te kunnen volgen. Later in het boek neemt deze extra info af en begin je er ook wel aan te wennen.
Verder is de schrijfstijl in Nimmernacht enorm goed. Het boek bevat veel diepgang en is heel erg goed doordacht. Met enorm veel oog voor detail. De spannende en mysterieuze gebeurtenissen worden vaak afgewisseld met humor en sarcasme. Tijdens het verhaal bouwen steeds meer vragen zich op in je hoofd. De antwoorden van deze vragen blijven echter lang verborgen.
Mijn favoriete personage in het boek is Meneer Goedhart. Mia heeft het hele boek gezelschap van een kat, een kat die in haar schaduw leeft en haar angsten opdrinkt. Deze kat heet Meneer Goedhart. Het leukste aan Meneer Goedhart is zijn karakter, de schaduwkat is erg wijs en probeert Mia tijdens het verhaal wijze raad te geven maar wisselt dit vaak af met vleugen sarcasme.
De wereld van Nimmernacht is gebasseerd op het oude Romeinse Rijk. Het zit vol met verraad, corruptie en geweld. Dit vind ik een mooi element in het boek en laat goed het contrast zien tussen de echte wereld en die van Nimmernacht.
Tijdens het verhaal heeft Mia drie duidelijke doelen die ze in de loop van haar opleiding aan de rode kerk probeert te behalen. Dit zorgt er onder andere voor dat het boek interessant voor me blijft.
Ook de onverwachte wendingen maken het een onvoorspelbaar boek waarin niks voor de hand ligt. Dit is ook gelijk wat ik het leukste vind aan Nimmernacht: de constante onzekerheid over het verloop van het boek. Dit maakt het een echte 'pageturner'. Nimmernacht houdt je zijn greep tot de laatse pagina.

Kortom: Nimmernacht is een orgineel boek met veel verrassende wendingen en een onvoorspelbare afloop. Niemand is te vertrouwen.
De wereld die Jay Cristoff met Nimmernacht heeft gecreëerd is in één woord: vakmanschap. Ik kan niet wachten op boek 2!