Helena is geboren in de ruige en koude wildernis in het noorden van Amerika. Haar vader is een harde man, haar moeder laat hem zijn gang gaan. Ze ziet geen liefde of genegenheid tussen haar ouders.
Ze krijgt lijfstraffen van haar vader om haar te harden. Ze is erg goed in overleven in de wildernis. Wanneer ze twaalf is, ziet ze voor het eerst een ander gezin vanop afstand.
Op een dag komt er een man bij hun hut. Tot zo ver het verleden.
Het heden: Helena is gehuwd met Stephen en heeft twee kleine dochters. Wanneer ze een nieuwsbericht hoort over een ontsnapte gevangene, schiet ze terug in overlevingsmodus. Haar man weet amper iets over haar verleden.
Tussendoor krijgen we een sprookje van Anderson en het verhaal loopt ongeveer gelijk met het sprookje.
Veel details over de natuur en het buitenleven, over overleven in extreme kou en sneeuw, over wild schieten, doden en villen, over kleding maken van dierenhuiden.
Helena leert het allemaal al op jonge leeftijd. Spoorzoeken speelt ook een belangrijke rol in dit boek.
Het was behalve spannend dus ook leerzaam.