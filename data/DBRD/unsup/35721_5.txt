Tssssj….ÀKK, Oomen schiet raak! En hoe! Koud was haar boek op de markt of mijn 3 vriendinnen, in te delen in het type Volkskrant, NRC en Trouw (èn allemaal om en nabij de overgang) lazen een interview met Francine Oomen en wisten per direct dat dit hèt boek was waar we nu, precies NU, behoefte aan hadden. We zijn nog niet gevloerd, maar zien de bui al hangen… we hebben het boek in huis (en al uit!). Wat een geluk dat wij niet aan de sufste droogkloterigste menopauzale uitgaves hoeven en dit boek kunnen lezen waarin humor zich heel goed mixt met de feiten, maar ook dat we er vervolgens samen om kunnen lachen en onze ervaringen delen.

Supertof gemaakte graphic novel, helemaal zelf getekend/geknipt/geplakt/geschreven en oh zo open/persoonlijk/eerlijk , dat maakt het heel intiem, maar ook heel krachtig, daar hebben we wat aan!

Ps. 1 Ondergetekende is bijna 48, dus dat wordt nog wel een keer herlezen t.z.t.
Ps. 2 Ondergetekende heeft ook een man die zich spontaan aanmeldde om het na mij te mogen te lezen. Ik denk dat hij mij straks wel overleeft, hij mag blijven :-p