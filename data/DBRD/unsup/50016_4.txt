In de jaren ’90 was ik een fervente liefhebber van stationsromannetjes. Tot zover mijn interesse in het boekgenre ‘roman’.
Toch wou ik het boek van Marieke Proper lezen gezien mijn eigen ervaring met een zielsverwant.
De afgelopen jaren was ikzelf ‘In De Ban Van De Tweelingziel’, vandaar mocht dit boek niet op mijn nachtkastje ontbreken.
Het boek is opgemaakt in een ietwat groter lettertype wat het lezen aantrekkelijker maakt.

Wie op zoek is naar een boek boordevol tips betreffende spirituele relaties gaat beter elders neuzen.
Ben je op zoek naar een roman met inhoud, dan is deze een aanrader.
Vrij snel kom je er achter dat dit boek heel wat meer spanning oproept dan enkel maar een vleugje romantiek.
Het is een boek dat je overal kan lezen, bij warm weer op het strand, tijdens koude winteravonden voor de open haard , …
De mooie schrijfstijl van Marieke doet de rest.