Volgens Crimezone een boek dat je gelezen moet hebben! En ja, ik kan het nu beamen. Voor een korte inleiding verwijs ik naar de andere recensies en de korte beschrijving hierboven. Wat mij in dit boek vooral heeft aangetrokken is het realisme van het leven van de hoofdpersoon Adam Cassidy. Hoe je door een stom voorval, kunt geraken in bedrijfsspionage. Het zou je maar overkomen. Joseph Finder beschrijft in dit boek, heel erg goed het werken op een kantoor. De onderlinge verhoudingen, de machtspelletjes en de ladder van succes. Dat daarbij niets in de weg moet komen te staan om het succes te behalen spreekt voor zich. Duidelijk is dat Joseph Finder veel onderzoek moet hebben verricht om met dit boek op de proppen te komen, het blijkt ook wel aan het lange dankwoord.
Het boek leest geweldig, snel, makkelijk en veel voorzetten voor het volgende hoofdstuk. Het maakt je erg nieuwsgierig naar het vervolg (ik geloof dat het al is beschreven als de cliffhanger-techniek). Als verder nog alle facetten van een echte Hollywood-film  (liefde, geweld, succes) aan bod komen, maakt dat het boek moeilijk is te sluiten. Het enige wat mij eigenlijk tegen de borst stootte is dat Adam wel erg perfect is, en dan vooral in sport. Maar aan de andere kant het is een Amerikaans boek dus best begrijpelijk. Wat eigenlijk heel goed is verwoordt in dit boek is de beschrijving van de omgang van Adam met andere personen, dat wat hij denkt, zegt en doet naar deze mensen (bijvoorbeeld zijn bijzondere omgang met zijn vader, wat gaande weg het boek steeds duidelijker wordt).
Tja, over het verhaal wil ik niet veel zeggen, anders dan dat het een verhaal is dat ik als werkelijk mogelijk acht. Finder heeft Grisham verslagen in mijn ogen, was: The Firm in zijn tijd een meesterwerk, Paranoia is tien keer beter (completer). Het wordt wachten totdat de film in de bioscoop verschijnt, tot die tijd Â… (de andere boeken van Finder lezen).