Het verhaal van DJ leest echt als een “Kluunboek” met andere woorden, alsof Kluun bezig is met het vertellen van een soort autobiografisch verhaal. Het grappige aan deze vertelstijl vind ik dat mensen vaak van mening zijn dat Kluun een arrogante zak is die geen rekening houdt met zijn omgeving. Dit zag je gebeuren na het verschijnen van Komt een vrouw bij de dokter en bij Weduwnaar. Het zou me niets verbazen als hetzelfde bij dit verhaal weer gaat gebeuren, ook al verteld Kluun in zijn verantwoording aan het eind van het boek dat iedere gelijkenis tussen de hoofdpersoon en hemzelf op toeval berust.

Kluun zit een soort van aan de grond, een scheiding die niet vlekkeloos verloopt en een familieroman niet wil vlotten. Maar dan komt er een telefoontje: “Zou Kluun een rapportage voor een programma willen maken over zijn vroegere DJ-vriend Thor?” Kluun denkt dat hij zich hier wel doorheen kan bluffen en zegt toe. Hoe moeilijk zou het daadwerkelijk kunnen zijn? Dat het toch wat lastiger is dan gedacht blijkt voor Kluun wel als hij is aangekomen op bestemming en Thor zich niet echt aan de vooraf aan Kluun vertelde afspraken blijkt te houden, het beloofde interview word steeds maar uitgesteld en Kluun beland op festival Burning Man, waar (wat achteraf blijkt) de boel volledig in het honderd loopt. Kluun besluit een slaatje te gaan slaan uit de situatie, de beloofde familieroman voor zijn uitgever schuift hij opzij, hij tekent een contract bij een ander en begint aan een verhaal over zijn “vriend”. Pakt dit wel uit zoals Kluun voor ogen heeft?

Het boekt lees als een trein, de beschrijvingen over hoe de DJ zijn set in elkaar vogelt zijn uitgebreid, maar niet zo vertelt dat het enkel voor de ‘expert’ interessant zou zijn, mij stoorde het niet, leuk om te lezen juist. Een flinke kijk in de wereld van de entertainment-business, doorspekt met wat seks drugs en alcohol. Zoals eerder gezegd voor mij was het een echt “Kluunboek”. Een lompe hoofdpersoon, je houd ervan of je hebt er een hekel aan. Een vlotte vertelstijl en een flinke dosis humor.