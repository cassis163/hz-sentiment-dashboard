Voordat ik Fataal Spel las, had ik een leesdip. Ik schreef dat ik bij Fataal Spel daar meteen weer werd uitgetrokken.
En nu precies hetzelfde! Ik had weer een leesdip, was druk met school en met mijn eigen boek en kon het maar niet opbrengen om een boek te lezen.
Het is zo knap van Chinouk dat ze met haar fijne schrijfstijl en luchtige pagina's mensen direct in het verhaal kan trekken. Ik vond het spannend en ik moest... ik MOEST gewoon nog een bladzijde omslaan, en nog een en nog een.

De personage's zijn geloofwaardig en goed uitgewerkt. Ik vind het ook leuk om een keer te lezen dat de hoofdrolspeelster weet dat ze goed is en ook een beetje ego√Østisch durft te zijn zo nu en dan, want dat is ook in het echte leven zo. Erg goed gedaan en erg geloofwaardig.

Verder werden er dingen uitgelegd over de balletwereld, iets wat me eigenlijk niet interesseert. En dan toch weet Chinouk het zo te schrijven dat ik er zelfs filmpjes ben van gaan kijken en meer over ben gaan lezen. Wat een interessante wereld. Het is ook leuk om een keer over iets te lezen waar bijna niet over wordt geschreven.

Ik heb maar 1 keer met het lampje aangeslapen, dat beloof ik.

Chinouk, dikke duim voor jou. Dit boek was fantastisch en ik kan niet wachten om deel 2 te lezen!