De achtergrond van Blackwood schept direct een hoge verwachting. Wanneer ik woorden als Operation Specialist, Pilot Rescue Swimmer en geleide-wapenfregat voorbij zien komen dan kan ik op voorhand al enthousiast raken.

Dit enthousiasme werd in die zin niet bevestigt in de zin van; dit is echte specifieke vette actie. Ja, er is actie, en die gedeeltes deden me smachten naar meer, maar het verhaal richt zich met name op het onderzoek naar en de jacht op.

Blackwood is daarin heel beschrijvend in alles. De (snel) wegen, plaatsnamen, maar ook situaties worden regelmatig detaillistisch neergezet. Dit had van mij op technisch gebied wel meer het geval mogen zijn. Waar de actie je tot gretig lezen zet, werkt deze schrijfstijl zo her en der juist remmend.

Er wordt voldoende teruggegrepen naar het verleden van Jack Ryan, de feeling met dit personage is er dan ook zeker. De samenwerking met de jongere journalist Effrem Likkel houdt dit verhaal echter vooral staande. Dit is pakkend, interessant en zorgt echt voor de ‘sjeu’. Verder piekt het verhaal, op wat actie en moord na, eigenlijk nergens. Het plot doet uiteindelijk vrij gekunsteld aan maar Blackwood weet het toch zo te eindigen dat ik juist naar een volgend boek weer nieuwsgierig word. Zo het lijkt gaan we dan weer richting onderwerp en de actie waar ik nou zo van hou!

Conclusie:

Schrijfstijl: 3.5

Leesplezier: 3

Plot: 2.5

Originaliteit: 3

Psychologie: 3

Spanning: 3

Drie sterren voor Tom Clancy Plicht en eer.

Karin Meinen-Samenlezenisleuker