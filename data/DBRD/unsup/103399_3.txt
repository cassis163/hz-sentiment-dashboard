50 Interieurprints van Flowers & Birds

Oh, wat een tof idee: 50 posters gebundeld in een boek, klaar om uit te scheuren en op te hangen. De posters zijn eenzijdig bedrukt dus je kan ze allemaal gebruiken. Ze zijn ook op heel stevig papier gedrukt dus je kan ze direct zo aan de muur hangen. Of je kan ze eerst nog inkaderen.

Ik vind het boek an sich nog te mooi om al direct te beginnen uitscheuren maar ik krijg wel al allerlei creatieve ideeÃ«n. Borduren op sommige prenten, andere dan weer verwerken tot een geschenkje. De posters zijn van een hele groep fotografen en illustratoren, in allerlei verschillende stijlen dus fijn als je van afwisseling houdt of als je een grote groep vrienden wil verrassen met een origineel geschenkje. Ook tof als snail-mail.

Het begint toch al ferm te kriebelen, ik krijg veel goesting om er eentje uit te scheuren. Met welke ga ik beginnen om onze woonkamer op te fleuren? #keuzestress :)