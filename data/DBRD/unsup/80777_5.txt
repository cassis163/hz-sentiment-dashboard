Ik hou niet van Fantasy. Ik kan er nooit inkomen, in die 'andere werelden' en als er dan toch een andere wereld moet zijn, dan wil ik ook moord en doodslag. Dan wil ik gruwelen, en zeker geen jonge, verliefde mensen.

Kortom: Magisch zou nooit op mijn TBR terecht gekomen zijn als het niet op een magische manier in mijn bezit was gekomen.

Ik begon met lezen en ik bleef lezen, tot het uit was. Ik kende maar een aantal van deze schrijvers en dat was echt heel zonde!! De verhalen zijn zonder meer romantisch, hebben een boodschap en zullen echt heel erg in de smaak vallen bij de Young adult fantasy lezers.

Mijn absolute favoriet is toch wel Exodus, ik ben dol op de manier hoe Jen vreemde landen beschrijft en dingen die zoals zij ze omschrijft helemaal niet vreemd lijken terwijl ze dat eigenlijk wel zijn.

Dat wil overigens niet zeggen dat de rest van de verhalen niet goed was, integendeel. Ik heb van ze allemaal, stuk voor stuk genoten en uit de mond van een 'ik lees geen fantasy/Ya' persoon als ik, is dat het beste compliment dat je kunt krijgen !!!!!