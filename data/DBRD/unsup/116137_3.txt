Een vlot lezend boek met een verfrissende omgeving: dit boek gaat over de Chinese Ava Li, een jonge financieel detective. Zij heeft een zeer sterke band met "Oom", een man die niet haar oom is, maar waarmee ze samenwerkt. In dit avontuur gaat Ava op jacht naar 5 miljoen dollar die verduisterd zijn.
Tijdens haar zoektocht reist ze de wereld over en de schrijver verteld hier gedetailleerd over. Ava is opgeleid in de martial arts, als een van de weinige vrouwen. Hiervan maakt ze handig gebruik in het boek. Ik zou dit boek een financiÃ«le thriller willen noemen, je zou verwachten dat er met de vechtsporten veel gevochten wordt, maar dit viel mij een beetje tegen.
Toch heeft de schrijver een creatieve benadering van het verhaal, maar van mij mag hij wat meer de diepte in. De beschrijving Ava Li: Kill Bill meets Liesbeth Salander vind ik overtrokken: schept verwachtingen die niet waargemaakt worden.
Al met al een goed boek, lekker tussendoortje, er komt een deel twee, daar ben ik benieuwd naar, eens kijken wat Ava Li nog meer te wachten staat en of ze dan dieper gaat.