...

Er komt heel veel aan bod in dit verhaal. Meerdere generaties met een ongelukkige jeugd bijvoorbeeld. De ene keer veroorzaakt door een oorlog, de andere keer door armoede of ouders die hun taak niet goed of zelfs helemaal niet vervullen. De frustraties wanneer men die geschiedenis lijkt te vergeten terwijl de gebeurtenissen je steeds opnieuw naar beneden sleuren. Geheimen, zowel familiaal als persoonlijk drama én de complicaties die ze veroorzaken. Er zit echt zoveel emotionele pijn in dit verhaal.

Harriet Evans schreef een mooi verhaal dat me wist te ontroeren. Het enige nadeel – voor mij persoonlijk alleszins – is het feit dat dit geen boek is om rustig in weg te duiken. Ik merk immers dat ik me moeilijk kan ontspannen bij dit soort verhalen. Het drama en de gebeurtenissen raken me te erg. Ook het rustige tempo ben ik niet meer gewend vermits ik doorgaans luchtigere of spannende boeken lees met een snelle opbouw.