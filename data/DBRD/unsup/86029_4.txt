'Portret van een Vrouw' (The Girl you left behind) was mijn derde Jojo Moyes'.
Ik vond het een prachtig verhaal dat start in 1917 in een Frans stadje dat gebukt gaat onder de Duitse bezetting. Sophie en haar zus Hélène runnen naar best vermogen een hotel, le Coq Rouge. Beiden missen ze hun echtgenoten van wie ze amper nieuw krijgen. In het eerste deel leert de lezer gaandeweg over het liefdesleven van Sophie. In Parijs heeft ze Edouard ontmoet, een schilder van de school van Matisse. Hij vecht nu aan het front, blijkt later gevangen genomen te zijn.
Een Duits kommandant beveelt de twee zussen om 's avonds voor een deel van zijn manschappen eten te verschaffen. De Kommandant in kwestie heeft een bijzondere interesse voor het portret 'Het meisje dat je achter liet' dat in het hotel aan de muur hangt. Of gaat zijn belangstelling eerder uit naar de vrouw in het portret: Sophie?
Gedane zaken nemen geen keer. Uit liefde voor Edouard neemt Sophie op het einde van het eerste deel een drastische beslissing. Hoe het haar verder vergaat, komen we pas veel later te weten. De spanning blijft er dus in.
Fast forward naar de moderne tijden. In Londen leeft Liv in het glazen huis van haar overleden man-architect en probeert zich over zijn dood heen te tillen. Ze komt een man tegen met wie het klikt. Maar dan blijkt dat die een bijzondere interesse heeft voor het portet van een jonge vrouw dat aan haar muur hangt. Deze belangstelling drijft een wig tussen hen.
Hoe het de twee vrouwen verder vergaat, verklap ik niet. Wat ik wel kan zeggen, is dat ik dit boek nauwelijks weg heb kunnen leggen. En dat het me bij zal blijven. De beide vrouwen hebben sterke karakters, de flash backs naar WOI deden me wat aan 'De Verhalenverteller' van Jody Piccoult denken.
Prachtig boek; prachtige schrijfster. Must read!!