Voor de ogen van Officier van Justitie Sylvia wordt een belangrijke getuige in de zaak tegen Guzman in haar huis vermoord. Er gaan meteen collega's naar het huis van de tweede getuige. Daar aangekomen, wordt door een explosie 1 collega gedood en een andere collega zwaar gewond. Het team wordt van de zaak afgehaald omdat het nu te persoonlijk wordt door de wraakgevoelens die ze koesteren. Ze besluiten om in het geheim het heft in eigen handen te nemen en verder te jagen op Guzman. Krijgen ze hem te pakken en hoe ver gaan ze in hun methoden om hun doel te halen?

Zeer goed in elkaar gezet verhaal en heel spannend! Heb tot diep in de nacht liggen lezen om het boek uit te lezen: zo nieuwsgierig naar de afloop. Zeker een aanrader!