Boeken van Dennis Lehane beschouw ik altijd weer als een feestje en ook dit is geen uitzondering. Dit boek is er een in de kostelijke serie rond het Bostonse speurderskoppel Patrick Kenzie en Angela Gennaro. In dit verhaal zijn ze uit elkaar gegaan en hebben elk hun eigen scharrels. Toch worden ze onhoudbaar weer tot elkaar aangetrokken, terwijl ze zich samen richten op een nieuwe zaak.

In dit geval is Patrick vastbesloten om te achterhalen wat er achter de dood zit van een ex-cliÃ«nte van hem, een tenger en blond vrouwtje met de naam Karen. Al snel blijkt dat hier een kwade genius achter zit die zich een waardig tegenstander toont en Patrick heeft alle hulp van Angie en zijn lompe vriend Bubba Rogowski nodig om de zaak tot een goed einde te brengen.

Zeer vermakelijk boek wederom, wat een schrijver, die Lehane!