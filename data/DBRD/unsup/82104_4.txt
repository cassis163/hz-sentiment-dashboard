Anne en haar echtgenoot worden voor een verjaardagsetentje uitgenodigd bij de bevriende buren. Eén nadeel : de buurvrouw wenst een gezellige avond en heeft de baby van Anne er liever niet bij. De babysitter belt op het laatste moment af en dus is er (in hun ogen) maar 1 oplossing : de babyfoon meenemen en om de 30 minuten even gaan checken of alles nog in orde is met Cora. Er wordt gegeten, de wijn vloeit rijkelijk en als het Anne allemaal wat teveel wordt, besluit ze terug naar huis te gaan. Bij thuiskomst ontdekken ze een leeg wiegje ... Cora is verdwenen.

'Het stel van hiernaast' is een leuk tussendoortje, zeker geen hoog literair wonder, maar ééntje dat je zeer snel kan doorlezen vanwege de makkelijke schrijfstijl. Je wil gewoonweg weten waar Cora is, wat er allemaal gebeurd is. Op een bepaald moment weet je misschien wel dat de ene of de andere persoon er iets met te maken heeft, maar toch laat Lapina je voort lezen.