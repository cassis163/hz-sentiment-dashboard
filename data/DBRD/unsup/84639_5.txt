Blij dat dit boek eindelijk beschikbaar was in mijn lokale bib. Dat wachten is net het meest vervelende aan het lezen van een 'aktieve' reeks, je moet altijd wachten tot het volgende deel is verschenen en dan vergeet je uiteraard wel een aantal van de fijnere details van het vorige boek. Jammer dat er dus geen samenvatting is, maar een aantal mooie kaartjes en een namenlijsten vangen dit gemis toch enigszinds op.
Het verhaal in dit derde boek loopt vanaf de eerste zin als een trein; een opeenvolging van epische veld- en zeeslagen worden afgewisseld met de speurtochten van Clee en Letriet naar het ultieme wapen om de witte draak te verslaan. De afloop van het verhaal is dan toch nog net iets anders dan ik verwachtte. Maar wees gewaarschuwd dat niet alle hoofdpersonages het overleven. Al bij al is dit weer zo'n epos waar je spijt voelt dat het aan z'n einde is gekomen.
Ik ben al benieuwd naar de volgende wereld die Anthony Ryan zal scheppen.