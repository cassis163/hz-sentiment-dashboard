Niet al te interessant boek over drie hysterische vriendinnen. Een daarvan gaat trouwen en heeft een groot aantal belachelijke wensen voor haar bruiloft. De tweede organiseert 'events', waaronder bruiloften. Haar vriendin heeft haar gevraagd haar bruiloft te organiseren. In haar vrije tijd en gratis, natuurlijk. Ook is zij uitgenodigd bruidsmeisje te worden op dat feest, net als vriendin nummer drie, die in scheiding ligt.
Herhaaldelijk komt bij het lezen de vraag op, waarover een mens zich allemaal druk kan maken, of wil maken - normale mensen hadden de vreselijke event-organiseer baan met de vreselijke manager, al lang opgezegd en de onmogelijke eisen van klanten niet allemaal geprobeerd uit te voeren. En zo waren er nog wel een paar irritante voorvallen.
Hoofdpersoon Maddie fungeert zo ongeveer als kop-van-jut, en laat dat ook gebeuren. Ze probeert angstvallig aan de man te komen, maar kiest daarbij ook weer de foute kandidaat. Beetje voorspelbaar. En net als bij de meeste boeken die humoristisch bedoeld zijn, nogal irritant.