Reis naar het verleden is de prachtige novelle van Stefan Zweig waarin Ludwig vanwege de Eerste Wereldoorlog gescheiden wordt van zijn thuisland Oostenrijk. Na negen jaar komt hij eindelijk thuis. Hij ontmoet zijn verloren gewaande geliefde, die, ondanks hun verschillende afkomst en klasse, beloofd had om altijd op hem te wachten. Beiden zijn echter inmiddels getrouwd. Toch moeten ze te weten komen of hun liefde het wederzijdse verraad en het verstrijken der jaren heeft overleefd. In zijn laatste, decennialang verloren gewaande novelle verkent Stefan Zweig de angst voor de nostalgie en de fragiliteit van de liefde (flaptekst). De vertaalster, Liesbeth van Nes, voegde hier en daar een taalcorrectie toe (weliswaar tussen haakjes), wat eerder stoort. Verder doet dit echter geen afbreuk aan deze ontroerende novelle over een onmogelijke liefde. Zeker lezen!