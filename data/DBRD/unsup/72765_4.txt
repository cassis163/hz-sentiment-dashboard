Verraad, is de derde psychologische thriller van de 53-jarige schrijfster Karin Alvtegen. Een verhaal over een doodgebloed huwelijk dat na 15 jaar alleen maar bij elkaar wordt gehouden door het kind dat Eva en Henrik samen hebben. Maar dan ontmoet ze Jonas op een avond en dit doet haar leven compleet veranderen. Dit boek is de Beste Zweedse Misdaadroman van 2003.

Karin Anna Alvtegen is een van de bekendste thrillerauteurs uit Zweden. In het jaar 1993 is haar broer overleden door een val van een berg. Dit heeft veel veranderd, het had een grote impact op haar leven. Ze was zeer onzeker en had depressieve gedachten maar hield dit verborgen. Op een dag werd ze wakker meet en het begin van een verhaal in haar hoofd, dit heeft ze verder uitgewerkt tot haar eerste boek Schuld. Dit was het begin van haar carrière en later is ze met heel veel van haar boeken in de prijzen gevallen. Haar boeken werden zelfs al in meer dan 30 talen vertaald. Haar tweede boek Voortvluchtig werd in 2001 bekroond met de Glazen Sleutel en werd ook Poloni Award en prijs van van Beste Zweedse. Dit boek, haar derde boek Verraad werd genomineerd voor Beste Scandinavische Misdaadroman van 2004 en Beste Zweedse Misdaadroman 2003.

In het boek Verraad gaat het over Eva, ze is al ongeveer een vijftiental jaar getrouwd met Henrik en ze hebben samen een zoon van zes jaar, Axel. Alles gaat goed denkt eva, het gaat als normaal en ze zien beiden hun zoon heel graag. Maar dan zegt Henrik plots dat hij twijfelt en dat hun relatie geen plezier meer heeft, hij heeft iemand anders. Haar wereld stort in, ze is ongelukkig, kwaad en weet niet hoe ze verder moet. Ze wil proberen er terug boven op te komen en dan ontmoet ze Jonas, ze bleven samen een nachtje. Maar Jonas heeft eigenlijk een vriendin Anna die in coma ligt, wat hij Eva niet verteld. Voor Jonas is Eva een tweede Anna en dit zal haar leven compleet veranderen.

Het boek gaat over een dagelijks thema, ook in Zweden komt dit tegenwoordig veel voor. Karin vroeg zich af hoe het kon dat bij zoveel mensen na zoveel aantal jaar de liefde gewoon op was en zich zo begonnen te gedragen ook al waren ze getrouwd en hadden ze kinderen. Ze heeft ook zelf een scheiding meegemaakt en heeft een aantal eigen ervaringen en emoties uitgewerkt in het boek.Het boek is geschreven in een auctoriaal vertelperspectief, ze werkt met verschillende invalshoeken. Het leest gemakkelijk en toegankelijk omdat het over een dagelijks thema gaat. In het verhaal zorgt ze ervoor dat de spanning gaat opbouwen.
Dit boek is een boek dat je wil blijven verder lezen, er komen verschillende emoties aanbod; spanning, angst, agressie… Je voelt deze zelf tijdens het lezen. Ze heeft de personages heel goed uitgewerkt ook door te werken met die verschillende invalshoek. Dit zorgt ervoor dat je moeilijk een kant kan kiezen want je wordt meegesleept in eva haar verhaal, je krijgt medelijden. Maar dan hoor je Henrik en dan heb je weer een heel ander kijk. De heftige emoties zijn te lezen over het hele boek zodat de spanning er in blijft. Ze heeft het heel goed geschreven en ook niet te moeilijk op een goed niveau voor jongeren.

Ten slotte kan ik zeggen dat ik jullie deze thriller zeker kan aanraden. Het is op een snel leesbaar en makkelijk niveau geschreven. De complexe gevoelens als schuld, spijt en verraad die aanbod komen slepen je helemaal mee in het boek. Het is een zeer goed boek.