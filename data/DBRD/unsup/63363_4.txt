Peter en Pax zijn een onafscheidelijk stel. En dat is opmerkelijk, want Peter is een jongen en Pax een mannetjesvos. Peter heeft Pax gevonden op de dag dat zijn moeder werd begraven, die bij een auto-ongeluk om het leven is gekomen. Pax heeft helemaal geen familie meer. Hij is de enige overlevende in een nest jonge vosjes.

Vreselijke fout
Aan hun samenzijn komt een abrupt einde. Het is oorlog en de vader van Peter meldt zich om in het leger te vechten. Peter moet naar zijn opa. Pax kan hij niet meenemen. Hij laat hem achter in een bos. Zo gauw Peter bij zijn opa aankomt, beseft hij dat hij een vreselijke fout heeft gemaakt. Zijn vos en hij horen bij elkaar te zijn. Peter pakt zijn biezen en gaat op zoek naar zijn Pax. Maar volgens zijn berekening zijn ze zo’n 450 kilometer van elkaar verwijderd en moet Peter door donkere bossen en geëvacueerd gebied om zijn geliefde Pax terug te vinden. Dit boek beschrijft de zoektocht van Peter naar zijn vos en de ontberingen die hij op zijn weg tegenkomt. Vanuit het perspectief van Pax lees je hoe een tamme vos in het wild leert te overleven.

Lees verder op mijn site