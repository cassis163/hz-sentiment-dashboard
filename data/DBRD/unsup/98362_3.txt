De hoofdpersoon leeft haar leven, maar vraagt zich telkens af of dit werkelijk háár leven is of dat zij is wie anderen denken en willen dat zij is. Het boek begint op het moment dat haar leven een enorme wending maakt. Wat er precies aan de hand is, daar kom je als lezer in de volgende hoofdstukken achter. Het verhaal begint bij haar jeugd die zich afspeelt in een arme wijk in Noord-Londen. Hier heeft het verhaal vaart, wekt het nieuwsgierigheid op en is herkenbaar. Als ze jong-volwassene komt ze in dienst als persoonlijk assistent bij een popster:Aimee. Haar werk bestaat eruit om alle hindernissen uit het leven van Aimee weg te nemen, samen met andere persoonlijke assistenten. Als Aimee een project in Afrika start voor de bouw van een meisjesschool, komen de eerste twijfels. Dit “Afrikaanse” deel verloopt traag.
Het einde van het boek, waarin alles instort is weer levendig en vlot geschreven.
In alle beschrijvingen staat dat het boek gaat over de vriendschap tussen twee meisjes. Daar gaat het boek ook over, maar het is vooral een zoektocht naar de eigen identiteit waarin afkomst, vriendschappen en relaties een grote rol spelen.