Titans is geschreven door Victoria Scott, ze schreef onder meer water&vuur en ijs&steen. Titans speelt zich af in de nabije toekomst waarin een rijke familie paardenraces organiseert met mechanische paarden. Deze grote machines zijn de Titanen, als je meedoet moet je een grote inkoopsom betalen en zijn de hindernissen in het parcour gevaarlijk. Maar door het startgeld zijn de titanenraces enkel weggelegd voor de rijke elite. Diegene die amper rondkomen met hun hongerloon kunnen enkel dromen om op een dag op een titaan te kunnen rijden. Om die dromen waar te proberen maken vergokken velen hun spaargeld bij de gokkantoren aan de paardenrennen. Zo vergokt ook Astrid haar vader hun laatste spaargeld en staat het gezin binnenkort op straat. Maar dan krijgt Astrid de kans van haar leven, ze wordt gevraagd voor de race...
Het boek gaat dus over mechanische paarden en de sport die door paardenliefhebbers beoefend wordt. Maar je moet helemaal geen paardenliefhebber te zijn om van de Titaan te gaan houden. Astrid is eerst ook niet onder de indruk van het paard maar doorheen het boek veranderen de karakters en is er evolutie die je als lezer helemaal meekrijgt. Hierdoor gaat niet alleen Astrid steeds meer om het paard geven maar ook als lezer voel je de vriendschap met het paard groeien.
Het klinkt misschien als stom toeval dat Astrid plotseling mag meeracen in een maatschappelijke kring ver boven de hare, maar ook dit wordt in het verhaal goed uitgelegd. Astrid is niet de stereotiepe held die vanuit het niets alle races kan winnen. Er is een heel groeiproces waarin ze elke dag hard traint en met ups en downs wordt ze elke pagina een betere ruiter, maar is dat wel genoeg om de race van haar leven te winnen?
Inhoudelijk draait het verhaal vooral om de paardenraces, maar er komen meerdere maatschappelijke themaâ€™s aan bod, zoals kansarmoede, gokverslaving, maar ook genderdiscriminatie. Hiermee kan Victoria Scott meer diepgang in het verhaal verwerken. Ook is Astrid, een slim wiskundig meisje, de held van het verhaal. In een young-adult boek is het belangrijk dat meisjes een rolmodel kunnen terugvinden. Het hoeft niet steeds de jongen te zijn die goed is in wiskunde en sport.
Verder komt Victoria tot een spannend, verrassend en emotioneel einde. Waarna je het boek dichtklapt en denkt ik ben een goede vriend verloren, hierdoor wil je al snel het boek nog eens herlezen! Vier sterren voor deze knappe Young-Adult!