De jonge Engelse quaker Honor Bright vlucht uit Engeland na een verbroken verloving. Ze gaat met haar zus Grace naar Amerika naar Ohio. Daar zal Grace in het huwelijk treden met een Quaker die al eerder is vertrokken naar Amerika. Eerst beseft ze niet zo goed dat ze de oversteek maakt om nooit meer terug te keren maar langzaam aan tijdens de zeereis beseft ze dat ze hem nooit meer in omgekeerde volgorde zal doen.
Grace overlijdt kort na aankomst aan de gele koorts en Honor strand in een stadje vlak bij waarnaar ze naar toe moet. Ze merkt dat de Quaker gemeenschap hecht is in Amerika en een man neemt haar mee op een wagen door achteraf paadjes in het bos naar een stadje vlak bij waar zij moet zijn. Wat zij niet weet is dat er slaven verstopt zitten in de wagen. Ze ontmoet dan ook voor het eerst in haar leven een slaven jager, Deze is zeer onder de indruk van Honor en Honor zelf voelt zich tegelijkertijd aangetrokken dan wel afgestoten door deze man.
Ze komt bij een hoedenmaakster terecht om te wachten totdat haar toekomstige zwager haar komt halen. Het blijkt dat de slaven jager de broer is van de hoedenmaakster. Maar de hoedenmaakster staat totaal aan de andere kant. Zij helpt weggelopen slaven. Wat gaat Honor verder doen nu al haar plannen in duigen liggen en kan ze de man weerstaan die haar aanstoot en aantrekt. En hoe gaat ze dit allemaal doen?

Heel mooi in beeld komt hoe een vrouw aankijkt tegen het pionieren in Amerika, de Quaker tradities, de Ondergrondse spoorweg die de negers probeerde te helpen. Soms met gevaar voor eigen leven of zelfs verlies.
En dan ook het quilten en pachwork in de oude wereld en nieuwe wereld. Het is zeker zijn 4 sterren waard. Honor wordt vaak afgeschrikt door al het nieuwe wat op haar afkomt. Wat zou het zijn als je je hele leven in een andere omgeving moet doorbrengen waar alles groter, machtiger, overweldigender is. Waar je door het overlijden van je zus in het geheel geen familie hebt. Waar vrienden maken niet makkelijk is omdat iedereen bezig is met overleven. Even iets kopen is bijna een onmogelijkheid. Je zult het zelf moeten maken anders heb je pech. Winters totaal ingesneeuwd zitten met een beetje kaarslicht. Haar hele leven is verandert. Geen vriendinnen, geen zus, geen familie en geen toekomst. Want al snel wordt duidelijk dat haar voormalig toekomstig zwager en de weduwe van zijn broer haar liever kwijt dan rijk zijn. Honor moet zich een man zoeken. Haar oog valt op Jack een Quaker..... maar de aantrekkingskracht naar die ander blijft. En deze laat haar ook niet los. Wat maakt dat ze op het scherpst van de snede moet lopen als ze weggelopen slaven gaat helpen.