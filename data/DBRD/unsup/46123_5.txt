Na het herlezen van deel 1 was nu het 2e deel aan de beurt om herlezen te worden.
Geschreven als jeugdboeken maar de Potterserie is absoluut ook voor volwassenen een aanrader.
Ze lezen erg fijn mede door de duidelijke opbouw van de boeken beginnend in de zomervakantie en uiteindelijk na een enerverend schooljaar eindigend bij het vertrek van de leerlingen van Zweinstein,.
In dit boek volgen we Harry Potter en zijn medeleerlingen tijdens het tweede jaar op deze tovenaarsschool.
De fantasiewereld van dit boek wordt op een zeer beeldende manier neergezet. Je ziet Harry rondlopen op de school alsof je er zelf bent geweest en het boek laat je enorm meeleven met de soms afschuwelijk gebeurtenissen.
Van begin tot einde een heerlijk, goedlopend verhaal en natuurlijk slaagt Harry erin om samen met Ron en Hermelien het geheim van de geheime kamer te ontrafelen. Versteende leerlingen, reuze-spinnen, slangen, een bijzonder dagboek en bijzondere docenten zijn de ingrediÃ«nten voor een spannend schooljaar.