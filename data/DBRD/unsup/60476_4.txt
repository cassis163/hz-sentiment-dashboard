Onschendbaar is deel 3 in de Britt Franken serie van Heleen van der Kemp. Britt is moeder van Bo en werkzaam bij de Amsterdamse recherche in het team zware delicten. Haar man Rob en de vader van Bo is voor hun ogen slachtoffer geworden van zinloos geweld en overleden.

In Onschendbaar worstelt Britt met zichzelf, dochter Bo woont op kamers en ze wordt geplaagd door nachtmerries met de aanslag op haar man Rob in de hoofdrol. Op aanraden van dochter Bo besluit zijn een helderziende, Erika Zwart, te raadplegen. Zodra Britt echter over de drempel stapt bij Erika, krijgt ze beelden door van de zaak waar Briit op dit moment aan werkt. Jonge jongens lijken in het niets te zijn verdwenen, geen enkel spoor wordt er teruggevonden van hun.

Naast de verhaallijn van Britt, zijn er nog twee andere verhaallijnen. De tweede in Onschendbaar gaat over een persoon, wie zichzelf onschendbaar acht met alle gevolgen van dien. Ook is er de verhaallijn van Eric Janssen, ontslagen door zijn baas Marc de Wilde en daardoor in de problemen.

Door het schrijven van verschillende stukken in de ik-vorm komt er volop spanning in het verhaal en blijft de uiteindelijk ontknoping van het verhaal lang onduidelijk. De verhalen rond de verschillende personages blijven lang met elkaar verweven.

De jonge jongetjes in de hoofdrol geven het boek veel emotie, maar Heleen van der Kemp weet het zware onderwerp toch op een redelijk luchtige manier te brengen zonder te choqueren. Af en toe even een zijstap om het onderwerp te verlichten met een persoonlijk stuk over Britt of Karim.

Heleen van der Kemp schrijft Onschendbaar met overtuiging en veel vaart. Het boek leest heerlijk.