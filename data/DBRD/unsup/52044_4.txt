Sullivan Moss is een echte loser. Hij ziet zijn leven niet meer zitten en probeert zelfmoord te plegen.
Als ook dat hem niet lukt en hij terecht komt in het ziekenhuis begint hij na te denken.
Het zou eeuwig zonde zijn geweest als hij zelfmoord had gepleegd terwijl zijn organen nog hartstikke gezond zijn.
Hij besluit een nier te doneren aan een onbekende. Daarvoor moet hij wel zijn leven volledig gaan veranderen.
Hij moet gezond gaan leven, dus geen alcohol meer. Hij moet fit worden en een baan gaan zoeken.
Zal hem dit allemaal lukken? Iedereen twijfelt daarover en hij zelf ook.

Het verhaal gaat over familie, vriendschap en liefde. Het is geschreven met humor maar ook met een serieuze ondertoon.
Een orgaan doneren is niet iets wat iemand zomaar even doet.
De personages zijn goed beschreven en ze komen in leuke en soms, vervelende situaties.
Het boek leest heerlijk weg en ik heb het met plezier gelezen.