Dit is een super grappige roadtrip met een bijzonder stel mensen…. En hun krokodil (NEE, het is een alligator) Albert en een Haan zonder naam. Het speelt zich af in de tijd van de Grote Depressie in Amerika. Dus het was een andere tijd. Elsie kreeg Albert als een huwelijkscadeau van een oude vlam. Homer is het zat en hij vraagt Elsie om een keuze te maken. Of de Alligator gaat weg, of hij vertrekt. Zo simpel is het. Elsie besluit om Albert naar huis te brengen. Maar dat is aan de andere kant van het land: Florida. Onderweg komen ze allerlei vreemde figuren tegen en ook een aantal bekende auteurs uit die tijd. Ze raken betrokken bij een bankoverval, een explosie in een fabriek en proberen een orkaan te doorstaan. En dat is lang niet alles!

Het is geschreven met veel humor en ook fantasie.
De schrijver zelf zegt: ik zeg graag dat alles waar is in dit boek, behalve de delen die niet waar zijn, maar op een of andere manier toch waar zijn! Het zet je fantasie aan het werk en je ziet alles zo voor je gebeuren. Albert en zijn “ouders “, zijn ook te bewonderen in een film. Ze dachten een snelle reis te maken en Albert, los te laten in zijn natuurlijke habitat. Het mijngebied waar Elsie en Homer wonen is gewoon zijn thuis niet. Maar Elsie heeft er steeds meer moeite mee, naarmate ze Orlando naderen. Ze vindt het ook helemaal niet erg, dat de reis af en toe vertraging op loopt.
Dit is wat er kan gebeuren als je een Alligator probeert op te voeden en hem dan meeneemt op een roadtrip. Albert is gewoon lief. Je mag hem aaien en op zijn buik kroelen. En hij luistert ook goed naar Elsie. De relatie tussen Homer en Albert is ingewikkeld.
Op deze roadtrip leren ze elkaar beter kennen. Houden ze echt van elkaar?
Stel je eens voor dat je een auto ziet rijden, met een man achter het stuur met een haan op zijn schouder, daarnaast zit zijn vrouw. En achterin zit een Alligator in een soort badkuip, naar buiten te kijken en misschien zegt hij wel op zijn manier gedag. Zou je dan opkijken? Of denk je, ja hoor!!!!! Het is een enthousiast dier die Albert. Maar hij is ook dol op de liefde van zijn familie en geeft dat ook terug.

Homer en Elsie hebben echt bestaan. De schrijver van dit boek is hun zoon. Zij hebben in de loop van hun leven, het verhaal over de roadtrip stukje voor stukje aan hem verteld. Homer en Elsie doen mij denken aan een koppel dat ik zelf ken. Zij zijn het ook vaak niet met elkaar eens. Ik zag dus steeds deze mensen voor me. En ik ben er zeker van dat zij ook zeker 60 jaar samen zullen zijn.
Het zijn korte hoofdstukken, (per onderwerp of voortgang van de reis) in de verhalen zoals de schrijver het zich herinneren kan!
Ze blijven maar uitleggen dat Albert een Alligator is, niemand ziet het verschil.
Slick en Huddie duiken ook steeds weer op. In elk stadje waar ze stoppen zijn deze twee criminelen er weer. Dat vond ik een zeer apart stukje, iedere keer weer!
Er staan ook nog foto’s in van de familie Hickam en Elsie. Erg leuk en zo krijgen ze toch een gezicht!

Het heeft me doen lachen en ik heb er van genoten. Een heerlijke roman met fantasie (op zijn Nederlands ;-)), die het lente gevoel bij mij naar boven heeft gebracht. ( Het weer is daar nogal warm). Ik geef het boek 4 ****