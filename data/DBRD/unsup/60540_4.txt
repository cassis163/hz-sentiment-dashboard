De karakters weten je vrij snel mee te slepen in hun verhaal. Ze zijn goed uitgewerkt en echte mensen van vlees en bloed. De mate van ellende waar ze doorheen moeten is niet gering. Aanvankelijk wonnen ze daarmee absoluut mijn sympathie, maar ik merkte op een gegeven moment dat er hele erge dingen gebeurden waar ik eigenlijk gevoelloos voor was geworden. Daar schrok ik zelf wel van.
Het verhaal gaat in een goed tempo en blijft je aandacht erbij houden. De karakters groeien, maken menselijke keuzes en lopen tegen de gevolgen van die keuzes aan. De diepgang van de wereld en de originaliteit van de wezens die ze tegenkomen zijn indrukwekkend, evenals een aantal twists die ik echt niet aan zag komen. Aanrader!