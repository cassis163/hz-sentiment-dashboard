Oef. Wat een verhaal schotelt Fitzek ons weer voor. Je leest dit verhaal niet maar je ontleedt het. Spannend verhaal met een aantal zeer opmerkelijke gebeurtenissen. Eerst goed eten voordat je met dit boek begint. Niet dat je er honger van krijgt, by the way. Maar het is bloederig wat Fitzek deze keer voor ons in petto heeft. Maar spannend is het wel weer. En waar ik Fitzek zo om bewonder, hij weet me ook deze keer weer volledig beet te nemen. Je denkt iets te begrijpen van wat je leest, maar dit blijkt toch net even iets anders in elkaar te steken. Ok, is het altijd even geloofwaardig? Nee, ik beken, soms is het wat vergezocht. Maar we weten ook dat we fictie lezen, dus de fantasie van de auteur mag in feite onbegrensd zijn. Dan is het aan de lezer waar de grens komt te liggen. Ik heb het niet als een belemmering ervaren, ik heb weer genoten van dit boek. Vier sterren.