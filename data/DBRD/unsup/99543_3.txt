Toen ik het boek voor het eerst in handen had, had ik niet verwacht dat het boek geschreven was door een Nederlandse auteur. Het leest ook totaal niet Nederlands, Jack Lance weet de omgeving en de gebruiken van Engeland en Schotland goed te weergeven.

Rachel overkomt iets vreselijks, zij wordt midden in de nacht wakker in het bos, koud, vol met schrammen en wonden met daarop toe amnesie. Zij heeft geen idee hoe zij daar terecht gekomen is en hoe komt het dat zij zo is toegetakeld? Zij weet al strompelend en klimmend de weg terug te vinden naar de bewoonde wereld. Daar éénmaal aangekomen wordt zij daar een lieve oudere man genaamd Stephen opgepikt, mee naar huis genomen en door de echtgenote Ellen onder de hoede genomen en verzorgd. Langzaam maar zeker komt Rachel haar geheugen stukje bij beetje weer terug, zij komt er achter dat zij een aantal dagen kwijt is. Een aantal dagen voor haar ongeluk was zij naar Schotland terug gekeerd om naar de begrafenis van haar beste vriendin Jenny te gaan. Vanaf hier is het allemaal blanco. Rachel wordt door haar vriend Jon bijgestaan om alle puzzelstukjes te vinden. En dat is niet zonder enig risico.....

Mijn mening was in het begin van het boek enthousiast, wat een gang zat erin, de eerste paar hoofdstukken heb ik in een adem uitgelezen, totdat het verhaal opeens inzakte en langdradig begon te worden. Zo moddert het verhaal wat door tot de laatste paar hoofdstukken om vervolgens weer wat spanning op te bouwen waardoor het weer wat makkelijker weg leest. Maar daar komt dan het plot en klopt voor mij de cover met zijn misleidende titel niet meer. Ik heb in het verleden heel wat boeken van Stephen King verslonden, maar daar is dit boek zeker niet mee te vergelijken. Het mist teveel spanning, bovennatuurlijke en fantasy. Alles blijft maar aan de oppervlakte hangen en de details die missen. Het wezen in dit boek wordt in een aantal simpele zinnetjes uitgelegd waardoor het wezen naar mijn mening niet echt tot zijn recht komt. Hier had Jack Lance wat dieper op in mogen gaan. Ook de gedachten en karakters hadden wat meer uitgediept mogen worden, ik had niet het gevoel echt met de karakters mee te kunnen voelen en dat ik mee het verhaal in werd gezogen. Behalve dan in het begin. Jammer maar waarschijnlijk waren mijn verwachtingen te hoog omdat Jack Lance vergeleken wordt als de Nederlandse Stephen King.