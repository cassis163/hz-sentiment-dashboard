Selma is het indrukwekkende levensverhaal van een Nederlandse, Joodse vrouw die na de tweede wereldoorlog met een Chinese man trouwt en in China met hem een gezin sticht. Een verhaal dat heel vlot geschreven is en heel veel indruk op mij heeft gemaakt. De persoonlijke toevoegingen aan de hand van fotoâ€™s en brieven die zijn verstuurd geven een intiem inkijkje in het leven van deze vrouw, haar gezin en het leven in zijn algemeenheid in het China onder Mao.
Dat dat geen makkelijk leven is geweest zal duidelijk zijn. Er kwamen voor mij zaken langs waar ik geen (of weinig) weet van had. Carolijn Visser weet erg goed de gevoelens en de beelden weer te geven, het boek aan de kant leggen was voor mij geen optie. Ik wilde doorlezen om te zien hoe het Selma en haar gezin verder zou vergaan.
Wat mij betreft een absolute aanrader, een prachtig, indrukwekkend en intiem portret over een sterke vrouw (en sterke kinderen!!) in een afschuwelijke tijd!