Dit boek is nummer vijf in een serie van het schrijversechtpaar Coelho en Ahnoril en in dit boek nemen ze een onderwerp onderhanden wat voor een ieder angstig is. Bekeken en gefilmd worden terwijl je in je eigen huis bent en dan, als de filmer het nodig vindt, wordt je vermoord. Het filmen en vermoorden vindt zo snel op elkaar dat het rechercheteam onder leiding van Margot Silverman moeite heeft om de dader te vinden en te begrijpen wat de reden van het filmen en moorden is. Want het is duidelijk dat de stalker iets duidelijk wil maken.
.
Er is een aantal jaren geleden een moord gepleegd met dezelfde kenmerken als deze moorden en Erik Maria Bark herkent dat als hij de partner van een van de vrouwen hypnotiseert. Bij de behandeling van de verdachte van die moord heeft hij een dubieuze rol gespeeld waardoor de man in een psychiatrisch ziekenhuis verblijft .
Hij wordt er tegen zijn wil in betrokken omdat ook Margot de werkwijze herkent en hem vraagt de opgesloten man te hypnotiseren.

Ineens komt Joona weer opdagen, die geen zelfmoord heeft gepleegd maar zijn gezin heeft willen beschermen tegen de wraak van Jurek Marek, die uiteindelijk dood is opgedoken. joona wordt in het verhaal steeds destructiever.

Er zijn verschillende verhaallijnen, waarin het verhaal af en toe onwaarschijnlijk is. En aan het eind komt het allemaal samen in een onverwacht en spectaculair einde. Waarbij de dader voor mij niet eerder verdacht was.
Een boek, dat moeilijk weg te leggen is omdat je wilt weten hoe het afloopt en wat de reden van het filmen en het moorden is. En de afloop is zeker origineel.