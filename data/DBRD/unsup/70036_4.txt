Tegen zulke mooie reacties als hieronder kan ik niet op, dus ik houd het kort. De reden dat ik dit boek heb gelezen is dat het de keuze van Classics United was. Ik zou zelf nooit voor Vestdijk hebben gekozen. Maar nu ben ik blij dat ik het gelezen heb en kan me voorstellen dat het tot de klassiekers behoort. Een boek waarbij geen helden of verliezers worden beschreven maar allerlei soorten mensen met hun gedachtes en gevoelens. Soms ook erg grappig en herkenbaar. Allerlei situaties die je je kunt voorstellen bij de 2e WO passeren de revue en worden niet flitsend beschreven maar op een menselijke manier waarbij je je kunt voorstellen dat het zo is gegaan. Een erg mooi boek.