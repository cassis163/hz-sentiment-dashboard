Achterflap:
Het is 1944 als de onafscheidelijke tweelingzusjes Perle en Stacha in Auschwitz aankomen. Ze zijn mischling: blond haar en bruine ogen, Arisch en Joods tegelijk. Nazidokter Mengele plaatst ze meteen in zijn experiment. Ze proberen de gruwel te overstijgen met hun zelfverzonnen taal en magische wereld. Tot Perle verdwijnt. Stacha kan niet geloven dat Perle dood is. Na de bevrijding trekt ze met een jongen uit het kamp, die ook zijn tweelingbroer verloor, door het verwoeste Polen op zoek naar Perle. Een tocht vol hoop en gevaar, gedreven door wraak: ze willen ook
Mengele vinden… In een onthutste wereld gaan ze op zoek naar een mogelijke toekomst.

'Mischling is een paradox. Het is een prachtige roman over de vreselijkste misdaad, een diepgravende herdenking met de lichtheid van een sprookje en een coming of age van kinderen die de kans niet krijgen om het volwassen worden te beleven. Als je ziel de tocht kan doorstaan, zal je beloond worden met een van de meest schokkende, krachtige en originele boeken van het jaar.' -Anthony Doerr

Samenvatting:
Misschling word geschreven in afwisselende hoofdstukken verteld door de tweelingzusjes Stacha en Perle. Ieder portretteert in een unieke uitdrukking van hun ervaringen. Stacha is het meest impulsieve en heeft een groot verbeeldingskracht. Perle is meer doordacht en rationeler. De vreselijke scheiding en experimenten van het beest Mengele die ze moeten doorstaan kunnen ze volhouden door hun verlangen naar elkaar. De schrijfster heeft geprobeerd om de experimenten van Mengele te vertellen, maar de gruwelen worden wat vaag beschreven en blijven wat oppervlakkig, wat niet wegneemt hoe gruwelijk ze waren. Af en toe echt even moeten stoppen met lezen omdat het mijn te erg werd.
Daar in tegen vond ik de bijna poëtische manier van schrijven zo mooi om te lezen, dat je het boek nauwelijks kon weg leggen. Zulke mooie beeldspraken. De schrijfster benadert een moeilijk onderwerp met artistieke ambitie. Hoewel het verhaal fictie is, is er duidelijk goed onderzoek vooraf geweest naar de historische feiten.
Conclusie:
Een prachtig bewerkt verhaal, verteld in een voortreffelijk taalgebruik. Een zeer origineel verhaal. Mischling overtreft al mijn verwachtingen , het doorkruisen van één van de donkerste momenten in de geschiedenis van de mensheid, om ons de weg te wijzen in de richting van etherische schoonheid, morele afrekening , en stijgende hoop.
Misschling krijgt van mij 5 sterren. Een boek dat gelezen moet worden.

Ik wil de leesclub in de boekenkast en A.W. Bruna heel erg bedanken voor deze unieke kans. Ik had dit boek niet willen missen.

Met een vriendelijke leesgroet, Jolanda Dijkstra - Klinkenberg