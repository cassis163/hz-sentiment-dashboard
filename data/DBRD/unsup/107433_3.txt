Hypes. Ze werken enerzijds goed omdat er dan veel boeken verkocht worden. Anderzijds zijn de verwachtingen zo hooggespannen dat een thriller wel veel waar moet maken om hieraan te voldoen. Voor mij stelde het boek niet teleur, maar het gaf ook geen 'wauw, wat een vet boek'-gevoel.

Interessant aan De droogte is vooral de setting. Door die aanhoudende droogte slaan mensen door. In het geval van de familie Hadler zelfs zo erg dat de vader Luke zijn vrouw en zoon vermoord. Tenminste, dat is de heersende gedachte, maar hoofdpersoon Aaron Falk begint na een gesprek met de ouders van Luke zijn twijfels te krijgen. Luke was daarnaast vroeger zijn beste vriend. Kan hij wel echt in staat zijn te moorden?

In ieder geval geeft dat een andere sfeer dan je in veel andere boeken tegenkomt. Jane Harper weet de setting goed te schetsen. De personages krijgen zelfs iets logs en traags, hoewel ze allemaal toch duidelijk hun eigenlijk karakter hebben. Het verloop van het verhaal gaat ook wat langzaam; Ã©cht spannend wordt het niet.