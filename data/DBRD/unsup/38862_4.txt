De toon van deze detective is heel traditioneel en dat vond ik een verademing in vergelijking met al die thrillers van de laatste jaren, waar het bloed van de bladzijden spet. Deze detective is interessant omdat er twee paralelle geschiedenissen worden verteld die allebei hecht met elkaar verbonden zijn. Het verhaal en de daden van de twee zusters in Florence tijdens WW-II hebben direct te maken met de moorden die de inspecteur in de huidige tijd onderzoekt. Boeiend om over de situatie in 1943 in Florence en ook ItaliÃ« in het algemeen te lezen. Ik had bijvoorbeeld geen idee dat de bevolking meer angst had voor de Italiaanse fascisten dan voor de Duitsers. Ook vond ik het opmerkelijk dat de mensen de komst van de Geallieerden met angst tegemoet zagen. Het verhaal had best wat bondiger opgeschreven kunnen worden, soms was het wel erg traag. Ik vond het een ouderwetse detective met goed speurwerk en een sympathieke inspecteur. Ik noem het met opzet geen thriller, want je zit niet met ingehouden adem te lezen. Aanrader!