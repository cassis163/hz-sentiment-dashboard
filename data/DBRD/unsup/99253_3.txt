Kate Paris is voor mij niet bekend en dat kon ook niet, want dit is haar debuut. Wat mij direct aansprak is dat ze een Nederlandstalige auteur is. Ik lees voornamelijk boeken van Engelse schrijfsters dus vond ik het wel eens interessant om iets te lezen van een auteur van eigen bodem. De flaptekst sprak me aan en de sneakpreview die ik las ook. Dus ik schreef me in voor de leesclub en daar heb ik geen spijt van! Dankjewel Hebban en Tinteling romance!

Dit boek gaat over Ivy we leren haar snel kennen als een vrouw die een speciale ‘gave’ heeft ze kan namelijk heel goed wijn herkennen door hieraan te ruiken. Ook word snel duidelijk dat er in het verleden iets gebeurd moet zijn waardoor ze niet meer de zelfverzekerde vrouw is die ze ooit was. Door flashback komen we steeds meer te weten over het verleden.
Kate Paris heeft een mooie en vlotte schrijfstijl. Nergens gaat het boek vervelen. Door haar krijg je gewoon zin in een glas wijn en ga je onbewust proberen om ook ingrediënten te herkennen door te ruiken.

Het enige wat ik miste is de chemie tussen de hoofdpersonages. Voor mij was hun liefde te plots en te snel. Ik heb ook niet het gevoel dat ik Alexander ken. Wie is die man, buiten woest aantrekkelijk en een zakenman? Ook hield ik er niet van dat Ivy telkens voor haar problemen wegrent. Ik hou van sterke en zelfverzekerde vrouwen in boeken, gelukkig wordt dit op het einde goed gemaakt. Ook was ik even bang voor een love triangle maar die was er gelukkig niet! En wat een plottwist! Goed gedaan Kate!

Dit boek is zeker een aanrader voor mensen die een roman met diepgang willen lezen. Van mij krijgt dit boek 3 sterren. Leuk geschreven, een boek met een verhaal, maar ik miste wat meer chemie tussen de personages.