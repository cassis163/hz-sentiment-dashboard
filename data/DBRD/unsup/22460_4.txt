Op de cover van dit boek staat een gebreid brein, de kabels stellen de kenmerkende vormen van onze hersenen voor, Kaja Nordengen heeft zich er flink in verdiept en begint haar verhaal in de geschiedenis van de Egyptenaren, Zij beschouwden de hersenen als afval. Pas vele eeuwen later werden er meer functies aan dit lichaamsdeel toebedacht, maar voor ze daar verder op ingaat, gaat ze eerst verder in het verleden graven en ze legt de evolutie van onze hersenen uit met tekst en tekeningen.
En zo gaat het eigenlijk in het hele boek. Stapje voor stapje wordt met duidelijke woorden en zonder erom heen te draaien verteld hoe bijvoorbeeld het geheugen werkt, in welk deel van de hersenen zit dat. Het verhaal van H.M. die een fietsongeluk krijgt is een van de vele verhalen waarmee de theorie in de praktijk getoetst wordt. Dat maakt best indruk omdat je het dan hebt over een medemens die iets overkomt en daar schade van ondervindt. Een ander voorbeeld is bijvoorbeeld het verhaal van Kim Peek, beter bekend als ‘rain man’
Ook het onderwerp dementie komt aan bod.
Hoofdstuk 10, junkie gaat bijvoorbeeld over de invloed van stoffen zoals cafeïne en alcohol op de hersenen. Waarom je een kater krijgt na een avond doorzakken, zelfs dit heeft een functie. De invloed van geur op gedrag en de rol van de bakkerij hierin? Dat moet je zelf maar lezen. Dit zijn de feiten die het lezen van dit boek erg leuk maken.
Het verhaal is wel op de Noren gericht, logisch eigenlijk want daar heeft de auteur haar onderzoek gedaan.
Je kunt dit boek niet in een keer uitlezen, de informatie is heel erg interessant, de feitjes zijn mooi om te weten en maken (bij mij) dat mijn leergierigheid gewekt werd. Het is gewoon heel veel leesstof. Het onderwerp en de variatie in hoofdstukken maakt echter dat je je geen moment verveelt. Achter in het boek zijn bronnen vermeld voor als je je meer in dit onderwerp wilt verdiepen en er is een alfabetisch register voor als je een bepaald onderwerp op wilt zoeken. Het boek is als een breiwerk dat stukje voor stukje het brein ontrafeld. Ik vind dat ze het op een mooie manier gedaan heeft.
En voor mijzelf? Ik ga momenteel door een revalidatieperiode en leer hier veel nieuwe dingen aan om met een aandoening om te gaan. De extra kennis over de werking van de hersenen was daarbij een mooi extraatje.
Mijn reactie op de titel van het boek? Ja, je hebt een stel hersenen en je zult het ermee moeten doen want dokters kunnen ondertussen van alles met hersenen maar vervangen…..dat is tot nu toe nog onmogelijk. Aangezien je hersenen je eigen ik bevatten en vele mysteries verbergt voor ons. Zou je ze ook niet willen vervangen.