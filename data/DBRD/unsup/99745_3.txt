Korede, verpleegster van beroep heeft een twee jaar jongere zusje Ayoola.
Ayoola neemt het niet zo nauw met het leven en maakt er wat vriendjes betreft een rommeltje van.
Geen man overleeft de relatie met haar en Korede moet haar keer op keer helpen en de lijken wegwerken.
Korede had het haar moeder ooit beloofd dat ze altijd haar zusje zou beschermen dus dat doet ze dan ook.
Maar dan wordt de arts waar Korede verliefd op is, verliefd op Ayoola.
Dit plaatst Korede voor een dilemma.
Moet ze nu niet een keer voor zichzelf kiezen?

Oyinkan Braithwaite is een Nigeriaanse en ze studeerde rechten en creative writing.
Dit is haar debuut waarvan zelfs de filmrechten al zijn verkocht.
Door de achterflaptekst , de mooie cover en titel werd ik getriggerd om dit boek te gaan lezen.
Het verhaal dat verteld wordt in de ik-vorm door Korede leest erg vlot.
Het begin beloofde veel spanning, maar dat werd het niet door de erg korte hoofdstukken.
Ik vond het ook meer een humoristische roman dan een thriller.
Het bleef een beetje oppervlakkig allemaal. Er had wat mij betreft meer ingezeten.