Waar gaat het boek over?
Kun je je partner werkelijk vertrouwen?
Joe Lynch is gelukkig getrouwd met Mel en ze hebben een zoon van vier, William. Op een middag rijden Joe en William samen in een auto, en zien Mel rijden. In een seconde besluit Joe de auto te volgen om haar te verrassen.
Even later ziet Joe dat Mel een enorme ruzie heeft met een vriend van hen, en dat is de eerste aanwijzing dat Mel een geheim heeft. Joe kan alleen nog niet bevatten hoe groot dat geheim is.
-
Wat vond ik van het boek?
Goed!
Het verhaal is heerlijk geschreven. Korte hoofdstukken. Pakkend geschreven.
Het verhaal begint al meteen spannend, je wilt meteen doorlezen. En dat blijf je ook doen.
Steeds gebeuren er meer onverwachte dingen. Maar nooit wordt het echt onwerkelijk. Het zou allemaal ook echt kunnen gebeuren. Dat maakt het eigenlijk alleen maar spannender. Hoe gaat dit aflopen?
En dan het einde.... Een onverwachte plottwist. Deze had ik niet zien aankomen. Ik had van alles in mijn hoofd hoe het in elkaar zou zitten, maar deze zat daar duidelijk niet bij.
Ik vind dit een heel goed boek en ben nu al fan van T.M. Logan