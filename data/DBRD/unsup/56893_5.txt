‘Psychologische thriller in fantasy setting’ las ik in een recensie over Aiya’s Strijd. Ik werd nieuwsgierig want ik ben een fan van beide genres. Toen ik het boek had opengeslagen was ik meteen verkocht. Vanaf het eerste hoofdstuk werd ik meegetrokken in de strijd en vooral ook de tweestrijd van Aiya, een 17 jarig meisje dat is opgegroeid bij de rebellen. Door de terugblikken wordt er langzaam steeds meer duidelijk, maar daardoor wordt het er niet eenvoudiger op welke beslissing de juiste zal zijn. Boeiend vond ik ook Stockholm-syndroomachtige ontwikkeling en de verschillende diepere lagen. Aiya’s Strijd blijft tot het laatste hoofdstuk verrassen. Spannend, meeslepend en aangrijpend. Ik zal het zeker nog een keer lezen.