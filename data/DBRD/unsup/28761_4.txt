Boek stond op het te- lezen-lijstje, maar ik dacht bij het onderwerp: oh, alweer. Een overleden ouder, het verdriet, een nieuwe partner die niet gepruimd wordt. Deze vooroordelen opzij gezet en ik werd eigenlijk aangenaam verrast. 'Bijna vergeten' is een boek waar je gelijk in het verhaal gezogen wordt. De humor , vooral in directe en flitsende dialogen, is daar debet aan. Het boek staan in openbare bibliotheken als B-boek op de plank. Dit verhaal vind ik zeker ook geschikt, mede door de leeftijd en levensfase van de protagonist, voor de onderbouw van het voortgezet onderwijs. Leestechnisch vraagt het niet veel. Inhoudelijk raken de personages je wel degelijk. Het is naar het einde toe wel wat vlug afgewikkeld, maar dat heb je als het boek maar 140 bladzijden beslaat. Bij veel boeken zijn de beschrijvingen vaak ellenlang en herhalend. Dit boek had best wat meer bladzijden kunnen hebben. Binnen twee uur is het verhaal nu uit. Voor minder leesgrage tieners, want zo bekijk ik beroepsmatig de jeugdliteratuur, een mooi en aantrekkelijk boek. Als je uiteraard houdt van probleemboeken of drama als genre. Mij heeft het positief verrast.