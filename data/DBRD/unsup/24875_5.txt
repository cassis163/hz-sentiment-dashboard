Mama, wat doe je bij een aardbeving? Panikeren? Nee! Kalm blijven en zorgen dat je eerst dit boek gelezen hebt...
Het boek is onderverdeeld in 3 onderdelen: rampen in en om het huis, grote rampen en rampen ver weg. Elk onderdeeltje begint met een opmerkelijk feit, gevolgd door wist-je-datjes en instructies over wat je moet doen bij die ramp. Bij elk onderdeel staat een kleurrijke en grappige prent, waarin de volwassene altijd het tegengestelde doet van hoe het eigenlijk zou moeten. Dat vinden de kinderen hier fantastisch. Maar ook de rest vinden ze super. Het is nu, na 2 weken in ons bezit, al hun favoriete informatieve boek. En, zeer belangrijk, ze kennen nu het noodnummer 112 uit het hoofd, weten wat je moet doen bij een botbreuk of een aardbeving. Panikeren staat niet meer op ons lijstje...