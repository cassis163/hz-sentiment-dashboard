Een boek dat blijft nazinderen. Wat heb ik hier van genoten in elk opzicht van het woord. Het telt 1608 blz. maar het zijn dan ook drie opeenvolgende boeken (Schijnbewegingen-Tegenspel-Spiegeljongen) en nog een extra miniverhaal gebundeld in een prachtig hardcover exemplaar. Had nog nooit iets van Floortje Zwigtman gelezen, maar wat kan die vrouw mooi vertellen. Ik schrijf bewust 'vertellen' omdat zij haar schrijfsels verheft tot een ware kunst. Het verhaal gaat over de homowereld in het opwindende en rebelse Londen ten tijde van de vroeg negentiende eeuw. Hoofdpersonages zijn Adrian en Vincent. De auteur neemt je als het ware letterlijk mee door de straten van het arme en rijkere gedeelte van de stad, je ziet, ruikt, voelt, proeft, beleeft alles mee met de personages, zeker met Adrian die dan ook meteen mijn lievelingspersonage is. Je kan niet anders dan van hem houden, je zou in het boek willen springen om hem te troosten en helpen waar maar mogelijk is. Ook Oscar Wilde krijgt een grote rol, hij vormt enigzins een rode draad in dit magistraal boek, mede door zijn bekendheid en kunstenaarsziel die op zijn zachtst gezegd toch excentriek en rebels genoemd mag worden. Ook zijn karakter en levensloop zijn mooi uitgediept, welke voor mij zeker een meerwaarde betekent. Tevens was het nawoord prachtig, daar krijgt de lezer nog tekst en uitleg hoe, waarom en waar de auteur haar inspiratie vandaan heeft. Ook heel leuk, is dat ze bij de bronvermelding onderscheid maakt van de fictieve personages en de historische door laatstgenoemde te voorzien van een schuingedrukt lettertype. Een paar dingen die ik toch graag wil meegeven, het extra verhaaltje over Adrian en Vincent was mijn inziens overbodig, geeft niet echt een meerwaarde aan het boek. Het verhaal wordt in de categorie jeugdroman gesetteld. Daar ben ik het niet helemaal mee eens, zowel qua schrijfstijl, als inhoudelijk gezien. Doch, is dit een magistraal boek. Zoals achteraan reeds aangegeven, ' Een vrouwelijke Charles Dickens' Dikke vijf sterren!