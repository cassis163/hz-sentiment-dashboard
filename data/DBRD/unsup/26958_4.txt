Het is een uitdaging om een recensie te schrijven over ‘Lijmen / het Been’. Elsschot heeft al lang en breed zijn literaire sporen verdiend.

Ik heb voor Hebban al 3 andere boeken mogen lezen waardoor ik al een beetje bekend ben met zijn werk. Nu dus één van de bekendere boeken van Elsschot ‘Lijmen/ het Been. Het boek is een samenvoeging van twee verhalen: het eerste deel ‘Lijmen kwam uit in 1923 en 15 jaar later het tweede deel ‘het Been’.

Kenmerkend is natuurlijk de stijl van Willem Elsschot, strak en zakelijk zonder te veel mooischrijverij: de ‘Nieuwe Zakelijkheid’. Een literaire stroming die vooral in de jaren ’30 van de vorige eeuw populair was. ‘Lijmen / ‘Het Been is daardoor nog steeds goed leesbaar.

In dit boek herken je in grote lijnen de reclameman Alphons De Ridder alias Elsschot. Elsschot hield niet van de reclamewereld en dat schemert een kleintje beetje door het verhaal. En natuurlijk ontbreekt de cynische humor niet. Het feit alleen al hoe Boorman zijn wereldtijdschrift aan de man brengt. Vernuftige handel in papier. Via internet leerde ik dat dit Acquisitiefraude, ook wel advertentiefraude wordt genoemd (bron: https://nl.wikipedia.org/wiki/Acquisitiefraude)

En de eigenaren zitten met oplages die ze zelf maar moeten zien te verkopen. Uiteindelijk stuit hij op de firma Lauwereyssen en weet de zuster, die met straffe hand beheer voert over het kantoor, een grote bestelling aan te ‘smeren’ van het wereldtijdschrift. Je voorvoelt al dat dit niet goed gaat uitpakken. Hoe het verder gaat met de firma Lauwereyssen lees in je het tweede deel ‘ het Been’. Het is een slot waarbij het voor alle partijen niet echt bevredigend afloopt.

Een prachtig verhaal, in mooi nieuw jasje gestoken door uitgeverij Polis. Wil je literaire klassiekers lezen dan mag een boek van Elsschot zeker niet ontbreken op je lijst.