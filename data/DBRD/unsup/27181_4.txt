De krokodilvogel is het eerste boek van schrijfster Katrine Engberg.
Dit boek mogen ontvangen vanuit de A.W. Thriller abonnement reeds gewonnen via Hebban.

Het boek gaat over rechercheurs Jeppe en Anette. Zij hebben de leiding over het onderzoek naar de moord op een jonge vrouw. In het boek leer je vooral het personage Jeppe kennen. Net zoals veel rechercheurs in thriller series heeft ook Jeppe een rugzak met de nodige bagage. Gaandeweg het verhaal leer je steeds een klein beetje meer over de sores in zijn leven. Er blijven echter nog genoeg vragen over die in volgende delen nog beantwoord kunnen worden en tevens zorgen voor nieuwsgierigheid naar de verdere ontwikkeling van het personage.

Het verhaal is vlot geschreven door de afwisseling van het politiewerk en de levens van de personages. Vooral de laatste 150 bladzijdes zorgen voor een aangename spanning in het boek. Het verhaal bevat een aantal verrassende wendingen die me zeker verrast hebben en waardoor het boek leest als een trein.

De krokodilvogel is een goed debuut en schept zeker verwachtingen voor de volgende boeken in de serie die hopelijk snel vertaald zullen worden.