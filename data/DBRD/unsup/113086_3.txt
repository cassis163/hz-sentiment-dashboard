Duizend stukjes van jou ~ Claudia Gray

Duizend stukjes van jou gaat over Marguerite Caine. Haar ouders zijn wetenschappers die de Vuurvogel hebben gedacht en ontwikkeld, een machine waarmee je naar een andere dimensie kan gaan. Het klinkt allemaal heel leuk, maar met zo'n ding maak je ook vijanden. Mensen die de Vuurvogel willen hebben. Als de vader van Marguerite vermoord wordt en de mogelijke dader gevlucht is, zit er maar 1 ding op. Hem achterna gaan. Marguerite gaat samen met een knappe vriend, Theo achter de ook zeer knappe Paul aan.

Ik wilde heel graag duizend stukjes van jou lezen. Ik was echt heel nieuwsgierig en veel goede reviews gekregen van vrienden. Toch moet ik toegeven dat hij mij wel een beetje tegen viel. Ik vond het lastig om in het boek te komen. En dan vooral hoe de vuurvogel werkt als ze naar een andere dimensie gaan. Ik vond het nogal vreemd en soms een beetje onlogisch.

Het verhaal en de plot vond ik wel erg goed, maar ik had het gevoel dat ik er nog steeds niet helemaal in kon komen. Ook vond ik dat de love intrest een beetje voorspelbaar was. Ik had al een gevoel dat dat zou gaan gebeuren. Dat vond ik wel een beetje jammer.

De nieuwe setting die er komt als ze reizen met de Vuurvogel vind ik wel erg leuk. Het geeft wel weer een twist in het verhaal. Wat het wel weer interessant maakt. Maar ook hier kon je het ook wel verwachten dat er iets zou gebeuren. Ander zou het boek veel korter moeten zijn.

In totaal heb ik hier ongeveer een maand over gedaan om dit boek uit te lezen. Ik had zeer hoge verwachtingen van dit boek, maar het viel erg tegen naar mijn mening. Misschien waren mijn verwachtingen te hoog. Ik vond het verhaallijn wel erg interessant, maar ook hier zijn sommige aspecten zo voorspelbaar wat ik weer erg jammer vind. Toch ben ik wel blij dat ik dit boek heb gelezen en wil zeker het vervolg gaan lezen. Maar ik hoop dat dat boek iets beter is en ik ga er minder van verwachten. Dus ik gaaf duizend stukjes voor jou 3,5 sterren.