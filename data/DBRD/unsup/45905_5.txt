Dit prachtig ge√Øllustreerde boek met de fascinerende naam spuitende slagaders en overstromende oceanen mocht ik als Hebbanbuzz boek lezen en dat was echt een feestje.

Het boek beschrijft wat je kan doen bij verschillende soorten rampen waarbij ze grofweg zijn onderverdeeld in rampen in en om het huis aan de ene kant en grote natuurrampen aan de andere kant. Van reanimeren tot brandwonden en van kernrampen tot aardbevingen alles komt aan bod.

De hoofdstukken hebben over het algemeen drie onderdelen:
1) Opmerkelijk; waarbij een bijzondere wetenswaardigheid of gebeurtenis in beschreven is die erg toepasselijk is voor het betreffende hoofdstuk
2) Wist je dat; hierin worden allerlei feitjes genoemd
3) Dit moet je doen; een aantal punten met praktische tips wat je in de betreffende situatie kan doen.

De opmerkelijke verhalen maken het een heel grappig en leuk boek, de wist je datjes zorgen voor veel nuttige en interessante informatie en de sectie dit moet je doen geeft duidelijk aan hoe je moet handelen in bepaalde noodsituaties. En dan wordt het ook nog eens verfraaid met toepasselijke en prachtige illustraties. Deze combinatie maakt dat het echt een fantastisch boek is voor kinderen, maar ook voor volwassenen. Het is knap dat ze zulke serieuze onderwerpen toch zo luchtig hebben kunnen brengen. Een aanwinst voor de boekenkast.