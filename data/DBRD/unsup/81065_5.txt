Een spannend deel uit de serie met Maud en Kyra. Dit deel is weer beter dan deel 2 en deel 2 was al beter dan deel 1, dat beloofd wat voor het vierde deel.

Van begin af aan word je weer meegezogen in het verhaal rondom de verdwijning van Kyra's zus Sarina en de belevenissen van Sarah in Londen. Daarnaast verschijnt er een lugubere vondst en maak je kennis met een psychopathische moordenaar. Vier verhaallijnen die allemaal goed te volgen zijn mits je de eerdere delen in deze serie hebt gelezen. Vooral het gedeelte van Sarah en de moordenaar zijn spannend, de zoektocht van Maud en Kyra is interessant maar niet echt spannend maar het roept wel vragen op waarop je het antwoord wilt weten. Dat antwoord blijft de auteur je nog even schuldig en doet je onmiddellijk verlangen naar deel 4.

Erg goed geschreven, met vlotte dialogen, tot de verbeelding sprekende personages en een goede omschrijving van de omgeving. Een deel van de gebeurtenissen en plaatsen berust op de waarheid en draagt bij aan de geloofwaardigheid van dit verhaal. Door de afwisseling tussen de verschillende verhaallijnen blijf je bij de les en verveelt het geen moment. Een aanrader!