Een psychologische thriller. Dit is helemaal mijn ding dus ik heb het e-book dan ook snel aangeschaft. De cover en de korte inhoud trokken me onmiddellijk aan.

Het verhaal wordt verteld vanuit het standpunt van psychotherapeut Theo die in de ban is van Alicia. Alicia zit in een instelling omdat ze haar man zou vermoord hebben en doet er sindsdien het zwijgen toe.

Op 2 avonden tijd heb ik het boek uitgelezen. De auteur heeft echt een vlotte schrijfstijl en het feit dat er iets is dat niet klopt (maar wat?) deed me doorheen het verhaal vliegen. Wat er niet klopt dat wist ik niet. De ontknoping was heel verrassend.

Op het eind moest ik het boek even laten bezinken. Een goed debuut van Alex Michaelides. Ik kijk alvast uit naar zijn volgende thriller.