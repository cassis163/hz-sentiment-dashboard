Nooit eerder las ik 280 bladzijden op één dag, nooit eerder kon ik me voldoende concentreren om een boek achter elkaar uit te lezen. Paris zet de karakters overtuigend neer, mijn sympathie en afkeer vonden meteen hun plek bij de juiste personages. De afloop is prima doordacht en absoluut geloofwaardig. De achterliggende boodschap: achter de voordeur is de werkelijkheid vaak anders dan aan de voorkant, blijft lang hangen. Mijn eerste boek van Paris, ik ben erg benieuwd naar de andere!