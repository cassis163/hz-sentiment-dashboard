Het boek is geschreven in de ik-vorm, ik staat in deze voor Sara Schouten, 17 jaar oud. Sara woont in een land waar drie Metropoolsteden zijn namelijk Ouyawan, Sanchesko en Merida. Deze Metropoolsteden hebben het hele land onder controle. Hier wonen de machtigste mensen, is het meeste geld en inwoners. Daarom heen liggen dorpen. In de “buitenrand” van zo’n dorp wonen de verstotene, deze hebben geen werk, geld en opleiding. Sara komt erachter dat mensen uit deze bevolkingslaag worden opgepakt en afgevoerd om te werken in de mijnen.

In dit land voeden de ouders niet zelf hun kinderen op, omdat ze daar niet voor geleerd hebben. Ouders werken en besteden tijd aan het ontwikkelen van het land. De kinderen hebben tot hun 4de een kinderoppas, daarna gaan ze naar een internaat tot hun 18de.

Sara zit op het “Korenburg” internaat, op haar 18de zal ze zoals de meeste kinderen gaan studeren aan de universiteit. “Elke dag is hetzelfde, niets wordt aan het toeval overgelaten”. Wanneer er op een gegeven moment paniek uitbreekt in het internaat, bedenkt Sara zich niet en ontsnapt via een raam. ”Eindelijk komt er verandering in mijn saaie voorspelbare leven”. Een week lang loopt ze en belandt dan in een dorp en vindt onderdak bij Ingrid. Sara haar ultieme doel is het vinden van haar broer Mark.

Via Ingrid komt ze terecht bij Mirjam als huishoudelijke hulp om zo geld te verdienen voor haar zoektocht. Sara komt er achter dat het land waarin ze leeft niet zo rooskleurig is als ze dacht. “Dit lijkt wel wat op het internaat, vernederen, een mishandeling in het openbaar om iets onbenulligs”. Wanneer zij Luuk, een anti politie - anti staat jongen, leert kennen gaat Sara zich ook steeds meer verzetten door illegale activiteiten, dit om de wereld te verbeteren.

Goed geschreven boek, waarin een jong meisjes zich verzet tegen de machtigen waardoor haar eigen veilige leventje op het spel komt te staan. Vlot geschreven, Sara is een goed neergezet personage met een eigen wil. Soms vond ik de stukken tekst iets te lang doorgaan over eenzelfde onderwerp, vandaar 4*