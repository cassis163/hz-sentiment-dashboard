Het verhaal begint met een briefwisseling tussen de gedetineerde Matt Ayers en Mackenzie Walker. Matt zit in death row van een gevangenis. Hij is ter dood veroordeeld wegens vrouwenroof/moord en verkrachting. Hij ontkent de beschuldigingen.
Taylor, een vriendin van Mackenzie, besteedt al haar tijd en energie aan het Dog Rescue Prison Program. Verwaarloosde honden krijgen in de gevangenis tijdelijk een baasje. De nieuwe baas moet de hem toegewezen hond heropvoeden. Zo snijdt het mes aan twee kanten. De gedetineerde heeft iets omhanden en de hond wordt heropgevoed. Mackenzie, een ex militair, helpt Taylor daarbij. Zo is zij in contact gekomen met Matt. Er ontstaat een relatie. Eerst schriftelijk, maar dan "echt". Mackenzie en Matt besluiten te trouwen. Mackenzie schaft zich een trouwjurk aan. Geen nieuwe. Het kan er mee door. De huwelijksplechtigheid vindt plaats in de gevangenis. Taylor en de advocaat van Matt, zijn getuigen. De trouwerij verloopt niet soepel. Matt krijgt het aan de stok met een bewaarder.

Ergens op een plek onder de grond houdt een man vier vrouwen gevangen. De vrouwen waarvoor Matt, vanwege hun verdwijning, veroordeeld is en onschuldig gevangen zit.

Mackenzie heeft het zwaar met het werk als bediende in een restaurant. Vanwege het huwelijk met Matt wordt zij door dorpsbewoners beschimpt en voor hoer uitgemaakt. Haar baas is daar niet blij mee en ziet zich genoodzaakt om Mackenzie te ontslaan. Terwijl Matt nog steeds gedetineerd is wordt Becca, de ex-collega van Mackenzie, vermist. Matt kan dat niet gedaan hebben. Maar wie dan wel? Met een slim plan lukt het Mackenzie haar man Matt uit de gevangenis te bevrijden. Maar dan...

SAMEN, van auteur Anita Terpstra is levendig geschreven met veel spanning. Het kost moeite om het even weg te leggen. Het betreft een super thriller en zou verfilmd moeten worden.
Bijzonder zijn de in cursief gedrukte hoofdstukken, waarin de gevangen vrouwen hun eigen verhaal vertellen.