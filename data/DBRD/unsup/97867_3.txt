Noami – De Mooie Moorden- van Philip Le Bon is het derde boek van een drieluik. Omdat ik de eerste twee delen niet gelezen heb, duurde het wel even voordat ik in het verhaal zat. Vooral omdat de eerste pagina’s moeilijk te volgen waren door een overvloed aan personen, gebeurtenissen en bedrijven.

Echter als je daardoor heen leest, wordt het een snel en pakkend verhaal waarin we kennis maken met Sara. Zij is ontvoerd en wordt door huurmoordenares Benissa, ook wel Nessy, bevrijd. Beide komen in het ziekenhuis terecht. Benissa zal als zij genezen is worden gearresteerd. Sara gaat haar helpen om te ontsnappen.

De Duke heeft ervoor gezorgd dat Sara was ontvoerd, zodat hij haar vader Gordon onder druk kon zetten om zijn bedrijf CytoSerum aan hem te verkopen. De Duke kent hierin geen grenzen.

Noami komt pas laat in het verhaal in het spel. Zij heeft voor mij een te kleine rol in dit boek gehad. Zeker gezien titel van het boek.