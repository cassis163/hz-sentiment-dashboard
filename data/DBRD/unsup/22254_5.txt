Geslaagde kruising tussen spannende thriller, oorlogsdrama en streekroman, over hoe het verleden ook na 60 jaar nog kan doorwerken! Mooie beschrijvingen van hoe aan het eind van WO2 en als gevolg van geallieerde bombardementen, Limburgers op transport gezet werden, in veewagons naar Friesland. Maar ook daar was het niet altijd veilig...De hoofdstukken worden vanuit verschillende perspectieven geschreven. Ook de naoorlogse ontwikkelingen komen aan bod, maar het hoofdverhaal speelt zich af in de tegenwoordige tijd. Ik las het in een dag uit. En zoals het hoort in een thriller eist ook het toeval af en toe zijn rol, net als in het echte leven. Ook deze geschiedenis had anders kunnen aflopen. ..leuk ook om weer een boek te hebben dat zich afspeelt binnen onze landsgrenzen en cultuur.