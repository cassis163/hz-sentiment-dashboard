Mooie opvolger deze laatste van Hendrik Groen. Weer enorm van genoten.Deze boeken bevatten diverse emoties; het ontroerd, ik moet er regelmatig om lachen en soms is het best verdrietig en sneu. Maar wat het zeker ook is, is oprecht. Het boek is zo uit het hart geschreven, zonder schaamte. Het lijkt me ook best zo te gaan in bejaardentehuizen maar hier en daar zal het best wel aangedikt zijn want in het echt lijkt het me behoorlijk saai om zo te wonen als je oud bent. Ik kan deze boeken, geschreven in dagboekvorm (dus je weet precies wanneer je het einde van het verhaal nadert) iedereen aanraden te lezen. Voor jong en oud, man en vrouw maar ook voor mensen die normaal liever thrillers lezen. Het zal je zeker niet teleurstellen. Zodra het boek uit is, sluit je Hendrik Groen in je hart en wacht je vol verlangen op het volgende boek.....