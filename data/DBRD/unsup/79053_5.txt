Heerlijk dit boek! Na het lezen van een korte recensie, uiteindelijk toch op Schiphol aangeschaft. Notabene net voor vertrek naar ..... Barcelona! Dit bleek zo'n geweldige stad dat ik totaal geen tijd heb gehad om verder te komen dan bladzijde 25. Wel voelde ik dat dit boek mijn verdere aandacht verdiende. Tijdens de volgende vakantie opnieuw in de wereld van Daniel en alle andere zeer kleurrijke figuren gedoken en dit maal kwam ik niet meer los uit dit geweldig spannende verhaal! Wat een beeldspraken, wat een gebeurtenissen en wat een prachtig einde. Ik zag het verhaal meteen als een Hollywood format aan mij voorbij trekken. Wat eigenlijk jammer zou zijn want ik twijfel of een film dit verhaal recht zou kunnen doen. Binnenkort ga ik opnieuw beginnen aan dit epos, heerlijk; ik verheug me nu al op het moment dat ik in gedachten weer ronddwaal in de straten van Barcelona totdat Daniel Sempere me bij de hand pakt en begint met het vertellen van zijn verhaal.