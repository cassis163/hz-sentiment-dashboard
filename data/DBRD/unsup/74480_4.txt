Wederom weet Hill een pakkend boek te schrijven. Volgens de cover is het boek een vervolg op "Het Negerboek". Ik zie het wat minder als een vervolg. Als het zo wel bedoeld is door Hill, dan vind ik dit een zwakke poging.
Als losstaand boek echter is het erg mooi en pakkend. Ook hier kiest Hill het thema racisme vanuit de slavernij. Nu echter als corruptie in landen waarbij mensen met een donkere huidkleur vaak het onderspit delven en problemen hebben met het verkrijgen van een legale verblijfsvergunning.
De schrijfstijl van Hill spreekt mij erg aan. Hij vertelt niet te veel en niet te weinig. Hierdoor heb je wel genoeg informatie om alles goed te kunnen volgen, maar blijft het boeiend en niet voor de hand liggend hoe het verhaal zich ontwikkelt.