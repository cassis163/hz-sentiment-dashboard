Wat een geweldig mooi boek is dit! Ik heb er echt van genoten. Nieuwe Maan gaat over Joe Moon, wiens leven vele tegenslagen kent. Ed Joe's broer zit in de gevangenis en heeft de doodstraf, zijn moeder heeft hem en zijn zus bij hun tante achtergelaten en zijn vader is er niet meer. Dit boek is vanaf begin tot eind een emotioneel prachtig geschreven boek. De emotie die Sarah erin heeft verwerkt is ontzettend mooi. Als lezer voel je met Joe mee en de dingen die hij allemaal meemaakt. Zoals de executie van zijn broer, of het feit dat hij bang is om zijn broer in de gevangenis op te zoeken, maar eigenlijk bijna geen tijd meer heeft om hem te gaan bezoeken. Hoe verder je in het boek komt, hoe meer je de verandering in het hoofdpersonage ziet, Joe is ontzettend vastberaden om zijn broer vrij te krijgen.

Sarah Crossan heeft het hoofdpersonage ontzettend goed weergegeven en beschreven. Joe is heel realistisch beschreven en is een ontzettend sympathieke jongen. Joe beschouwt Ed wel als familie, ook al kent hij hem niet zo heel goed. Hij heeft het ontzettend moeilijk met het feit dat zijn broer in de gevangenis zit en hij hem nog niet heeft bezocht in de gevangenis, echter heeft zij tante er wel voor gezorgd dat hij hem niet ging bezoeken omdat zijn tante hem verbannen heeft. Joe besluit om zijn broer Ed te bezoeken en hij gaat naar Texas, dit komt omdat de executiedatum heel dichtbij is.

Wat ook heel mooi aan dit boek is hoe Sarah de relatie tussen Joe en Ed heeft beschreven, ook al kennen ze elkaar niet zo heel goed. Toch kom je erachter dat er niks sterkers is dan de band die je met je familie hebt. Zonder je familie ben je nergens, en hoe vastberaden Joe is om zijn broer vrij te krijgen ook al kent hij hem niet zo goed, vond ik heel mooi om te lezen. Een ander personage, Nell was ook een personage in het boek. Nell is de dochter van de gevangenisdirecteur en Joe raakt bevriend met haar. Dit alles veranderd wanneer Joe erachter komt wie haar vader is, en ontstaat er een wig tussen hun.

Sarah Crossan heeft dit boek zo goed geschreven, zowel op emotioneel als op realistisch vlak is dit boek geweldig. Dit boek is een aanrader voor iedereen, het is een realistisch boek met een hartverscheurend einde.