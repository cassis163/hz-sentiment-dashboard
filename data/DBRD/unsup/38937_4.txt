Galgenmeid
Galgenmeid is een boek dat gaat over het leven van Gitte Niemandsdochter. Ze is geboren in Antwerpen en heeft haar vader nooit gekend. Het enige dat ze van hem heeft is een camee, een schelpje waarin zijn naam gegraveerd staat. Het enige wat ze van hem weet is dat hij een Spaanse hertog is. Als ze haar moeder ook kwijt raakt, heeft ze de grootste fantasieÃ«n over Spanje. Zou ze er ooit naar toe gaan?
Jean-Claude van Rijckeghem & Pat van Beirs hebben ervoor gezorgd dat het boek vol spanning zit. Wanneer de ene spanningsboog is afgelopen, begint er gelijk weer een nieuwe. Als lezer vraag je je telkens weer af hoe het af zal lopen. Hierdoor is het soms moeilijk om te stoppen met lezen.
De schrijfstijl van het boek is ook erg fijn. De situaties zijn erg levendig beschreven. Je ziet het zo voor je; de vieze straten van Antwerpen, hoe het in Spanje zou zijn... Omdat het boek over een andere tijd en cultuur gaat, is het prettig om zo toch een goed beeld te kunnen krijgen van het verhaal.
Galgenmeid speelt af aan het eind van de 16e eeuw, wanneer in de Nederlanden de opstand tegen Spanje plaatsvind. In het boek komt dus ook heel veel geschiedenis terug. Wanneer je de stof over de opstand al gehad hebt, kun je veel herkennen. Als je nog nooit iets over deze periode hebt gehoord, is het ook leuk, want je leert al heel veel door het boek te lezen.
Op veel sites wordt Galgenmeid aangeraden voor mensen boven de 15 jaar. Ik ben zelf 13 en heb het boek met veel plezier gelezen. Als je dus twijfelt om deze reden, twijfel vooral niet langer!
Misschien dat Galgenmeid ook een beetje afschrikt door de 496 bladzijdes die het bevat. Maar zoals ik al zei, het boek leest fijn en omdat het moeilijk is om te stoppen ben je minder lang bezig met het lezen dan je verwacht.
Kortom: Ik vind Galgenmeid een echte aanrader.
Roos van Herrewegen, 13 jaar.