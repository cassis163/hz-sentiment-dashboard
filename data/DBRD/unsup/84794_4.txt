Dit tweede deel met Munch en Krüger is zeer spannend en moeilijk weg te leggen omdat je wilt weten hoe dit afloopt en die afloop is verrassend –zoals tegenwoordig gewoon is, moet ook wel anders val je niet meer op in het grote aanbod- maar absoluut niet geloofwaardig –zoals wel meer plots in dit genre. Bovendien wordt de trauma’s van Krüger veel te veel uitgesponnen –schijnt ook een must te zijn voor een beetje thriller tegenwoordig- en dat gaat erg vervelen na verloop van tijd. Overigens; waarom is een dergelijk labiel, pillen- en alcohol verslaafd iemand eigenlijk een “superrechercheur”? Daarnaast zitten er een paar onlogische dingen in het plot. Desalniettemin, wie niet te kritisch is zal veel plezier aan dit verder zeer vaardig geschreven boek beleven. Hopelijk is juf Krüger in het volgende deel genezen, anders kunnen zo weer tientallen bladzijden overgeslagen worden.