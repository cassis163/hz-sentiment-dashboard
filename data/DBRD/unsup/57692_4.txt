Dit boek had ik al zo'n 20 jaar in de kast liggen en kwam er nu met de challenge "lezen uit eigen kast" uit. Het gaat over een briefwisseling tussen Marcel (=Jan zelf?) en Sjoerd (geen idee wie dat zou kunnen zijn). Dit zijn boezemvrienden van elkaar en Sjoerd is naar Amerika geëmigreerd. Later in het boek blijkt dat deze emigratie verband houdt met de ongeneselijke ziekte die Sjoerd heeft: kanker!
Het bijzondere is dat je het hele boek uitsluitend brieven van Marcel weergeeft zonder tussenteksten of commentaar. Ook de brieven van Sjoerd worden niet weergegeven. Sommige zaken die Sjoerd schrijft blijken dan weer wel uit de brieven van Marcel. In het boek wordt het hele leven van dit duo fragmentarisch in herinnering gebracht én schrijft Marcel nogal openhartig over de ziekte, waar Sjoerd het eigenlijk niet over wil hebben. Heel bijzonder, maar wel mooi!