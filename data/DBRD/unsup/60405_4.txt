Kwakoe is het verhaal van een slaaf die opgroeit met Jacob, de zoon van Cornelis, de plantagehouder van Nieuw-Holland. Op een dag gebeurt er iets en dan verandert er heel wat tussen Jacob en hem. Jacob laat het er niet bij zitten en neemt wraak. De wrok die hij tegen Kwakoe heeft wordt alleen maar erger als ze ook nog verliefd worden op hetzelfde meisje.

Als je begint met lezen denk je dat het verhaal niet zoveel zal verschillen met andere boeken die ook dit thema hebben. Het keerpunt in het verhaal is wanneer Jacob wraak begint te nemen die alleen maar erger wordt. Zo erg dat je als lezer denkt; dit kan toch niet, zou dit echt gebeurd zijn in die tijd en wat een onderdanigheid hebben die mensen gehad, zonder hun eigenwaarde te verloochenen. De auteur neemt je zo mee in het verhaal dat je het gevoel hebt dat je Kwakoe moet helpen en medelijden hebt met hoe het er allemaal aan toe ging. Dit boek wordt als een Young adult boek gezien, maar menig volwassenen zal het boek lezen met ongeloof. Loyaliteit staat erg hoog in dit verhaal en dat besef je nog als je het gelezen hebt. Het verhaal raakte me en maakte diepe indruk op me met een stuk ongeloof, dat men dit allemaal uit wraak zijn medemens kan aandoen.