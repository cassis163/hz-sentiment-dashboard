De jongen in de sneeuw, eindelijk is mij duidelijk waar de titel vandaan komt. Het verhaal gaat wederom over Holger Munch en Mia Kruger. Twee rechercheurs die ingewikkelde zaken proberen op te lossen. In dit boek vormen zij weer een team en proberen ze een moordenaar te vinden die het gemund heeft op vrijwillig gekozen slachtoffers. Pas tegen het einde wordt het verband duidelijk.
Het verhaal naar het einde toe is eigenlijk niet bepaald spannend. Er wordt veel gewisseld tussen personages, soms met nieuwe personages waarvan achteraf pas blijkt wat ze met het verhaal te maken hebben. Een duidelijk verhaallijn zit er niet in. Dat vond ik ook al in de eerste twee boeken. En toch leest het verhaal makkelijk weg en is het goed te volgen.

Samuel Bjork houdt gedurende deze drie boeken over Mia en Holger dezelfde verhaallijn en schrijfstijl vast. Ik denk dat je ze achteraf ook wel los kan lezen, want heel uitgebreid leer je ze niet echt kennen of het wordt anders wel herhaalt.