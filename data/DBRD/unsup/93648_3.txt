Het slotdeel van de Mercedes-trilogie. Waar de eerste twee delen 'echte' thrillers waren, grijpt King in dit deel terug op het bovennatuurlijke. Een sprong die noodzakelijk is om Brady Hartfield - de bad guy die in het eerste deel in coma werd geslagen - de absolute hoofdrol te geven. Uiteraard is dit bovennatuurlijke King op het lijf geschreven en is hij een absolute meester om dit spannend te brengen. Het gaat in een sneltreinvaart met een misschien wel kenmerkende storm waarin het verhaal eindigt. Maar ergens vond ik dit ook wel jammer, omdat ik het thriller aspect uit de eerste twee delen juist zo verfrissend vond. Het voelt wat gekunsteld om de trilogie op deze manier af te sluiten.
Voor mij daarom drie sterren.