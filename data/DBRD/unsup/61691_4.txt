De karakters, heel geloofwaardig neergezet leven ieder hun eigen leventje en passen wonderlijk goed samen in het verhaal. Zelfs een bestaand iemand in persoon van John Gotti komt voor in dit boek met zachte, maar toch macabere humor.
Een verhaal dat aangeeft hoe de hoofdpersoon gelooft in het land waarin hij leeft en de mooie kans die hem geboden is door de overheid.
De dialogen zijn heel goed en met een soort van zwarte humor doordrenkt, waardoor het boek heerlijk leest. Ook de korte zinnen, afgewisseld met diepgaande, soms wat zware tekst maakt het tot een briljant boek!
Het wordt nergens saai en er blijft een onderhuidse spanning aanwezig.

We kunnen zelf keuzes maken en maken wellicht niet altijd gebruik van de mogelijkheden die we hebben. Het is de bekende 'eerste stap naar een beter leven' waar het in dit boek over gaat. Zo lees ik het in ieder geval.