Het boek 'Wieg van mijn vijand" van S. Young is niet een op waarheid gebeurd verteld verhaal, het is wel een mogelijk waarschijnlijk verhaal, het is wel een waar verhaal over de "Lebensbornkliniek" die ten tijden van de Tweede Wereldoorlog werden opgezet teneinde een 'arisch' ras voort te zetten.Jonge vrouwen, zwanger van een duitse (arisch) man werden aangespoord hun kind te baren in daarvoor opgezette klinieken, na de geboorte werden deze kinderen veelal in duitse gezinnen geplaatst en moesten de moeders veelal onder dwang afstand doen van hun kind. Het boek 'Wieg van mijn vijand" verteld ons het verhaal van het meisje Cyrla die door tragische omstandigheden gedwongen ,wordt opgenomen in een Lebensbornkliniek, door haar vertellingen krijgen wij, als lezer, inzicht in de omstandigheden en onmogelijkheden tot ontvluchten, de tragische bevallingen, de pijnlijke afstand, de leugens, de controle en de totaal niet van waarde zijnde opvattingen ten aanzien van de moeder. Het boek verteld een amper bekende geschiedenis uit ons donkere verleden.