Sydney en haar beste vriendin Leela gaan een maand lang door Europa rondtrekken. Nog voor ze goed en wel vertrokken zijn, dreigt de reis al verpest te worden. Aan de ene kant is er Sydney’s angst en schuldgevoel dat ze haar moeder, die met agorafobie worstelt, alleen laat met haar zusje en aan de andere kant blijkt Leela’s ex-vriendje, diegene met wie ze oorspronkelijk naar Europa ging gaan, op hun vlucht richting Londen te zitten.

Het boek was een heerlijk zomerse contemporary. Het verhaal las zeer vlot dankzij de schrijfstijl en het plot en de personages waren enorm herkenbare (goede en slechte karaktertrekken). Hoewel de bezochte plaatsen misschien vrij stereotiep beschreven worden (wiet in Amsterdam, Wafels in Brugge …), is het geweldig om dingen te herkennen die je misschien zelf al bezocht hebt. Sarah Mlynowski heeft duidelijk elke stad goed onderzocht om alle steden juist te beschrijven met straatnamen en andere details.

Naast het leuke reisverhaal, zit er eigenlijk ook wel diepgang in het boek. Sydney die zichzelf aan het ontdekken is, de agorafobie van haar mama brengt mentale gezondheid in beeld en niet alle personages zijn heteroseksueel wat spijtig genoeg nog altijd een beetje zelden is in boeken.

Al bij al raad ik het boek ten zeerste aan, maar houdt er wel rekening mee dat je als je klaar bent met lezen onmiddellijk op roadtrip door Europa gaat willen gaan!