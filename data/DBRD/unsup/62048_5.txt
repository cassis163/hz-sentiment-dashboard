New York, 1988
Chloe Larson, bijna afgestudeerd als advocate, wordt op een avond thuis opgewacht door een man die zijn gezicht verborgen heeft achter een clownsmasker. Hij mishandelt en verkracht haar en laat haar in de vroege morgen voor dood achter. Chloe overleeft, maar is psychisch gebroken en stort in. Langzaam probeert zij later onder een nieuwe identiteit een nieuw leven op te bouwen als officier van justitie.
Miami, 2000
Een seriemoordenaar, bijgenaamd Cupido, zaait angst onder de bevolking na een reeks verkrachtingen en moorden op jonge blon-dines. Wanneer officier van justitie C.J. Townsend geconfronteerd wordt met de verdachte, herkent zij de stem van de man die haar twaalf jaar eerder heeft overvallen.
Op dat moment zweert C.J. dat hij zijn verdiende straf niet zal ontlopen. Haar persoonlijke zaak tegen hem is verjaard, maar zij zal niet rusten voordat hij ter dood is veroordeeld. Is vergelding of gerechtigheid haar drijfveer? Ze zet alles opzij voor deze zaak, waarbij ze bereid is de mazen van de wet op te zoeken om deze man voorgoed uit haar leven te bannen. Maar Cupido is een genadeloze tegenstander en bevecht haar met alle middelen...

Dit is er weer eentje die er voor mij uitspringt. Meteen is het erg spannend. De personages komen tot leven in mijn hoofd. Het is goed geschreven, de spanning wordt steeds verder opgebouwd, een vleugje romantiek, humor en dan het totaal onverwachte einde!
Tot de laatste pagina op het puntje van de bank! Deze schrijfster behoort absoluut tot mijn favorieten en ik ga dan ook graag verder in het vervolg! ( De laatste getuige)