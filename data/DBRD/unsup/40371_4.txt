De zusjes Samantha en Charlotte Quinn zijn 28 jaar geleden getuige geweest van de moord op hun moeder Gamma. Hun vader Rusty is advocaat en probeert zijn leven lang het gespuis van de samenleving zo goed mogelijk te verdedigen. Zo ook de moordenaar van zijn vrouw. Deze gebeurtenis heeft ertoe geleid dat Charlotte als "goede dochter" wordt neergezet. Zij blijft bij haar vader, treedt in zijn voetsporen als advocaat. Haar traumatische ervaring stopt ze weg in een doosje dat afgesloten in de kast staat. Haar zus wordt levend begraven en komt er niet ongeschonden vanaf. Alles wordt weer opgerakeld als er een nieuwe moord gepleegd wordt, waar Charlotte getuige van is. Het verleden wordt opgerakeld. Alle drie (Samantha, Charlotte en Rusty) gaan hier op anders mee om. Als Rusty neergestoken wordt en overlijdt, brengt dit de zussen weer nader tot elkaar. Plotseling vallen alle puzzelstukjes, zowel die uit het verleden als uit het heden, op hun plaats.
Het verhaal geeft duidelijk aan wat traumatische ervaringen met je kunnen doen; hoe verschillend mensen erop reageren. Keuzes die in het verleden gemaakt zijn hebben invloed op de toekomst.
Het verhaal is opgebouwd uit lange hoofdstukken (niet gewend van Slaughter), en flashbacks die je af en toe doen afvragen of ze wel noodzakelijk zijn. Het plot is verrassend en past helemaal bij Slaughter. Een spannend boek dat je liever niet weglegt.