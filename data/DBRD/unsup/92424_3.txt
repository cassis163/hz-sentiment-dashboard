maar nog te weinig om van de nieuwe Deense thrillersensatie te spreken.,Na de herfstvakantie doen twee schoolkinderen een verschrikkelijke ontdekking in de gymzaal van hun school. Er hangen vijf naakte, verminkte lichamen van mannen aan het plafond. Hoofdinspecteur Konrad Simonsen wordt teruggeroepen van zijn vakantie om deze zaak op te lossen. Het motief van de moorden komt al snel naar voren door filmpjes die opduiken. De mannen waren pedofielen en zijn nu gestraft voor hun misdaden. Degenen die achter deze moorden zitten, ontketenen tegelijkertijd en doelbewust een hetze tegen de pedofielen in Denemarken. Volgens de personages is de rechtspraak in Denemarken op het gebied van pedofilie tamelijk soft. De Deense bevolking loopt in Misbruik te hoop tegen de zachte straffen die pedofielen krijgen en besluit voor eigen rechter te gaan spelen. Pedofielen in Denemarken zijn hun leven niet zeker meer. En in deze razende storm van verontwaardiging moet hoofdinspecteur Konrad Simonsen zich staande houden en ervoor zorgen dat er recht wordt gedaan. Alsof dat nog niet genoeg is, heeft hij ook nog moeite genoeg om zijn eigen team in het gareel te houden. Een politieman met gokschulden laat zich omkopen door een journaliste en twee verliefde collegas pakken elke kans om nader tot elkaar te komen.
Misbruik wordt in de markt gezet als de nieuwe Deense thrillersensatie. Dat is te veel eer voor dit boek. Alhoewel het een prima boek is, steekt het nergens boven het gemiddelde uit. De personages blijven ondanks de achtergrond die ze meekrijgen afstandelijk. Het verhaal zelf komt wat gekunsteld over, bijvoorbeeld door de omslachtige manier met een galgconstructie waardoor de mannen in de gymzaal vermoord zijn. De golf van verontwaardiging die over de Deense bevolking slaat is met enkele scènes geïllustreerd, maar nadat die zijn nut voor het verhaal heeft verloren wordt er niet meer op teruggekomen.
Het lijkt erop alsof broer en zus Hammer iets te veel zaken in hun boek wilden stoppen, zonder kans te zien om alles goed te kunnen afronden, waardoor het geheel maar niet wil overtuigen. Voor een debuut belooft het genoeg voor de toekomst, maar nog te weinig om van de nieuwe Deense thrillersensatie te spreken.