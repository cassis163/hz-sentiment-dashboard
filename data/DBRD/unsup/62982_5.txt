Wat een geweldige thriller is dit. Een echte pageturner.

De cover is al mooi. Een wit sneeuwlandschap met daarop een meisje met een rode jurk, een ijsengel.

Deze winterse thriller speelt zich af in het ijskoude Zweden. Ik voelde de kou zelf ook die beschreven werd in het boek. Een ideaal boek dus om op een koude winterdag te lezen onder een dekentje op de bank voor het haardvuur.

Rasmus plant een ontvoering op een bekende Zweed. Hij neemt daarvoor 2 andere mannen onder de arm die hij ‘op straat’ leerde kennen. We kennen daarmee dus onmiddellijk al de daders en het slachtoffer in het verhaal. Maar daarom is dit verhaal niet minder spannend.

Het boek is opgedeeld in korte hoofdstukjes. Het leest heel vlot en wordt verteld vanuit het oogpunt van verschillende personages. Er is ook plaats voor ontroering zonder sentimenteel te worden. Het verhaal heeft een originele insteek omdat je start vanuit de misdaad en in plaats dat de puzzelstukjes met elk hoofdstuk meer op hun plaats vallen, spat de puzzel hier zowaar uit elkaar.

Een aanrader!

Ik mocht dit boek lezen voor de leesclub van Thrillzone.