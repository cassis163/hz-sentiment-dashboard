Triptiek is onderverdeel in verschillende delen. Het eerste deel zet onmiddellijk de sfeer met een gruwelijke moord die Michael dient op te lossen. Hierbij krijgt hij ongevraagd de hulp van Will Trent. Je komt ook wat te weten over Michaels persoonlijk leven. Michael is bijzonder benieuwd naar wie Will Trent is, maar de man blijft een mysterie. Je komt amper iets te weten.

Het tweede deel gaat over John. Hij heeft er een gevangenisstraf opzitten van 22 jaar wegens moord op 17 jarige leeftijd. Na 22 jaar is de wereld uiteraard veranderd, om nog maar te zwijgen over de kostprijs. John heeft geen benul van prijzen, noch van wat er de laatste 22 jaar zich heeft afgespeeld. De spanning wordt in dit deel verder opgebouwd. Ik ben niet verrast hoe dit deel eindigt omdat ik de linken al zelf gelegd heb voor het effectief uitgeschreven wordt.

De verschillende verhaallijnen komen samen in het derde deel. De spanning wordt verder opgebouwd. Je weet wel hoe de vork aan de steel zit, maar toch blijf je hopen op een goede afloop wat maakt dat je soms op het puntje van je stoel zit van spanning.

Het verhaal is vrij rechtlijnig, er zitten geen echte verrassingen. Karin Slaughter beschrijft ook alles in detail zonder gruwel te schuwen.