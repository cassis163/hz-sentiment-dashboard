Ik had dit boek in eerste instantie voor september geagendeerd. Maar het ebook verscheen al in juli! Dus ikke blij.

De fijne soepele schrijfstijl viel mij meteen op. Het verhaal begint niet meteen met dood en verderf, maar je wordt netjes het boek in geduwd. Hoofdpersoon Harper (journalist) raakt samen met een fotograaf betrokken bij een schietpartij en door die gebeurtenis leer je de meeste hoofd- en bijpersonen kennen. Af en toe gaat het verhaal terug naar de periode dat Harper's moeder gruwelijk aan haar einde kwam en Harper nog maar 12 jaar oud was. Een recente moord op een jonge vrouw doet Harper denken aan de moord op haar moeder en ze is ervan overtuigd dat het dezelfde dader is. Ze heeft vrienden bij de politie en zo komt ze (soms op slinkse wijze) aan in-site informatie.
Ook de liefde blijft niet onbesproken en is een leuke toevoeging.

Ik had overigens al vrij snel het vermoeden wie de dader was. Meestal zit ik ernaast, maar deze keer had ik gelijk. Toch verliep het einde niet helemaal zoals ik had verwacht en ik hoop echt dat er een vervolg komt.

4 dikke sterren.