17 mei 2010
Vanuit Hongkong vertrekken, vanwege de Chinese overname, Kimberly Chang en haar moeder op uitnodiging van hun tante Paula naar Amerika. Samen komen ze terecht in een armetierige huisvestiging, tochtig en smerig. Kimberly volgt op elfjarige leeftijd lessen op een school waar racisme sterk aanwezig is. Na school is ze haar moeder behulpzaam met werkzaamheden in een textielfabriek, lange werkuren en karig loon vallen hun ten deel. Daar ontmoet ze Matt. Kimberly is een begaafde leerling daarom krijgt ze een beurs om verder te studeren. Haar jonge leven staat geheel in het teken van leren en werken. De jarenlange omgang met Matt blijft op een cruciaal punt in haar leven niet zonder gevolgen.

Jean Kwok beschrijft de leefwijze van het jonge meisje aandoenlijk, de kou in haar huis is voelbaar evenals de slechte hygiÃ«nische omstandigheden. Naarmate het boek vordert neemt de gevoelige sfeer af, het worden meer gebeurtenissen en feitelijke omstandigheden. Toch weet Jean Kwok een schrijnend beeld te schetsen van immigranten die hun geluk beproeven in the Big Apple.