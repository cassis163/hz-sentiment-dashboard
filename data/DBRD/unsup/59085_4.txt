Ik mocht dit boek lezen voor de thrillerleesclub van Hebban.
Ook hier maken we weer kennis met Olivier von Bodenstein en Pia Kirchhoff. Pia zou net op huwelijksreis gaan als ze geconfronteerd word met een bijzondere moord. Ze raakt er in betrokken en laat haar huwelijksreis er voor schieten. Samen met Olivier wil ze de dader vinden, een scherpschutter die moord om dierbaren te treffen. Het boek bestaat weer uit verschillende verhaallijnen met verschillende personages. Je wordt praktisch meegezogen in het verhaal en wil weten wie de dader is en waarom. Je denkt te weten wie de dader is, maar het plot is verrassend. Als je dit boek hebt gelezen besef je dat het onderwerp zeer actueel is en je gaat er meer over nadenken. Zeer gewaagd. Nele Neuhaus heeft mij weer kunnen boeien van begin tot het eind en ik geef het boek dan ook graag 4 sterren!