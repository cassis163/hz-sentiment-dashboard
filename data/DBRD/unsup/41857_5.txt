Ik wist eigenlijk niet goed in welk boek ik moest beginnen en dacht bij deze even 1 hoofdstukje lezen, kijken of het bevalt. Het is dus niet bij 1 hoofdstuk gebleven, voordat ik t wist was ik al op de helft. Wat een prachtig ontroerend verhaal is dit, beetje vergelijkbaar met Versplinterd van Dani Atkins en Voor jou van Jojo Moyes, als je die boeken mooi vond dan is dit boek ook zeker een aanrader! Het verhaal word grotendeels door twee personen verteld, Belinda, de verloofde van de overleden Andy en Evelyn de moeder van Andy. Beiden worden geconfronteerd met het verlies van Andy en allebei gaan ze er anders mee om, ik kon me eigenlijk in beide personages goed verplaatsen en leefde met ze mee. Geweldig hoe uiteindelijk de verhaallijnen weer samen komen, ik heb enorm genoten van dit boek.