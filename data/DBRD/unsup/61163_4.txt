Fridlund heeft met ‘een geschiedenis van wolven’ een heel bijzonder debuut geschreven. Ze verweeft twee verhalen die Linda heeft meegemaakt, het verhaal van Paul en Patra waarin ze zo graag mee zou willen doen en waarin ze zich schuldig voelt over de afloop. Daarnaast het verhaal rond Mr Grierson die door haar klasgenoot Lilly wordt beschuldigd van aanranding. Ze is in beide gevallen jaloers en wil Patra/Lilly zijn en haar boosheid op hun afreageren. Dit laatste verhaal had voor mij nog wel iets meer uitgewerkt mogen worden.

Het is opvallend eenvoudig geschreven en juist door die eenvoud voelde ik me direct betrokken bij Linda die zelf haast verwaarloosd wordt door haar ouders. Tegelijkertijd had ik soms moeite om door te lezen doordat het boek me een unheimisch gevoel gaf. Ontzettend knap hoe ze spanning op weet te bouwen, terwijl de afloop op bladzijde 1 al wordt verteld.