Bijzonder aan dit boek is, dat dit het eerste boek is van de auteur dat in Nederland is uitgegeven, terwijl het al het zevende boek is dat de auteur heeft geschreven. Het wordt gepresenteerd als het eerste deel van een serie van vier met William Wisting en zijn dochter Line in de hoofdrol. In "Rode sneeuw" maakt de lezer voor het eerst kennis met Wisting.
Om de lezer toch wegwijs te maken in de personages begint het boek met een introductie.

Er wordt een moord gepleegd in een vakantiehuisje en Wisting wordt met zijn team op de zaak gezet. Wat volgt is een complex moordonderzoek, waarin ook de (ex-)vriend van Line Wisting bij betrokken lijkt te zijn. Vele personages passeren de revu en niet iedereen blijkt zo te zijn, als de lezer in het begin denkt........

Het boek begint veelbelovend en heeft trefzekere en spannende momenten, maar helaas dooft het verhaal in het middenstuk uit als een nachtkaars, om gedurende de laatste 30 bladzijden weer aan spanning te winnen. Verrassend is de uiteindelijke dader, omdat er weinig aan opbouw wordt gedaan.
Het is een makkelijk te lezen boek, met korte hoofdstukken. Een fijn verhaal, maar wat mist is meer uitgediepte karakters.
De overdaad aan personages lijkt het verhaal soms onnodig verwarrend te maken en niet elk personage is hierin even relevant.

3,5 sterren. Afgerond 4 sterren