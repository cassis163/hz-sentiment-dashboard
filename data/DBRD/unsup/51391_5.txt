Emotioneel als ik ben, wist ik dat dit boek me erg zou aangrijpen na de vele reviews te hebben gelezen. Dat en het feit dat mijn moeder een jaar geleden overleed, maakten dat ik me mentaal en emotioneel gewapend voorbereid had op een stevig verhaal met de nodige emoties.
Het verhaal over twee jonge vrienden die noodgedwongen afscheid dienen te nemen, was boeiend vanaf het begin. Jasper is een student met emotionele bagage; Sam is een studente die het geen moer kan schelen wat anderen over haar denken. Geen emo-romantisch verhaal, maar een boeiend relaas over twee echte hartsvrienden die gewoon niet zonder elkaar kunnen.
Wat gebeurt er als dit niet langer mogelijk blijkt te zijn? Zonder spoilers, kan ik wel zeggen dat het boek geen rechttoe-rechtaan bucketlist verhaal is, maar een relaas over ontroerende oprechtheid. Een must-read.
En ik geef toe: ik heb ook een potje gehuild.