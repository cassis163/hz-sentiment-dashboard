Shari is een hoogsensitief meisje en verzot op paarden. Ze helpt Marian op de stal en mag rijden op pony Oliver. Hij wordt echter te klein voor haar maar blijft hem toch verzorgen. Het liefst van al wil ze haar eigen paard. Op een dag koopt Marian het getraumatiseerde paard Blanche. Shari voelt meteen een klik met Blanche. Ze zijn beide heel gevoelig en onzeker, net hierdoor begrijpen ze elkaar en ontstaat er een band voor het leven. Haar ouders besluiten om Blanche voor haar te kopen. Het vertrouwen tussen Shari en Blanche wordt steeds sterker. Helaas wordt Shari ziek en kan ze steeds minder en minder tijd doorbrengen met Blanche. Er moeten emotionele keuzes gemaakt die zeker en vast invloed hebben op Shari en Blanche maar ook op haar moeder Laura (die ook helemaal weg is van Blanche).

Mia Farnwood heeft dit verhaal met veel emotie en gevoel neergezet waardoor je het in één ruk uitleest. Je kan je perfect inleven in alle personages. Je voelt letterlijk de liefde van Laura voor haar dochter, de band tussen Shari en Blanche, de zelfzekerheid van Marian, enzovoort.
Het verhaal verloopt in een rustig tempo maar krijgt snelheid door de ontwikkelingen en emoties tussen Shari en Blanche. Dit maakt dat het lezen heel aangenaam.

Hoogsensitiviteit is een term die je tegenwoordig veel hoort maar nog steeds door weinig mensen wordt begrepen. In dit boek krijg je door het verhaal een hele goede neerzetting van hoogsensiviteit. Elke prikkel komt zo hard binnen en kan je helemaal van slag maken.

Een waargebeurd verhaal met zo veel liefde en emotie verteld, geschreven voor jong en oud. Aan te raden aan iedereen, je hoeft er zeker geen paardenliefhebber voor te zijn.
Mia bedankt om een deel van jullie leven met ons te delen in dit mooie boek. Ik kijk zeker en vast ook uit naar je tweede boek.