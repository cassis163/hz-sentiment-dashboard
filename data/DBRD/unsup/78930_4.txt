Dit boek gaat over een man die binnenkort zal overlijden aan kanker en die zich met al zijn schatten begraaft in een tombe ergens ter wereld. Via een videoband daagt hij zijn drie zoons uit om hem te vinden. Die uitdaging gaan ze uiteraard aan. Al snel blijkt dat hun vader zich in de jungle in Honduras in een verborgen Mayastad heeft begraven. Omdat hun onderlinge band niet goed is, gaan ze hem gescheiden zoeken.
Verwacht geen diepgang van dit boek; verwacht avontuur. En dat is er voldoende. Gevaar dreigt door piranha's, jaguars, corrupte militairen, oerwoudindianen en nog meer.... Dit is 1 van die boeken die ik tot diep in de nacht had willen uitlezen. Gelukkig had ik de discipline om het opzij te leggen tot de volgende dag.