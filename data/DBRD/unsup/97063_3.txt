Na een aangrijpende gebeurtenis, wordt Stendert door zijn zus naar de Blauwe Luiken, een B&B nabij Utrecht gebracht, om rust te vinden in zijn hoofd. Of dat zal lukken is nog maar de vraag.
Eenmaal aangekomen maakt hij kennis met een aantal toch wat zonderlinge gasten.
Als na een feestje ter gelegenheid van het 1 jarig bestaan van de Blauwe Luiken een van de bewoners verdwijnt en niemand schijnt te weten wat er is gebeurd, gaat Stendert samen met Kat, een andere gaste op zoek naar de waarheid.

De cover :
De cover is sober, bruine achtergrond met 3 gekleurde bloempjes en iets wat op bloedvlekken lijkt.

Wat ik ervan vind
Het boek start met een stukje cursieve tekst, waarbij nog onduidelijk is over wie dit gaat.
De rest van het verhaal speelt zich af tussen 9 en 11 november, met als afsluiter nog een hoofdstuk in december en een in maart.
De hoofdstukken omvatten telkens een hele dag en vallen daardoor ietwat lang uit
Meteen van in het begin duiken een heel aantal personages op, dit is wel wat overweldigend.
Het verhaal wordt hoofdzakelijk vertelt vanuit het standpunt van Stendert.
Het verhaal komt traag op gang, het komt niet echt als een thriller over maar eerder als een detective, met Stendert en Kat als een soort Tommy en Tuppence.
Tijdens de zoektocht van Kat en Stendert komen weer nieuwe personages opdagen, die telkens ook nog een bijnaam hebben. Je moet er wel je hoofd bijhouden om iedereen te kunnen plaatsen.
Stilaan wordt duidelijk wat er in het verleden is gebeurd en hoe dit verband houdt met de Blauwe Luiken.
Waar het in het begin nog leuk is dat Stendert alles met een liedje associeert en hij in elke B&B-gast wel een artiest ziet , gaat dat op den duur wel wat vervelen en vertraagd het leestempo. ( In het boek is een trouwens de QR-code terug te vinden, waarmee de lezer zelf de songs kunt beluisteren.)
Toch lees je dapper door, want je wil weten hoe het afloopt met Stendert en met die persoon uit de proloog.
Op het eind komt alles in een stroomversnelling terecht en komt er toch wat thrillergehalte binnengesijpeld.

Komt Stendert eindelijk tot rust, kan hij het verleden achter zich laten?
Door het open einde van het boek kom je het niet te weten. Misschien in een vervolg?

3.5 sterren