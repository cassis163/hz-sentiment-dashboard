Bijwerking
De hoofdstukken zijn per dag beschreven van zaterdag 19 juli t/m zondag 24 augustus.
Een goed uitziende man van 19 jaar is dood aangetroffen met felgekleurde pillen op zak in een verlaten binnentuin in Amsterdam. Na onderzoek blijken dit levensgevaarlijke pillen te zijn. Hetzelfde spul als bij de onwel geworden toeristen in Amsterdam. Deze voornamelijk buitenlandse toeristen zijn onwel geworden na het gebruik van partydrugs. Rechercheur Britt Franken wil alles op alles zetten om de daders zo snel als mogelijk op te pakken. Britt besteedt meer aandacht aan haar rechercheurstaken dan aan haar puberdochter Bo en aan haar potentiële echtgenoot Thomas. Zij heeft hem al het ja-woord gegeven maar heeft nog twijfels of zij het huwelijk wel aandurft, 15 jaar geleden is haar man, de pap van Bo vermoord en daar is Britt klaarblijkelijk nog niet overheen.
Bo heeft een goede band met Thomas en doet er alles aan om de relatie Britt en Thomas in goede banen te leiden. Britt maakt niet genoeg tijd vrij voor Thomas en Bo. Britt gaat helemaal in haar rechercheurstaken op. Het spoor leidt naar een vrouwelijke drugsdealer, Simone. Zij wil snel veel geld verdienen voor naar Amerika te kunnen gaan. Als Simone er achter komt dat haar verkocht spul tot de dood van een meisje leidt, wil zij dat de productie van foute pillen stopt. De gebruikers van de handelswaar van Simone kregen agressieve gevoelens, wat leidde tot kopschoppen en tot de dood van Sam de Koning. Haar zogenaamde vriend Jeffrey heeft Simone aan het bijbaantje van drugsdealer geholpen. Jeffrey stuurt de drugsdealers aan. De grote baas Nick heeft een loods ter beschikking gesteld waar de foute pillen door Kevin gemaakt worden. Kevin heeft de kennis, Nick heeft de financiële mogelijkheden voor productie. Simone plant een afspraak met de grote baas Nick, wat haar duur komt te staan. Dan is er voor de Julia, de vriendin van Simone tijd voor actie. Jeffrey blijkt niet te vertrouwen te zijn, daar was Simone al achter gekomen. Jeffrey vernietigt het bewijsmateriaal en slaat op de vlucht. Kevin en Julia, de tweelingzielen hebben een verbond gesloten.