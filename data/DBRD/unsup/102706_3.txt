In rode rozen en tortilla's wordt het verhaal verteld van een Mexicaanse familie die op een Hacienda wonen. Mama Elene zwaait de scepter en haar dochters hebben maar te luisteren. De traditie is dat de jongste dochter niet mag trouwen, omdat zij voor haar moeder moet zorgen tot die sterft. Als de jongste dan juist de liefde van haar leven vindt, zijn het mysterieuze zaken die leiden tot vreemde gebeurtenissen.

Elk hoofdstuk begint met een Mexicaans recept, en elk recept wordt gemaakt en gegeten en heeft een bijzonder bij-effect. Het is een originele opbouw van een verhaal waarbij liefde en eten grote invloed op elkaar hebben.
Een boek, waarvan de eerste uitgave in 1991 was, beschrijft een tijdloos verhaal vol liefde mysterie en smakelijke recepten.

Elk hoofdstuk is een verhaal op zich, wat door de vreemde onverklaarbare gebeurtenissen een soort sprookje vormen. Wat in de eerste hoofdstukken even wennen is, maar wat daarna boeit tot het einde. Zal de liefde het winnen?