Dit boek is een vervolg op Koortsdroom en een echte aanrader voor de Pendergast fans!

Het verhaal wordt vol vaart verteld en het ontbreekt nergens aan actie en plotwendingen. Het enige nadeel is dat dit boek minder goed zelfstandig kan worden gelezen door mensen die nog niet eerder kennis hebben gemaakt met deze mysterieuze en eigengereide FBI agent.

Het is echt een deel van een serie met een cliffhanger op het einde die veel goeds belooft voor het volgende boek. Voor de mensen die de vorige delen van de serie hebben gelezen een absolute must have.

Voor de niet-ingewijden is het echter bijna noodzakelijk om eerst de voorgaande delen te lezen. Om deze reden krijgt dit boek dan ook 3 in plaats van 4 sterren van mij.