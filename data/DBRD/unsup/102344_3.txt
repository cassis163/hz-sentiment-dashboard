Volgens de achterflap van Moordboek heeft Kellerman 17 bestsellers geschreven. Ik heb ze allemaal in mijn boekenkast staan omdat ik vanaf het begin geboeid was door Alex Delaware en Milo. Het grote oeuvre van Kellerman kent hoogtepunten en dieptepunten. Ik vind Moordboek een mindere Kellerman. Waarom? Het verhaal is vrij ingewikkeld. Het lijkt er soms op dat Kellerman de regie niet helemaal in handen heeft. Dit gaat ook ten koste van de geloofwaardigheid. Toch komen de lijntjes aan het einde wel bij elkaar, dat moet ik Kellerman nageven.

In Moordboek is er zelfs sprake van een heuse relatiecrisis tussen Alex en Robin. Ik ben benieuwd hoe dit verder gaat. In de vorige Kellermans heb ik me soms geirriteerd aan het Â´Hollywood-gehalte' van hun relatie. Deze werd soms zo ideaal beschreven dat het mij begon te irriteren. Alles aan Robin leek altijd te deugen, dat gaat op den duur erg vervelen.

Hoewel ik dit een 'mindere' Kellerman vind, blijft hij zeker de moeite waard. De beschrijving van de 'couleur locale' is zijn handelsmerk en altijd boeiend. Kellerman schrijft toegankelijk, kan prima vertellen en de hand van de psycholoog is duidelijk zichtbaar. Jonathan Kellerman is en blijft een vakman en zelfs een minder goed boek uit de serie is zeker de moeite waard.