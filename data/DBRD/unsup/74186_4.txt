#hebbanbuzz

In het eerste hoofdstuk van 'T Jagthuys maken we kennis met zorgverlener Vera, Binnert (al zij het vanachter het gordijn) en zijn moeder Neeltje.
Binnert is een man van 35, autistisch, maar wereldvreemd en slijt al zijn dagen in 'T Jagthuys onder het juk van zijn moeder.
Alle mensen die Binnert ontmoet, al zij het vluchtig, voorziet hij van een nummer.
Vera voorziet hij van nummer 17.

Vera wordt door Neeltje ingehuurd om Binnert op seksueel gebied te helpen.
één keer in de week zoekt ze hem op.
Naarmate Vera vaker over de vloer komt in ''T Jagthuys raakt ze steeds meer in de ban van Binnert.
''En ik heb hem helemaal voor mij alleen, dacht ik, niemand weet dat hij bestaat''. (blz 71)
Vera wil hem dan ook alleen voor haarzelf en besluit om Binnert uit 'T Jagthuys te krijgen bij z'n moeder vandaan.



De cover en de titel doen heel klassiek aan en intrigeert. omdat je je gaat afvragen wie of wat daar zo is weg gestopt..
Al dit boek in de winkel zou zien liggen zou ik het wel hebben opgepakt.. 38

De hoofdpersoon, Vera vond ik niet zo leuk, ze is heel egoïstisch.
Dingen moesten op haar manier, zonder rekening te houden met wat Binnert wilde.
Ik begon mij al gauw te ergeren aan haar.

Binnert vond ik een slimme man en bijzondere man, maar doordat hij zo afgesloten van de buitenwereld leefde heeft hij geen levenservaringen.
Hij kende alleen wat hij meemaakte in 'T Jagthuys of waarover hij in zijn boeken las.
De liefde voor zijn moeder is vertederend.

Het einde vond ik heel onverwacht en verrassend, dat zag ik niet aangekomen!

'T Jagthuys bestaat uit vierendertig korte hoofdstukken.
De schrijfstijl is prettig en het boek leest snel door.

Ik ben zeker van plan om vaker eens een boek van Merijn de Boer te gaan lezen!

*Ik heb dit boek gewonnen voor de #hebbanbuzz.
Met dank aan Hebban & Uitgeverij Querido voor dit exemplaar.
Dit heeft mijn mening over dit boek niet beinvloed*