De 10-jarige Grace haar vriendinnetje Tilly ontdekken in de hete zomer van 1976 dat buurvrouw Creasy vermist wordt.
Dit maakt veel indruk op de jonge meisjes en daarom vraagt Grace aan de dominee hoe je kunt voorkomen dat mensen verdwijnen. De dominee antwoord daarop: "Door hen te helpen God te vinden". De meisjes besluiten daarom bij alle buren langs te gaan om God te zoeken, want als ze hem vinden, zal mevrouw Creasy immers ook terugkomen.

Door de gesprekken die de meisjes met de buurtbewoners voeren, kom je als lezer steeds meer te weten over de levens en geheimen van deze buurtbewoners. Langzaam wordt dan ook duidelijk wat er 10 jaar eerder is gebeurd en wat dit te maken heeft met de buurman van nummer 11.

Hoe langer de hete zomer en de verdwijning van mevrouw Creasy duurt, hoe meer ook de spanningen in de buurt oplopen. Tot het moment dat de meisjes iets ontdekken waardoor de eensgezindheid weer even terugkeert in de straat

Het probleem met bokken en schapen wordt voornamelijk vanuit het perspectief van Grace verteld, maar wordt zo nu en dan afgewisseld met het verhaal van één van de buurtgenoten.
Daarnaast wordt er zo nu en dan teruggesprongen in de tijd naar een periode in 1967. Deze afwisselingen maakt het boek erg prettig om te lezen. In het begin is het even puzzelen wie wie is, maar ook dat is onderdeel van het boek.

Laat je overigens niet weerhouden door de verwijzingen naar de bijbel die in dit boek voorkomen. Dit is in mijn ogen een middel om de diverse thema's (vriendschap, geheimen, vertrouwen, bij de groep horen, eenzaamheid) naar voren te brengen en is absoluut niet storend.