Dit is het tweede boek met sprookjes en verhalen voor kinderen uit de reeks van zes boeken van de Gentasia Awards serie. In dit boek staan korte en iets langere verhalen en sprookjes voor kinderen, geschreven door beginnende en al iets meer gevorderde of al ver gevorderde schrijvers. Het is een bonte verzameling van allerlei onderwerpen. De meeste van deze verhalen zullen volgens mij alleen door kinderen te lezen zijn die technisch al goed kunnen lezen, er is weinig rekening gehouden met leesniveaus en moeilijkheid van woorden of woordfrequentie en er wordt soms gebruik gemaakt van ingewikkelde namen. Dat is direct ook mijn kritiek. Bij de volgende bundels denk ik dat de schrijvers er beter aan zouden doen om meer bij de doelgroep van kinderen aan te sluiten met hun woordgebruik en zo te proberen te schrijven dat ook jongere kinderen deze verhalen zelfstandig kunnen lezen. Anders wordt het eerder een voorleesboek. De verhalen die erin voorkomen zijn divers en hebben allemaal wel iets bijzonders. Daardoor zijn ze waarschijnlijk ook door de lezersjury geselecteerd voor deze bundel. Ik vind het een goed initiatief van de uitgever om meer schrijvers een kans te geven op deze manier gepubliceerd te worden en om hun verhalen zo aan het lezerspubliek aan te bieden. Jammer is wel dat een gedegen (woord)redactie (nog) niet tot de mogelijkheden behoorde. Toch staan er goede verhalen in deze bundel en zou ik hem zeker aanraden aan kinderen of jeugd om hem aan te schaffen en te lezen. Als ik een top drie zou moeten geven komen de volgende verhalen voor mij hiervoor in aanmerking: Zevenstipje is bang (geschreven door Pen Stewart), Duimelijntje snoeit de rozen (door Margot Eppink) en Ogen van Groen (door Koen Smet). In deze drie verhalen vond ik behalve dat het goed uitgewerkte ideeÃ«n waren ook meer diepgang die mij aansprak. Ik geef vier sterren voor deze bundel en vind het een aanrader voor fantasylezertjes van jonge leeftijd, maar eigenlijk van alle leeftijden want ik heb er als volwassene toch ook van genoten.