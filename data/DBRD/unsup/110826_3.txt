Een jonge alleenstaande moeder, Marissa Fordham, wordt gruwelijk vermoord gevonden. Bij haar ligt haar 4 jarige dochtertje Hayley, het meisje dat het alarmnummer belde met de mededeling dat papa haar mama pijn heeft gedaan. Zij is zwaargewond maar overleeft.

Anna Leone en haar man Vince nemen op aandringen van Anne het kind in huis. Vince is hier niet blij mee in verband met Anne haar rol in de Zie-Geen-Kwaad moorden en de gevolgen daarvan, waar Anne nog dagelijks mee worstelt. Hij is bang dat zij teveel betrokken zal raken maar Anne zet door en doet alles om het kind te beschermen en troost te bieden.

Wanneer blijkt dat het ernstig getraumatiseerde kind vrijwel elke man als papa betiteld, wordt de zoektocht er niet makkelijker op. Er zijn zoveel mannen in Marrisa's leven geweest die hiervoor in aanmerking komen. Wanneer men erachter komt dat Marissa een groot geheim met zich meedroeg, concentreert het onderzoek zich daarop omdat het er op lijkt dat dat geheim alles met deze moord te maken heeft. Of dit ook zo is blijkt uit een wat vergezocht slot.

Persoonlijk had ik zoveel meer van dit boek verwacht, zo jammer. Het voorgaande boek hoef ik ook al niet meer te lezen want het plot van dat boek wordt in Geheimen in het graf volledig weggegeven. Het feit dat Anne opnieuw tot twee keer toe slachtoffer is, vind ik erg vergezocht. Het is allemaal een beetje teveel van het goede en dat was niet nodig geweest voor de spanning van het boek. Toch heb ik het boek wel met plezier gelezen. Het is vlot geschreven en het wordt nergens saai. Daarom toch 3 sterren.