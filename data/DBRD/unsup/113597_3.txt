Het verhaal:
Dit boek is een heruitgave van het originele boek uit 1950, in een vertaling van H W J Schaap.
Het boek begint met een voorwoord, waarin de schrijver uitlegt dat dit boek niet geschreven is al een verhaal om te lezen maar als gegeven voor een film.
Het speelt zich af in Wenen, Oostenrijk, in de jaren ’50 van de vorige eeuw. Wenen is verdeelde stad, net als het Duitse Berlijn. Er is een Russische, Engelse, Franse en Amerikaanse sector. Deze verdeling is van belang voor het verhaal. Hier komt men steeds op terug.
Rollo Martins, een Engelse schrijver van goedkope wildwestromannetjes, is op uitnodiging van Harry Lime naar Wenen gekomen. Op de dag dat Rollo aankomt, blijkt dat Harry een dodelijk ongeluk heeft gehad. Rollo vertrouwd het niet en besluit zelf op onderzoek uit te gaan. Harry heeft er in ieder geval voor gezorgd dat Rollo voor een week in een hotel zitten dus neemt hij de tijd. Hij raakt in gesprek met mensen die Harry gekend hebben en ook met tegenstanders van hem. De verteller, Calloway, neemt hem de eerste dag op sleeptouw. Vervolgens ontmoet hij verschillende personen die Harry voor het laatst in leven gezien hebben en omdat niet iedereen dezelfde gegevens kan vertellen, denkt Rollo meer en meer aan moord. De politie is er niet van overtuigd. Toch gaan ze zich met het onderzoek bemoeien, Rollo heeft allerlei scenario’s bedacht over wat er met Harry is gebeur. Het wordt een speurtocht in de hele stad naar de Derde Man, in een tijd dat je nog een avondklok hebt en je niet zomaar overal heen kan gaan. Wat er met Harry is gebeurd, moet je zelf maar lezen.
Het boek komt wat traag op gang, pas net na de helft wordt het wat spannender en komt er meer vaart in het verhaal. Het boek heeft nog geen 200 pagina’s , maar ik kon het niet in een keer uitlezen. Het is naar mijn idee niet echt een thriller, er zit te weinig spanning in. Het lijkt soms meer op een verhaal.
De sfeer in het boek is wel duidelijk omschreven, de verschillende zones in Wenen komen aan bod met hun eigen karakteristieken , de kapotgeschoten gebouwen en het jaargetij waarin het zich afspeelt maken het geheel af.
De karakters zijn summier beschreven, maar je kan je wel een voorstelling maken van Rollo of bijvoorbeeld Anna.
Het boek heeft een mooie kaft. Als je het verhaal leest, zal je deze herkennen.
3 sterren .