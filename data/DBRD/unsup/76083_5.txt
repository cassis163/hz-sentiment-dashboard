Samenvatting

Isabel Dieudonné, overledenenverzorgster en ex rechercheur vind het verdacht als er in een korte periode drie zelfdodingen van jonge mensen hebben plaatsgevonden. Ze gaat zich erin verdiepen. Is er een verband? Gaat het om zelfmoord of is er iets anders aan de hand? Ze duikt in de zaak vastbesloten om opheldering te krijgen. Stukje bij beetje komt de waarheid boven tafel.

Leeservaring

Verdoemd is het derde deel in de reeks rondom voormalig rechercheur en specialist postmortalezorg Isabel Dieudonné. Alvorens het verhaal begint is er een korte samenvatting gegeven van de gebeurtenissen uit de twee voorgaande delen. Dit is handig om je geheugen op te frissen maar is ook handig voor diegenen die in dit verhaal instappen. Hierdoor is het boek prima als standalone te lezen.

Het verhaal heeft je van begin tot eind in zijn greep, de spanning wordt geleidelijk opgebouwd waardoor je steeds nieuwsgieriger word naar de ontknoping. Het blijft tot aan het einde toe een verrassing wat er is gebeurd en waarom. Het boek legt een link naar de twee eerste delen en slaat een brug naar een mogelijk vervolg. De verhaallijn in dit boek is een afgerond geheel maar de laatste passage laat je in het ongewisse en maakt je nieuwsgierig. Hiermee laat de auteur dus een mogelijkheid open om de serie te vervolgen.

De schrijfstijl is vlot en soepel. De hoofdstukken hebben een prettige lengte. Er zijn twee verhaallijnen, duidelijk weergegeven door de titel Toen en Nu. Deze verhaallijnen zijn vanuit Isabel en vanuit de jongeren geschreven. Mooi verweven tot een geheel en waartussen soepel geswitcht wordt.

Het personage Isabel leer je het beste kennen. Een dame die als een pitbull haar tanden in een zaak zet om de onderste steen boven te krijgen. De overige personages zijn goed genoeg uitgewerkt om een goed beeld te krijgen van hun rol in het geheel.

De behandelde onderwerpen zoals zelfmoord en de levenservaring die de rugzakjes van de personages gevuld hebben zijn actueel evenals de omgeving waarin alles zich afspeelt.
Verdoemd is een heerlijke thriller, een boek dat leest als een trein.