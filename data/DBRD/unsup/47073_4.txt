Dat het erg was en is in het Witte Huis; wie weet dat niet? Maar dat het zò erg was en is? Zò ernstig en daarbij vaak ook nog hilarisch was en is?

Houd je van absurdistisch leesvoer? Of van koningsdrama's en tragedies van Shakespeare en anderen? Een lekker moordadige situatie - denk "Revenge Tragedy"; waarbij geen doden vallen (hoewel: nog niet? Voorkeur voor levendige "back-stabbing", elkaar ondermijnende en dwars zittende mensen? Of gewoon geïnteresseerd in roddel, achterklap en smeuïge toestanden? Misschien gewoon een fan van geschiedenis, politiek; of van reality shows?

Dan is het boek van Wolff in het Engels of in vertaling, een aanrader.

Verwacht géén biografie. Dit boek beschrijft een vrij nauwkeurig afgebakende periode rond hoe Trump gekozen werd tot ongeveer het ontslag van Priebus, Tillerson, Bannon en anderen. De eerste 100 dagen van een Amerikaanse President worden gezien als de belangrijkste: een eerste impressie. Ze zetten de toon.

Veel van de schandalen die Wolff beschrijft, was ik allang vergeten. Wie herinnert zich nog Sean Spicer, Priebus, de "Mooch" en vele anderen? De smurrie die inmiddels naar boven is gekomen rond bijvoorbeeld Rusland, vind je hier niet terug. Dat dateert van later.

Wolff wilde zoals hij aangeeft in zijn boek, alleen de eerste 100 dagen van de regering Trump beschrijven. Maar die waren zo bizar en chaotisch, dat Wolff zich genoodzaakt voelde, een deel van "oorzaak en gevolg" mee te nemen in zijn beschrijving. Hij beschrijft dus méér dan de eerste 100 dagen.

Daarbij werd hem weinig in de weg gelegd door het Witte Huis. Hij was dus een "vlieg", "luisterend oor", "meubelstuk". Hij maakt gebruik van diverse bronnen: anonieme uit de kring rond Trump, oud-werknemers, voormalig favorieten en anderen.

Hierdoor krijgt de lezer meer informatie en inzicht rond de machtstrijd in het Witte Huis. Het gevecht binnen Trump-gelederen, de rol van facties binnen het Witte Huis en Trump zelf.

Trump & co verwachtten waarschijnlijk niet dit resultaat. De wereld was te klein, toen dit boek verscheen! In de reeks van recente publicaties rond Trump en zijn troep, is dit een welkome aanvulling.

Of zoals een journalist van de Guardian recent smuikend schreef: het boek van een voorheen middelmatig schijver als Wolff heeft hem geen windeieren gelegd, een ster van hem gemaakt en verkoopt beduidend beter dan door Trump met hulp van een "ghostwriter" gedrukte pulp.