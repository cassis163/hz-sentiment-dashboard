Samuel Bjork - Ik reis alleen

De Noorse schrijver Samuel Bjork schreef al twee romans en Ik reis alleen is zijn thrillerdebuut. Het boek begint in een vlot tempo waarin een aantal personages worden aangebracht en verschillende verhaallijnen zich ontwikkelen. Naarmate het boek vordert komen de verhaallijnen samen en krijgen de verschillende personages diepte. Soms is het een klein beetje rommelig, maar Samuel weet alles goed samen te brengen en de minder balangrijke personages ook hun verhaal te laten vertellen.

Het boek begint met een kort hoofdstuk waarin een jonge moeder sterft in het kraambed en haar baby verdwijnt uit het ziekenhuis. In de weken die volgen wordt de baby niet gevonden. Als na twee maanden de verpleger Joachim Wicklund gevonden wordt na dat hij zichzelf heeft opgehangen, vind men een briefje met de woorden "het spijt me", en gaat men er vanuit dat hij de dader was en stopt men het onderzoek. Zes jaar later wordt er in het bos een klein meisje van zes jaar gevonden, opgeknoopt aan een boom met een rugzakje op haar rug en een briefje om haar hals met de woorden "Ik reis alleen". De moord is aanleiding om het speciale team van Holger Munch weer tot leven te wekken. Prioriteit van Holger is Mia Kruger weer bij het team te krijgen, wat een hele uitdaging is gezien Mia zich heeft terug getrokken op een klein eiland en absoluut geen zin heeft uit haar isolement te komen en haar plannen te laten dwarsbomen. Wanneer er echter nog een klein meisje wordt gevonden stort het team zich op het onderzoek. Wanneer de moordenaar het kat en muis spel persoonlijk maakt voor Holger en Mia wordt het een race tegen de klok.