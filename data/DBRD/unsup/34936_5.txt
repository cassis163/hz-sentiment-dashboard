Daar is hij dan eindelijk, de die-hard fans hebben er een aantal jaren op gewacht maar hun wachten wordt beloond.
Inderdaad ik ben geen die-hard fan maar heb een aantal boeken van Kluun zeker gelezen. Zijn manier van schrijven is lekker rauw en dat is ook in dit boek zeker aan de orde.
Hoe het boek ‘ komt een vrouw bij de dokter’ je intens van binnen raakt doet dit boek dat op een hele andere manier. Maar raken dat doet het wel!
Kluun behandeld in dit boek het leven van een DJ, een wereld waar ik totaal niets van weet. Hij schept het idee dat hij dit zelf heeft meegemaakt maar is dat ook zo? Daarvoor moet je het boek zelf lezen.
De verschillende verhaallijnen rondom Kluun zijn goed uitgewerkt op de manier die ik van hem gewend ben. Het verhaal krijgt verrassende wendingen waarbij ik soms dacht; ‘ goh laat je het zover komen?’.
Ook in het einde van het verhaal is energie gestopt, al met al een heerlijk vermakelijk boek waarbij ik regelmatig mijn wenkbrauwen optrok.
Het boek krijgt daarom van mij 5 sterren.