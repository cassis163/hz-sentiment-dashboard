Het omslag van het boek is vrij saai en zakelijk. Niet echt een omslag, dat direct je aandacht trekt. Toch verwacht ik, mede door de ondertitel ‘voor meer creativiteit, succes en plezier in je leven’ een handvat te vinden om te ontstressen en meer rust te vinden.
De inhoud van het boek is vrij zakelijk met een wetenschappelijke kijk op de onderwerpen, Dit is voor de gemiddelde lezer – denk ik – vrij lastig te begrijpen en ik denk dan ook dat dit soort lezer snel zal afhaken.
Wil je je echt verdiepen in het onderwerp focussen en ontfocussen, dan raad ik aan het boek meerdere keren te lezen en te bespreken met medelezers. Dan kan het een goede impuls geven op jouw denken en doen in het dagelijks leven.
Ik geef het boek 3,5 sterren, cijfer 7,5