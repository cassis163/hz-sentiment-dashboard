Om te beginnen, begin er niet aan als je verwacht om een drakenverhaal te lezen (ik beken dat dit boek mijn interesse gekregen heeft omwille van de cover). Dit is een verhaal dat meer gaat over character development. Het personage Tess is een 17 jarig meisje dat op die periode al wel wat dingen heeft meegemaakt. In het begin van het boek lijkt het allemaal ook redelijk simpel en duidelijk. En dat is waar dit boek zo meesterlijk in uitblinkt vind ik.

Naarmate het boek vordert, kom je steeds meer en meer te weten over het achtergrond verhaal van Tess, en bijgevolg neem je ook weer een ander standpunt in over haar en haar familie. Wanneer alles duidelijk is, is het ook ineens zo begrijpend de reacties van in het begin, en waarom ze gekozen heeft voor de weg die ze ingeslagen heeft. De titel wordt dan ook geheel duidelijk.