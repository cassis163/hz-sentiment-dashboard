Max is thrillerschrijver, maar na een eerste bestseller is het daarna nooit meer een succes geweest. Hij is getouwd met Kim en samen hebben ze een pleegdochter Jola.
Als op een dag de kinderbescherming op de stoep staat om Jola op te halen en terug te brengen naar haar biologische (junkie) ouders, neemt Max Jola mee in auto en krijgt een ongeluk. Op het moment dat hij bijkomt in het ziekenhuis, blijkt Jola te zijn verdwenen. Dan krijgt hij opdracht het ziekenhuis te verlaten en te verdwijnen.

Het boek begint gelijk in een hoog tempo en dat wordt niet meer losgelaten. Nieuwe personen komen het verhaal in, wie is te vertrouwen, wie niet en waar gaat het toch allemaal om? Het is duidelijk dat er iemand de boel regisseert, maar wat is het doel en waarom moeten ze Max hebben?
Het boek is niet weg te leggen, met korte hoofdstukken die eindigen met een cliffhanger, nieuwe hoofdstukken die een tipje van de sluier lijken op te lichten, om vervolgens weer een nieuwe vraag neer te leggen. En dan is er een einde, en toch weer niet, op het moment dat je het niet meer verwacht komt er toch weer een nieuwe wending in het verhaal.

Tot slot weet Fitzek nog een maatschappelijk probleem open te breken en laat de lezer achter met stof om na te denken.

Knap geschreven, het klopt allemaal. Ik heb zitten twijfelen tussen 4 en 5 sterren, maar voor 4 gekozen omdat het verhaal op een gegeven moment (bij het eiland) zo ingewikkeld wordt, dat ik het spoor een beetje kwijt raakte.