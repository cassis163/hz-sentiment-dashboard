Eufemia Goedhart, die we kennen als Fee, erft 499 magische boeken van haar opa, Griffioen Goedhart. Haar vader verkoopt de boeken zo snel hij kan aan een Diberi: een boekverbrander.
Fee en haar vrienden doen alles om de boeken te redden.

Het wordt vergeleken met Harry Potter, en er zijn een paar kleine overeenkomsten. Zo is er magie en een school waar, onder andere, magie wordt geleerd.
Verder deed het mij helemaal niet aan Harry Potter denken. Het is van zichzelf een karakteristiek verhaal en vergelijkingen scheppen compleet andere verwachtingen.
Daarom kan ik iedereen aanraden om de vergelijking met Harry Potter te negeren; Scarlett Thomas heeft zelf een hele eigen stijl.

Het boek zelf vond ik minder spannend dan ik had verwacht, vandaar dat ik de vijfde ster niet geef. Het verhaal zelf vind ik wel heel goed, en dat maakt het de 4 sterren meer dan waard.