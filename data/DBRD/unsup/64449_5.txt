Een bijzonder boek, een bijzondere omslag, een huiveringwekkend gegeven: steeds wanneer je gaat slapen wordt je volledige geheugen gewist.
SJ Watson weet het bijzonder knap te beschrijven: het wakker worden iedere dag opnieuw in het vreemde bed met de vreemde man. In het begin iedere keer die wanhoop, totdat Christine haar dagboek gaat bijhouden: gelukkig, want te vaak lezen dat ze verward wakker werd verveelt gauw. Zodra het dagboek begint begint ook de spanning, die zeer vernuftig wordt opgebouwd naar het eind, de laatste 100 bladzijden is het bijna onmogelijk te stoppen met lezen.
Is dit boek een thriller? Dat weet ik niet goed. Het verhaal is huiveringwekkend, maar wordt pas laat echt spannend. Is het een spannend en mooi geschreven boek? Zeker!!
Is het een dijk van een debuut? JA!!
Ik ben enthousiast, kom maar door met het volgende boek, en dan graag nog spannender.