In de wereld van de zeventienjarige Mare Berrens hebben mensen zilver of rood bloed. Mare en haar familie zijn geboren als lage Roden, voorbestemd om de elite van Zilveren te bedienen. Bovendien bezitten de Zilveren bovennatuurlijke krachten, waardoor ze zo sterk zijn als goden. Als haar beste vriend in het leger moet gaan dienen zet Mare alles op alles om zijn vrijheid terug te winnen. Het lukt Mare om toegang te krijgen tot het koninklijk paleis, waar ze oog in oog komt te staan met de koning. Hij ontdekt bij Mare een verborgen gave – een kracht waarover ze niet had kunnen beschikken – haar bloed is immers rood…

Ik hou van dit soort YA boeken. Ik moest ook meteen denken aan Touching Julliette van Tahereh Mafi toen ik dit boek in mijn handen had. Het is echter totaal iets anders, maar wat is Mare toch een kick ass girl.

Wie is Mare? Mare is een meisje wat eigenlijk al veel is verloren. Ze woont als Rode in een arme wijk, haar vader heeft lichamelijk letsel opgelopen tijdens het vechten in de oorlog en haar broers staan nu aan het front. Mare en haar jongere zusje zijn dus de bron van inkomsten voor hun gezin. Haar kleine zusje heeft een talent voor naaien, Mare kan echter niets. Zij steelt haar inkomsten bij elkaar, samen met haar beste vriend Kilorn. Maar dan gebeurt er iets dat Mare’s wereld op zijn kop zet. Kilorn moet ook naar het front, en Mare zet alles op alles om dat te voorkomen. Ze heeft echter geld nodig om haar plan door te zetten en door een vreemdeling krijgt ze een baan binnen het paleis. Daar loopt niet alles zoals het zou moeten lopen, en voor Mare het weet bevindt ze zich in een web van leugens, liefde, verraad en geheimen.

Victoria schetst met haar woorden een wereld die je ook meteen voor je ziet. Ze zuigt je in de wereld van Mare en beleefd ook echt alles wat zij ook beleefd. Alle personages die zich in Mare’s leven bevinden hebben een diepgaand karakter en allemaal hun eigen geheimen. Het is dan ook heel interessant om te lezen hoe Mare iedereen leert kennen en stukje bij beetje de mensen om haar heen ‘ontleed’ en observeert.

Het verhaal zelf is ontzettend goed geschreven en uitgedacht, ik vond in het begin de love triangle ontzettend voorspelbaar maar hoe verder het verhaal zich vorderde hoe minder voorspelbaar het werd. Ik heb een paar keer dan ook heel charmant met mijn mond open naast mijn vriend op de bank gezeten.

Tenslotte: de cover. Daar hoeft niet veel over gezegd te worden want die is gewoon WAUW.

Ik verheug me heel erg op deel twee. De reden dat ik dit boek 4 van de 5 sterren heb gegeven is omdat het boek erg interessant eindigde, maar ik altijd erg huiverig ben voor deel twee. Mij zijn de tweede delen van trilogieën vaak tegen gevallen. Desalniettemin verheug ik me ontzettend op zwaard van glas op 1 september!