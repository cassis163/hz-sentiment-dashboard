e manier waarop fictie en realiteit, droom en waarheid met elkaar verweven worden, maakt dit boek ook interessant vanuit een literair standpunt. Het gaat in deze roman over meer dan het einde van het een relatie. Ook het schrijfproces, de valkuilen van literatuur en het leven van een auteur komen uitgebreid aan bod. Zo wordt de moeite die het kost om iets kwaliteitsvol op papier te krijgen op een grappige manier tegenover de visie van buren en familie geplaatst. Die zien haar dagtaak eerder als een vrolijk, gemakkelijk geklooi dan als echt werk. Ook de verwijzingen naar andere literaire werken, en de manier waarop ze die toepast op haar eigen leven, vormen een boeiende extra laag in het verhaal.

Ik las in een aankondiging van het boek dat het een ‘hartverscheurend’ verhaal is, en dat is het scheidingsproces op zich natuurlijk ook. Maar Geurts pakt dit literair aan, waardoor het wel aangrijpende roman is, maar absoluut geen tranentrekker of zelfhulpboek.

Volledige recensie: https://www.hebban.nl/spot/smakelijk-lezen/nieuws/doet-schrijven-blijven-ik-nog-wel-van-jou-elke-geurts