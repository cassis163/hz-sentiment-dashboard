Lekker! Nee vies! is een mooi prentenboek over eten. Kinderen die praten over eten. Wat de één lekker vindt kan een ander niet lekker vinden.

Leuk getekend, er is veel te ontdekken op elke pagina. Erg leuk is hond Bello (goed opletten wat er met hem gebeurt bladzijde na bladzijde....), die het hele boek door te vinden is.

Op school kan dit boek goed gebruikt worden om het te hebben over eten. Maar er zullen ook verrassende andere dingen gevraagd worden. Zoals waarom zit dat meisje in een rolstoel, waarom is dat meisje patatjes aan het proppen in haar mond, vis zit toch niet in blik als je vist.

Genoeg om over te praten dus. De wormen met bloed zullen hier vast ook nog wel eens op tafel verschijnen. Wil je weten wat dat is? Gewoon het boek kopen, dan kom je er vanzelf achter.