In dit boek leren we Max kennen, een thrillerschrijver, die terecht komt in de grootste angst van iedere ouder, zijn dochter wordt ontvoerd en is in levensgevaar. Hij wordt als dader aangewezen doordat hij in het 'Joshuaprofiel' valt. Wat volgt is een strijd om zijn onschuld te bewijzen en de daders op te sporen.

Het Joshuaprofiel is een spannende thriller die je laat nadenken over de wereld waarin wij nu leven. Hoe denk je over 'predictive policing'? Hoewel dit niet meteen voor iedereen persoonlijk relevant lijkt, zorgt dit boek ervoor dat je daar anders over gaat nadenken. Ook zware thema's als pedofilie, misbruik en mishandeling komen in dit boek aan de orde. In het nawoord geeft de schrijver wat achtergrondinformatie en zijn eigen standpunt, iets wat ik een mooie toevoeging vind aan dit boek.

Het boek wordt uit diverse oogpunten verteld, wat ik soms een beetje teveel van het goede vond. Het wisselde naar mijn smaak net iets te vaak. Hierdoor moest ik bij hoofdstukken waar het niet bij stond soms even zoeken vanuit wie dit geschreven was.

Al met al geef ik dit boek 4 sterren en kan ik het zeker aanbevelen.