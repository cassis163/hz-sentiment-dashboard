IJsengel, het 6e boek van Nathalie Pagie is een stand alone, na in de vorige 5 jaren 3 boeken uit een serie en 2 andere stand alones te hebben geschreven. Een dame die dus niet stil zit en veel en snel schrijft. Ik houd ervan. IJsengel is het eerste boek dat ik van haar lees en om maar met de deur in huis te vallen, ik ga op zoek naar haar andere boeken.
Zwerver Rasmus heeft een wrok tegen mediamagnaat Berndt MÃ¼ller en bedenkt een plan om hem te ontvoeren. Met het losgeld denkt hij zijn leven weer op de rails te krijgen. De ontvoering kan hij niet alleen en hiervoor schakelt hij 2 anderen in, deze hebben zo hun eigen beweegredenen. Tijdens het wachten op het losgeld, wordt Berndt gevangen gezet in een verlaten hotel op een onbewoond eiland. Dat hotel is echter niet zo verlaten als het lijkt, een 8-jarig meisje, Svenja, woont er ook. Langzaam wint Berndt haar vertrouwen, en hoe klem zij ook zit, ze doet een poging om hem helpen te ontsnappen. Dit alles in een winter die steeds kouder wordt.
IJsengel wordt weggezet als een thriller, maar is meer een spannend boek. We weten wie de daders zijn en we weten wie het slachtoffer is en we leren de familieleden kennen. We worden deelgenoot gemaakt van de beweegredenen van de ontvoerders, de arme sloebers, van hun dromen en teleurstellingen en we krijgen een inkijkje in de familie, van Berndt, de superrijken, die ook hun eigenaardigheden hebben. De emoties worden mooi beschreven, de spanning wordt gedoseerd opgebouwd en de plotwending zit goed in elkaar, deze past bij het spannende verhaal. De cover van het boek is duidelijk als je het boek uit hebt.