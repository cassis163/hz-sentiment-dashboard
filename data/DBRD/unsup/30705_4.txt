Heidi Fried geboren in 1924 is een Joodse auteur en psycholoog. Zij overleefde de Holocaust, zij was in de concentratiekampen Auschwitz en Bergen-Belsen voordat zij in juli 1945 alleen met het motorschip Rönnskär in Zwden aankwam. Ze was 21 jaar toen de Tweede Wereldoorlog eindigde. Zij heeft alle mogelijke verschrikkingen ondergaan en doorstaan. Zij verloor haar ouders op jonge leeftijd maar zelf overleefde zij Ausschwitz. Na de oorlog vestigde zij zich dus in Zweden en schreef het boek ‘Vragen die ik kreeg over de Holocaust’. Met de antwoorden op al deze vragen ontstaat een duidelijk beeld van het leven en de verschrikkingen die een jonge vrouw heeft ondergaan en er mee omgaat. De 46 vragen, die haar het meest zijn bijgebleven, zijn van alledag en de openhartige, indringende en levenslustige antwoorden scheppen zo een duidelijke inkijk in het leven van Heidi Fried van haar geboorte in Sighet Roemenië (nu Sighetu Marmatie) tot haar leven nu in Zweden. Met dit boek en haar reizen langs middelbare scholen en universiteiten zet zij zich in voor de democratische waarden en de bestrijding van racisme op dat wij niet vergeten en allert blijven. Ze is bekroond met de Illis Quorum medaille, en uitgeroepen tot Europeaan van het jaar in 1997. Ze ontving de Natuur & Kultuurprijs, een culturele waardering voor haar literaire werk, in 1998. in 2016, kreeg ze de orde van de ster van Roemenië en in 2017 de orde van verdienste van de Bondsrepubliek Duitsland. Kortom een boek om te koesteren, dankzij zijn eenvoud.