Ook dit tiende - meen ik - boek van jeugdthrillerkoningin Mel Wallis de Vries draagt overduidelijk haar eigen handtekening. Stilistisch verre van bijzonder ( veel omg en herhaling woordgebruik is het nu secondelang of secondenlang?) , maar wel nagelbijtend spannend. Er is altijd veel aandacht voor de compositie en het uiterlijk van de boeken. Hier middels nieuwsberichten, gedachten van een van de hoofdpersonen en het dagboekachtige relaas van de zes protagonisten. Het is een lekkere doorlezer. Voor de moeizaam te motiveren lezersgroep - de weerbarstige pubers - ideaal leesmateriaal. Vandaar vier sterren. Zou ook graag eens een boek van haar lezen met jongens in de hoofdrol. Het zijn (te) vaak op meiden gerichte boeken. De trailers bij denoeken zijn goed promotiemateriaal, maar ogen toch amateuristisch. Dat kan nog verbeteren, zo krijg ik vaak reacties van jongeren.