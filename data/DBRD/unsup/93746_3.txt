Hartelijk dank aan WPG/Manteau uitgeverij voor het beschikbaar stellen van het
recensieboek.
Cover
De cover is net als bij deel 1 een vliegtuig in de lucht. Ditmaal een vertrekkend
vliegtuig van een luchthaven. Op de voorgrond staat een donkere verkeerstoren.
De cover is in allerlei blauwe tinten. De titel staat in vette witte letter prominent
op de cover. Een gele 2 geeft aan dat dit een tweede deel. De cover is minder
Bling Bling dan die van deel 1. Rustiger. De cover krijgt van mij een 8.
Verhaal
In Bling Bling 2 volgen we Beerke Wagenmaker van de Antwerpse politie in haar
jacht op het Georgische moordenaarstrio – Elisabed, Boris en Mate – uit deel 1.
Ondertussen probeert Johannes, in opdracht van de Hoge Raad voor Diamant, de
daders van de overval uit deel 1 te achterhalen. Hun missies worden in deel 2
bemoeilijkt, omdat er wederom een lading diamanten wordt gestolen. Zijn het
dezelfde daders of is een losstaande diefstal. Aan Beerke en Johannes om te
achterhalen of de lopende zaken in verband staan met de nieuwe misdaad.
Conclusie
Bling Bling 2 is het tweede deel in wat een trilogie gaat worden rondom een
aantal diamantroven. Het tweede boek is verdeeld in drie delen en de delen zijn
weer onderverdeeld in hoofdstukken. Voor de duidelijkheid zijn de titelpagina’s
hiervan in het grijs gedrukt. De gekozen opbouw zorgt ervoor dat de spanning
omtrent de overval ontbreekt. De spanning zit in dit tweede deel in de jacht op
de daders uit deel 1. Net als in het eerste boek gebruikt Jan van der Cruysse
weer veel personages. Doordat de meeste personen al in deel 1 zijn opgevoerd,
is het deze keer minder storend. Waar je in boek 1 nog regelmatig de 4
bladzijdes lange personageslijst moest raadplegen, is dit in boek 2 niet het geval.
Een aantal van de personages wordt wat minder oppervlakkig neergezet, maar
de meeste karakters blijven nog erg oppervlakkig. Er zit weinig groei in de
personages, met een enkele uitzondering daargelaten. Ook deze keer wisselt de
schrijver regelmatig van verhaalperspectief. De diepgang die de
perspectiefwisseling geeft, remt helaas regelmatig de vaart in het verhaal. Bij
elke perspectiefwisseling maakt hij ook gebruik van een nieuwe locatiebepaling.
Ook als de locatie eigenlijk niet echt veranderd. Dat breekt de vaart van het
lezen. Net als in deel 1 zijn er ook nu een aantal scènewisselingen die overbodig aanvoelen. Geen meerwaarde hebben voor het verhaal. Wel lopen de
verhaallijnen soepeler dan in het eerste boek, maar de hoofdmoot van de
verhaallijnen ligt verrassend niet bij de nieuwe overval en de overvallers, maar
bij het Georgische moordtrio uit boek 1. Zijn schrijfstijl is wederom vlot en
humoristisch en die zorgt ervoor dat aangenaam leest.
Beoordeling
Net als Bling Bling 1 krijgt Bling Bling 2 van mij 3*. Het boek leest aangenaam,
maar er is te weinig spanning, de personages blijven te oppervlakkig – op een
enkeling na -, de verhouding van de verhaallijnen is in onbalans, maar de
verhaallijn van de Georgiërs maakt wel dat ik wil weten hoe hun plot afgehandeld zal worden in boek 3