Prima verhaal van Lee Child over zijn hoofdpersoon Jack Reacher. Dit boek speelt veel eerder dan andere boeken van hem, namelijk in 1996 - waarbij Reacher nog in het leger zit.
Zijn geheime missie in Duitsland: zoek uit wie de Amerikaan is die 100 miljoen dollar wil hebben en waarvoor hij die wil hebben. In een samenwerking met de CIA en de FBI wordt een groot vangnet uitgeworpen dat steeds dichter wordt aangehaald, tot het verrassende einde.

Niet het beste boek van Lee Child maar wel heerlijk om te lezen. Ideaal om je bij de huidige temperaturen van zo'n 30 graden Celcius in deze bloedhete zomer mee te vermaken.