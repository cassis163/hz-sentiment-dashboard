'Vlinders in november' wordt verteld door de vrouwelijke hoofdpersoon van het verhaal. Net in de steek gelaten door haar man, besluit ze voor langere tijd op reis gegaan door IJsland, een beslissing die vergemakkelijkt wordt door het vele geld en zomerhuis dat ze wint bij een loterij. Net op dat moment belandt haar beste vriendin in het ziekenhuis en wordt ze min of meer gedwongen op diens zoontje te passen. En daar begint het eigenlijke verhaal.

Tumi, zoals de vierjarige heet, ziet en hoort nauwelijks, waardoor het aanvankelijk moeilijk communiceren is met hem. Gaandeweg leert de vertelster wat het betekent om te zorgen voor en te houden van andere mensen.

Auteur Olafsd√≥ttir heeft met 'Vlinders in november' een wondermooi verhaal afgeleverd. Het is onverwacht vlot en met de nodige humor geschreven, en is opgebouwd uit vele korte hoofdstukken. Samenvattend kun je zeggen dat het boek gaat om de verwarrende gevoelens rond liefde en het moederschap.

Aanrader voor wie van mooie, rustige romans houdt. Vier sterren.