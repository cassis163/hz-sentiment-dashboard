Paul en Victor zijn echte vrienden. Ze delen niet alleen dezelfde studentenkamer, maar regelmatig ook elkaars vrouwelijke veroveringen. Totdat Victor, Jackie aan de haak slaat. Hij is het niet gewend dat een vrouw niet meteen reageert op zijn charmes. Hij besluit dan ook meteen om haar alsnog voor zich te winnen. Na een aantal spannende momenten met Jackie te hebben beleefd, blijkt ze voor hem toch niet de ware.

Terwijl Victor zich richt op zijn carrière, studeert Paul verder aan zijn opleiding. Ze zien elkaar hierdoor maar weinig en groeien snel uit elkaar. Dat Jackie met Paul samen is helpt hier natuurlijk niet bij.
Victor besluit Jackie opnieuw voor zich te winnen. Tijdens een diner waar Paul en Jackie samen eten, zorgt Victor dat hij hier ook is. Hij neemt voor de gelegenheid een mooie dame mee en hoopt hiermee wat jaloezie bij Jackie op te wekken. Dit lijkt te werken, want later die week verschijnt Jackie ineens op Victor’s werk. Na nog enkele malen elkaar gesproken te hebben is Victor erin geslaagd. Jackie is verliefd en verkiest hem boven Paul. Paul kan het niet verkroppen dat hij zijn Jackie is verloren aan Victor. Sinds het einde van hun studietijd samen kan hij hem niet uitstaan. Alles lijkt Victor in de schoot geworpen te krijgen. Hij komt van een goed thuis, altijd geld genoeg en zijn vader staat altijd voor hem klaar. Dat heeft Paul niet. Hij besluit dan ook voor eens en voor altijd Jackie terug te winnen van Victor. En deze manieren zijn heel wat anders dan de versieringstrucjes van Victor. Hoe ver is Paul bereid om te gaan? En lukt het hem om hiermee Jackie terug te veroveren?


Ik heb enorm genoten van dit romantisch, erotisch verhaal. Meestal lees ik de verhalen vanuit een vrouwelijk perspectief. Het was erg leuk om het eens vanuit een mannelijk hoofdpersoon te lezen. Iris laat dan ook heel duidelijk de andere denkwijze van deze mannelijke karakters zien. Hierdoor rol je meteen in het verhaal en kom je geen dingen tegen waarvan je denkt dat het niet bij de personage past. In het begin krijg je al een sneak-peek van het einde. Ik was dit door het mee slepende verhaal helemaal vergeten. Toen ik dus bij het einde van het verhaal kwam had ik echt zo iets van; Ow nee! Het zal toch niet! En ja hoor, het bleek helaas wel zo. Ik was er helemaal stil van!

Kortom een heerlijk pakkend verhaal met goede onverwachte wendingen. Heerlijk!