Kate O'Brian wil een super leven en heeft om dat te bereiken, de perfecte kruiwagen gevonden!.
Oliva Sumner.., schatrijk en de perfecte vriendin voor Kate!
Kate zit op Waverly door een studiebeurs.
Als beursleerling heeft ze het niet gemakkelijk en daarnaast heeft ze ook bijbaantjes.
Ze wil kost wat het kost naar Yale.
Kate is een meester in het liegen en bedriegen.

Als er op Waverly een nieuw hoofd promotie wordt aangesteld om de fondsenwerving van Waverly te reorganiseren is de hele school in rep & roer om de verschijning van deze persoon!
Maar als deze persoon Kate lijkt door te hebben, brengt dat haar zo goed uitgestippelde toekomstplannen aan het wankelen!
Iedereen heeft geheimen en niet is wat het lijkt!..


Jammer dat ''Pas op, breekbaar'' wat traag op gang komt, want ik had het boek daardoor bijna niet uitgelezen en was dan een spannend & verrassend verhaal mis gelopen!

Het begin van het boek lijkt op elk willekeurig YA boek.
Met rijke meisjes op een school, geroddel en feestjes.
Vanaf blz 180 begint het verhaal interessanter te worden en dat het verhaal ergens heen lijkt te gaan.
Op een gegeven moment werd het boek zo spannend dat het verhaal mij vastgreep en pas op de laatste bladzijde weer losliet!
De onverwachte wending die het verhaal neemt is heel knap gedaan en maakt de langzame start meer dan goed!