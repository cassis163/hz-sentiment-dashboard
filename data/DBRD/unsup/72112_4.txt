Een tijdje geleden gaf hebban.nl weer een boek weg. Dit maal het boek: Bloedlink, van Marianne en Theo Hoogstraaten. Dit boek had ik al wel eens gespot, maar nog nooit gelezen en dat is achteraf ontzettend jammer, want het is een heel erg goed boek!
Emilia gaat naar Italië als haar zus met haar vriendin daar spoorloos verdwijnen. Ze krijgt daar onverwacht hulp van een privé-detective, maar of die te vertrouwen is? Ook is er een onderzoeksjournalist die op zoek is naar een goed verhaal.
Als er uit een plaatselijke kerk een relikwie wordt gestolen heeft de politie daar meer aandacht voor dan voor de verdwijning van twee jonge vrouwen. Als ook Emilia wordt aangevallen en de journalist verband legt met de beide verdwijningen, komt het verhaal goed op gang.

De schrijfstijl is fijn, korte hoofdstukken, zodat je zo een eind weg leest.

Wat mij heeft verrast, is dat het verhaal wordt verteld in twee tijdslijnen: de een in het heden en in het andere wordt meer duidelijk hoe het (gestolen) relikwie in Italië terecht is gekomen.

Ik vond het een heerlijk boek om te lezen, met spannende momenten. Het geschiedenis-aspect vond ik een goede toevoeging aan het verhaal. Ik ga zeker meer boeken lezen van deze auteurs. Het boek krijgt van mij vier sterren en ik kan het zeker aanbevelen!