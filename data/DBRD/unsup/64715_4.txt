Ook voor mij heeft 'Kaas' de tand des tijds doorstaan. Als verplichte kost in de Middelbare schooltijd en nu op latere leeftijd blijft het een boeiende novelle. Met humor in een bedrieglijk, eenvoudige stijl wordt de kleine wereld van Frans Laarmans beschreven. Een gewone man, levend in een sleur, gevangen in onderhuidse frustraties. Zijn baan als klerk is onbevredigend, zijn priv√© leven alledaags. Na de dood van zijn moeder komt het kaasavontuur als geroepen. Het is tijd voor verandering.
Het wordt geen succes. Alle capaciteiten om een succesvol zakenman te worden, (b)lijken eenvoudigweg te ontbreken. Het levert niets op.
Of toch wel? Uiteindelijk glijdt Laarmans naadloos terug in zijn oude leven. Een illusie armer, een ervaring rijker. Een ander mens.