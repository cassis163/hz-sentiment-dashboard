Ondanks dat ik niet zo snel romans lees, maak ik voor sommige boeken graag een uitzondering. " Een jaar met jou" is zo'n boek, wat meteen mijn aandacht vast hield. Toen ik las waar het over ging, had ik meteen het gevoel dat dit een boek was wat mijn aandacht vast zou houden.
Ik was dan ook erg benieuwd of dit gevoel ook werkelijk zo bleek te zijn. In het begin had ik een beetje moeite om in het verhaal te komen, dit kwam vooral doordat er ook regelmatig over poeziÃ« en literatuur geschreven werd, waar ik weinig van af weet. Echter naarmate het verhaal vordert, merk ik dat ik aan de schrijfstijl begin te wennen en zelf ga waarderen. Wat ik vooral mooi vind, zijn de dichtregels aan het begin van ieder hoofdstuk. Dit geeft het boek net dat beetje extra. Julia Whelan schrijft erg beeldend, waardoor ik me heel goed de situaties kon voorstellen waarin Ella terechtkomt. Ook wilde je Ella soms echt zeggen "doe dit nu niet" om haar voor bepaalde situaties te behoeden. En als een boek dit bij mij voor elkaar krijgt, kan ik alleen maar zeggen dat het boek meer dan goed is.