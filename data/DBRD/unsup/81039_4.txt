Beschrijving

“De vanger in het graan”, eerst gepubliceerd onder de titel “Puber”, is een vertaalde versie uit het Engels van Jerome David Salinger. De originele titel is “The catcher in the rye”. Deze Amerikaanse schrijver, geboren op 1 januari 1919 in New York en gestorven op 27 januari 2010 in New Hampshire, werd vooral bekend door dit controversieel boek dat werd uitgebracht in 1951. Wat het boek zo controversieel maakte was het gul gebruik van grove woorden en thema’s als seks en prostitutie en het feit dat het mensen zou hebben aangezet tot cri-minele daden. Het boek heeft geen literaire prijzen gewonnen.

J.D. Salinger werd geboren als zoon van een Litouws-Joodse vader en een Schots-Ierse moeder. Hij volgde van 1934 tot 1936 een militaire opleiding waar hij ook begon te schrijven. Pas vanaf 1940 publiceerde hij zijn eerste echte werken maar werd dus 11 jaar later pas echt bekend door “The catcher in the rye”. Een tiental jaren later besloot hij een kluizenaarsleven te leiden, en werd er nog amper iets van hem gehoord.

De overige werken van J.D. Salinger draaien bijna allemaal rond één fictieve familie, de Joods-New Yorkse en hoogbegaafde familie Glass. “De vanger in het graan” springt dus echt wel uit het rijtje. Niet alleen door nieuwe personages, maar ook door het nieuwe thema dat in dit boek wordt aangekaart.

De zestienjarige Holden Caulfield is voor de zoveelste keer van school gestuurd, ditmaal van de exclusieve privéschool Pencey in Agersfield, Pennsylvania. Omdat hij ruzie kreeg met zijn kamergenoot over een oude vriendin van hem en hij niet aan zijn ouders durft te vertellen dat hij weer van school is getrapt, vertrekt hij vroeger dan voorzien was en zwerft een paar dagen rond in New York voor hij naar huis kan gaan. Daar belt en ontmoet hij oude vrienden en zijn kleine zusje. Na een tijdje is hij het er zo zat dat hij het liefst van al kon weglopen en nooit meer terugkeren.

Interpretatie

Het gaat vooral over het hoofdpersonage, Holden Caulfield, die zijn draai in de wereld maar niet kan vinden. Dit is iets waar veel jongeren, zeker de dag van vandaag, zich in kunnen vinden. Hij is opzoek naar zichzelf een weet niet hoe hij ermee moet omgaan. Door al de problemen op school en thuis voelt hij zich niet lekker in zijn vel. De drang naar volwassen worden is groot maar toch blijft hij in zijn jeugd hangen. Zo denkt hij nog veel terug aan zijn kinderjaren en wat hij toen beleefde.

Het verhaal wordt chronologisch verteld met hier en daar een flashback. De vertelde tijd omvat enkele dagen en de verteltijd 255 bladzijden. Holden vertelt het hele verhaal in de vertellende ik-persoon, waarbij hij vaak gebruik maakt van flashbacks en herinneringen.

Het is heel duidelijk dat het verhaal wordt verteld door een puber. De schrijfstijl is niet al te gedetailleerd en niet altijd even duidelijk. Er wordt veel gebruik gemaakt van “en zo” op het einde van een zin. Hierdoor geeft het wel goed de gedachtes en gevoelens van Holden weer en hoe een puber zijn omgeving beleeft.
Ik denk dat het boek heel mooi omschrijft hoe pubers denken en zich kunnen voelen. De reden waarom J.D. Salinger dit boek heeft geschreven is waarschijnlijk om taboes te doorbreken, daardoor dat het eerst ook in zoveel Engelstalige landen verbannen werd. Zeker voor de tijd wanneer het boek gepubliceerd werd waren deze thema’s onbespreekbaar en ik vind het fantastisch op welke wijze de schrijver dit probeert te doorbreken.

Zelf vind ik dat het boek geschikt is voor zowel jongeren als volwassenen. Jongeren kunnen zich relateren met het boek en ouderen kunnen weer inzien hoe moeilijk het soms kan zijn om je draai in deze moeilijke maatschappij te vinden.

Evaluatie

In het begin vond ik het een zeer leuk, en op bepaalde momenten zelfs komisch boek, maar naarmate het vor-derde nam het eerder een triestige en depressieve wending. Vooral de eenzaamheid die Holden uitstraalt maakte me treurig. Ik weet de schrijfstijl zeker te waarderen en stoor me niet aan het grove taalgebruik of de zogenaamde bewogen thema’s. Ergens kan ik me ook zeker relateren met het hoofdpersonage omdat iedereen wel eens moeilijke momenten doormaakt, al gaat de ene daar al wat beter mee om dan de andere.

Bibliografie
o J.D. Salinger, (14 juni 2015), Geraadpleegd op 28 oktober 2015, via nl.wikipedia.org/wiki/J.D._Salinger
o The catcher in the rye, (10 september 2015), geraadpleegd op 28 oktober 2015, via
nl.wikipedia.org/wiki/The_Catcher_in_the_Rye