Ik heb genoten! Bijna gehuild. Die lieve kleine Emma uit het eerste boek is een lieve moederlijke vrouw geworden, die zo graag echt wil leven voor het te laat is. Ze ontmoet op haar reis wijze mensen en krijgt wijze adviezen. Een mooi advies vond ik het stukje van meer leven in het nu. Nu is nu… en nu kun je nooit meer overdoen. Geniet dan ook van elke minuut die je hebt.

De stijl van Elle Eggels moet je wel liggen, sommige lezers vinden het rommelig, vanwege de hoeveelheid personages, andere hebben weer weinig met het poëtische en spirituele laagje. Als je nooit eerder iets van Elle Eggels las en nog nooit iets over de zusters hebt gelezen, dan kan dit boek inderdaad heel rommelig zijn. Er wordt af en toe teruggeblikt, maar om het complete verhaal te kennen én te begrijpen is het een must om eerst ‘Het huis van de zeven zusters’ te lezen. Je begrijpt dan vooral een stuk beter waarom en hoe iedereen getekend is door het verleden.

Volledige leeservaring lezen? Dat kan natuurlijk op mijn blog