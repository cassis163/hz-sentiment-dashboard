In SuriMAM Cooking 2 delen de zussen Moreen, Aretha en Martha Waal heerlijke verse en gezonde Surinaamse gerechten, met een overvloed aan kruiden en groenten. Dit kookboek staat boordevol Surinaamse gerechten van nu die iedereen zelf gemakkelijk kan maken. Nou ja, bijna iedereen! Van een aantal ingrediënten (zoals bvb. Sopropo) had ik werkelijk nog nooit gehoord. En ze hier in de buurt vinden....nou ja, vergeet het maar! In Luxemburg kennen ze nu eenmaal geen toko’s.

Maar de ingrediënten die ik wel kon maken uit dit vrolijke en kleurrijke boek, vielen hier in huis erg in de smaak. Een aanrader voor iedereen die van de Surinaamse keuken houdt EN een goede toko in de buurt heeft. Want je kan bepaalde ingrediënten natuurlijk vervangen door iets anders, maar echt niet allemaal.