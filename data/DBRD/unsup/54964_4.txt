4,5 sterren voor deze mooie mysterieuze topper van een boek!

Het verhaal

Toen: Als Ellen 14 jaar is, vindt ze een arme Merel die uit zijn nest is gevallen. Een aardige man wil haar best thuisbrengen. Hij neemt haar mee en heeft andere plannen in zijn hoofd.
Nu: Nu jaren later is Ellen 36 jaar. Rogier en Ellen zijn uit elkaar en samen met 3 honden leeft ze een wat teruggetrokken leven. Als erfgename van een hotel-keten kan ze zich dit permitteren. Het gaat goed met Ellen totdat haar hond Clara dood gaat, ze vreemde mails krijgt en er een jongen word vermist. Als er ook iets met haar zus gebeurt, staat Ellen helemaal op scherp. Wat is er aan de hand? Wie stuurt haar de mails? En waarom komt het verleden als een ware schaduw bij haar terug?

De wisselperspectief en de oplopende spanning zijn belangrijke elementen

De cover is een ware blikvanger. De titel is passend, al moest ik er even over na denken. Het lettertype is wat klein en de tekst mag wat lager op het blad beginnen. Dat geeft meer rust bij het lezen. De vertelperspectief is de ik-vorm. Daar ben ik niet altijd heel erg fan van. Zo lezen we over hoofdkarakter Ellen. Maar ook over Rogier, haar ex, Liesbeth de vriendin van Ellen en 2 anderen. Deze wisselperspectief is kenmerkend voor het gehele boek. Als bij Ellen de radertjes gaan draaien na de vervelende gebeurtenissen, gaat de lezer ook actief meedoen. Gezien na elk kort hoofdstuk met een ander personage er een luikje met nieuwe informatie open gaat. Bij elk karakter lijken er zaken verborgen te zijn, die het daglicht niet kunnen verdragen.

Conclusie

Yvonne Franssen heeft een voorliefde voor taal en dat is goed te merken. Ze neemt de lezer gelijk mee, het diepe in. Die valt van de ene in de andere verbazing. En wil nog maar 1 ding: en dat is doorlezen. Schaduwen is een zeer spannend verhaal, vol leugens , intriges en geheimen. En lijkt ook wel een soort 3d-puzzel. Veel wordt verzwegen, maar of dat handig is? Wie is nog te vertrouwen? En waar ligt nu de sleutel van dit alles? Misschien dichter bij Ellen dan ze denkt.

Waardering 4,5 sterren.

Genoten van dit "puzzelboek" boordevol intriges en geheimzinnige zaken die als een soort schaduw over sommige personen heen liggen. Mooi gedaan!

Hartelijke groeten, Annette Overvoorde
https://birdysboeken.blogspot.com/2018/09/yvonne-franssen-schaduwen.html