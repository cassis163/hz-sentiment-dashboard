Ik vond het leuk om te horen dat ik deel mocht uitmaken van de Hebban verassingsclub en ik was benieuwd naar het boek dat ik mocht gaan lezen. Zou ik het leuk vinden? Zou het makkelijk lezen, of juist heel erg lastig? Toen het boek eindelijk binnen was, las ik vol verwachting de flaptekst en die stond me erg aan. Ik was erg blij dat ik dit boek opgestuurd had gekregen en kon niet wachten om te beginnen met lezen.

In het debuut ‘twaalf’, geschreven door Gerrit Janssens, wordt beschreven hoe een jongen van twaalf jaar besluit om even weg te gaan van huis en in zijn reis naar overal en nergens komen er verschillende herinneringen naar boven. Sommige leuk en andere minder leuk.
Het boek was erg leuk om te lezen. Het is erg leuk dat het getal 12 een veel grotere betekenis heeft dan alleen de leeftijd van het personage. Ook is fotografie een onderwerp dat steeds naar de voorgrond komt.
Het is een ontroerend verhaal en de emoties van het jongetje worden duidelijk beschreven, waardoor jij je als lezer je net zo voelt als het kind.
Ik geef het boek 4 sterren. Het is mooi geschreven en het verhaal heeft me echt ontroerd. Ik ben blij dat ik heb mogen doen en op deze manier een nieuw boek heb ontdekt. Het is een echte aanrader voor iedereen.