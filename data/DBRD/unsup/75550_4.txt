Jaaa, dit deel was al een stuk meer mijn ding!

De oma van Scarlet is ontvoerd en nadat zij de straatvechter Wolf ontmoet, gaan ze samen op weg naar Parijs, waar haar oma gevangen gehouden schijnt te worden. Uiteindelijk blijkt niet alles zo te zijn als werd gedacht...

Waar Cinder traag was en een beetje voortkabbelde, zat er beduidend meer vaart en actie in Scarlet. Ondanks dat ik had verwacht dat het verhaal over Scarlet zou gaan, viel het me niet tegen dat Cinder hierin terug kwam. Aan de ene kant was het jammer dat er zoveel pagina's in beslag werden genomen door Cinder, omdat ik toch wel benieuwd was naar Scarlet. Maar aan de andere kant is er ruim voldoende informatie over Scarlet gegeven en heeft dit ruimte gegeven om wat meer prijs te geven over het verleden van beide dames. Ondanks dat ook dit verhaal in grote lijnen voorspelbaar was, heb er zeker van genoten en ben ik ook een paar keer verrast! Uh, en ik ben geloof ik stiekem verliefd op het personage Wolf, hahah.

De personages worden hier dieper uitgewerkt en ook de levensloop van de personages krijgen een grotere rol, waardoor het inzicht in de gehele futuristische wereld een stuk duidelijker wordt. Buiten verraad, liefde, onmacht, onzekerheid en ongewisse, is humor gelukkig ook her en der te proeven en dat gaf me geregeld een grote glimlach op mijn mond.

Ja, leuk boek dit! 4*