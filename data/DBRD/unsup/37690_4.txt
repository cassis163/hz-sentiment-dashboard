I love sciencefiction en alles wat met de ruimte te maken heeft! Daarom kreeg dit boek gelijk een streepje voor. 24 tieners worden uitgekozen voor wat lijkt de enige oplossing te zijn voor de klimaatveranderingen. Zes van hen moeten een kolonie op de maan Europa beginnen. Een van de hoofdpersonen, Naomi, heeft gelijk door dat er iets niet klopt. Tijdens haar zoektocht vertrouwt ze Leo, de andere hoofdpersoon, genoeg als bondgenoot. Het verhaal is heel spannend. Je vraagt je de hele tijd af wat de wetenschappers proberen te verbergen waardoor je heel snel verder wilt lezen. Ik had dit boek dan ook heel snel uit omdat ik zo graag wilde weten wat er aan de hand was.

Het enige waar ik me een beetje aan stoorde was het feit dat de tieners over vier weken al naar Europa zouden vertrekken. Dit lijkt me praktisch onmogelijk aangezien niemand ook maar enige ruimtevaart ervaring heeft. Ook de trainingen die ze in het boek krijgen lijken nogal oppervlakkig voor het feit dat ze zo snel al alleen de ruimte in moeten.

De hoofdpersonen Leo en Naomi worden goed uitgewerkt. Je begrijpt goed wat hun motieven zijn en waarom ze doen wat ze doen. De rest van de groep blijft een beetje een mysterie. Het zijn er ook wel best veel dus het zou waarschijnlijk een chaos worden als we iedereen voorgesteld zouden krijgen. Wel vond ik de relatie tussen Naomi en Leo nogal plotseling. Het voelde nogal geforceerd en zeker als je bedenkt dat ze elkaar pas een week of twee kennen.

Verder vond ik dit boek gewoon super goed. De laatste zes heeft alle elementen die een sciencefiction boek zo leuk maken. Andro√Øden, VR simulaties, parabool vluchten en noem het maar op. Wat ik een boek zoals dit nog beter vind maken is de competitie. Ook al willen sommige van hun er helemaal niet zijn er heerst altijd een bepaalde spanning. Zeker wanneer een van je vrienden dreigt af te vallen.

Al met al zou ik dit boek zeker aanraden! Het eindigde met een ontzettende cliffhanger dus ik kan niet wachten op deel twee!