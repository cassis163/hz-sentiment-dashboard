Heftig boek.
Julia, Lydia en Claire zijn zussen. Julia is op 19-jarige leeftijd spoorloos verdwenen en dat heeft zijn sporen nagelaten in het gezin. Moeder Helen is maandenlang haar bed niet uitgekomen waardoor het huishouden op de nek van Lydia terecht kwam, inclusief de opvoeding van Claire. Vader Sam is altijd blijven hopen en zoeken en dat heeft het huwelijk gebroken.
Ondertussen zijn we 20 jaar verder en is Claire gehuwd met Paul, een succesvol architect. Ze hebben het financieel heel goed, geen kinderen.
Lydia is na drank en drugs eindelijk terug opgekrabbeld en heeft een eigen zaakje en een tienerdochter. Telkens wanneer er een meisje vermist wordt, denkt de familie aan Julia.
Dan gebeurt er een tragedie met Paul, die overlijdt na een straatoverval. Claire komt zaken uit zijn leven te weten die ze liever niet wilde weten. Maar eens je begint te graven, is het moeilijk om te stoppen.