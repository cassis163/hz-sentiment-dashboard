Alhoewel het de moeite van het lezen waard was, vond ik dit deel toch wat minder dan deel 1.
Alle bekenden uit deel 1 zijn weer aanwezig, zij het deels in de geestenwereld.

De Deverills en met name Celia, heeft de middelen om het verbrande kasteel weer op te bouwen.
Ze doet dit helemaal naar haar eigen idee en smaak en betrekt noch Kitty, noch Harry in haar plannen.

Bridie, in Amerika, leeft een mondain leven, zonder diepgang, maar dat heeft ze niet in de gaten.
Ze probeert zo haar pijn om het "verlies" van haar kinderen te vergeten.
Ze komt nog een keer naar Ierland om haar familie te bezoeken en heeft een korte, ontmoedigende, ontmoeting met haar zoon.
Ondertussen groeit haar dochter, onwetend, op in een gezinnetje.

Door de beurskrach worden ook de Deverills getroffen met dramatische gevolgen. Het kasteel moet verkocht worden. Een Graaf en Gravin uit Amerika gaan binnenkort in hun pas gekochte kasteel wonen, maar....................waar blijven ze?

Kitty en Jack.........een hartstochtelijk paar, maar Kitty is getrouwd met Robert. Kan zij de plannen, die ze met Jack gemaakt heeft, doorzetten???

Het boek kent wat onverwachte wendingen en dat maakt het zo leuk, dat ik benieuwd ben naar het 3e deel.