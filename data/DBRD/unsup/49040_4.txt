Boeiend boek over het verwerken van het verlies van je naaste, waarbij vooral de nachten erg lang zijn. De bejaarde August Brill herstelt van een ongeluk bij zijn kleindochter. Zowel hijzelf als zijn dochter en kleindochter hebben hun partner verloren en hebben moeite het leven weer op te pakken. Vooral kleindochter Katya kampt met hevige schuldgevoelens over de brute moord op haar man Titus. Brill is schrijver en verzint verhalen als hij niet kan slapen. Bij een verhaal belandt hij in een Amerikaanse burgeroorlog en heeft hij moeite om fantasie te scheiden van werkelijkheid.