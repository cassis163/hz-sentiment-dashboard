Robin Cook meets Crichton, zo kun je dit boek misschien wel het best beschrijven. De degelijkheid van dit verhaal moet niet onderdoen voor de betere medische thriller van Cook en de spanning is te snijden zoals in elk boek van Michael Crichton en Tess Gerritsen. Natuurlijk ook hier niets nieuws onder de zon: een groep dokters die het niet te nauw nemen met de medische ethiek en enkel uit zijn op grof geld. Daarbij een ideologisch correcte vrouwelijke dokter en het verhaal kan beginnen. Wat dit boek dan toch goed maakt is... Tess Gerritsen. De stijl, de vaart, de spanning die deze schrijfster in haar boeken kan stoppen maakt elk boek het lezen waart.Ik heb uiteindelijk toch één ster minder gegeven dan De chirurg en Zustermoord maar dat waren dan ook pareltjes zoals je er niet te veel tegenkomt.