Wanneer een jongen wakker wordt op een grasvlakte weet hij niet wie hij is of waar hij is. Hij gaat op zoek, probeert te achterhalen wat er is gebeurd, en als lezer word je meegetrokken in die ontdekkingstocht.

Het is soms een wat bevreemdend verhaal, dat aan de andere kant ook weer niet altijd zo heel ver van ons af lijkt te staan. Het verhaal is vlot geschreven en zit goed in elkaar, ook al wil je misschien over sommige zaken net iets meer weten (het stukje ‘Vijf jaar later’ had voor mij persoonlijk dan weer geen toegevoegde waarde). Graag gelezen.