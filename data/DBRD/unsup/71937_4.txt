Dit was mijn eerste kennismaking met Inge Ipenburg en dat is zeer goed bevallen! Wat een fijne schrijfstijl.

Op Hebban las ik de aankondiging met leesclubinschrijving van Moordenaarsstorm. Het eerste wat ik dacht? 'Goh, een boek van Martine Hafkamp!' (sorry! ;-) )
Nadat ik de preview gelezen had, bleef dat nog dagen in mijn hoofd. Ik was benieuwd hoe het verder zou gaan en aangetrokken om het boek te gaan lezen. Helaas werd ik niet uitgeloot voor de leesclub, maar ik besloot het boek meteen zelf te gaan lezen (en ook niet meer te wachten op de leesclubdiscussie etc). Ik heb ervan genoten!

Zoals gezegd vind ik de schrijfstijl prettig, je wordt meteen meegenomen in het verhaal. Betrekkelijk korte hoofdstukken, wat de vaart erin houdt. Daarnaast de verschillende ontwikkelingen en ook de wel wat onverwachte plots, maken dat dit boek heel snel en vlot leest. De hoofdpersoon Max wordt goed beschreven, je krijgt een goed beeld van haar en je wilt gewoon weten hoe alles nu precies zit. Naarmate het verhaal vordert, worden steeds meer lagen afgepeld. Mooi gedaan! Ik vond het ook leuk dat het verhaal zich op SiciliÃ« afspeelt, het werd allemaal heel mooi en beeldend beschreven. Ik zag het allemaal zo voor me.

Het boek begon meteen en heeft me de hele tijd kunnen boeien. Ik vond het spannend, sommige dingen bizar en dat alles ook nog met een goede dosis humor. Kortom: een topthriller van Nederlandse bodem! Ik kan niet wachten tot het tweede boek er is!