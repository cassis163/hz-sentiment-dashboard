Toegegeven ik had het moeilijk met dit boek.
Allereerst verwacht ik een detective en dat was het niet, al stond het zo in de BIB. Een thriller was het ook niet. Uiteindelijk wel een mooie roman. Maar zoals gezegd het lag me niet. Het wrong en het was vreemd. Maar ik ga geen uitdagingen uit de weg! OK, een slecht boek leg ik zonder problemen opzij. Maar dit was zo'n boek dat meer inspanningen van je vraagt dan je oorspronkelijk wou geven. Het is ook een raar boek. Het begint met de vaststelling van een moord. Dan ga je terug in de tijd en zie je hoe het zover is kunnen komen. Al kun je jezelf afvragen of al die mensen en gebeurtenissen - en je krijgt ook meestal elk verhaal van twee kanten te horen - wel mee bepalend zijn geweest voor de moord. Het boek eindigt 25 jaar na de moord en het is aan de lezer om te weten wie de moordenaar is geweest, want wie en hoe de moord gepleegd is kom je niet te lezen. Tenzij je goed tussen de regels kan lezen en heel het boek blijft opletten. Besluit: heel aparte verhaalopbouw, maar wel goed geschreven en best een uitdaging die het aannemen waard is.