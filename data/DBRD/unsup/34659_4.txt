Net zoals het eerste boek spreekt de wereld weer tot de verbeelding. Jammer eigenlijk dat er geen kaart van de stad in het boek zit, dat zou wel handig zijn.
De schrijfstijl is vlot, de plot is mooi doordacht, en Morrigan een leuk personage. Ook plezant dat ze vrienden is geworden met Carlijn - je kon al merken in het eerste boek dat er met die laatste iets aan de hand is.
Opvallend is eigenlijk dat er nauwelijks iets gebeurt in dit boek - het duurt bijna twee derde van het verhaal voor er effectief iets belangrijks, opzienbarends gebeurt. Maar helemaal op het einde komen er vlak na elkaar even twee dingen die je echt nooit ziet komen.
Het is een goede vertaling, alleen een beetje jammer van een paar foutjes die ik hier en daar zag staan. Gelukkig niet zoveel dat het de spuigaten uitloopt!
Het enige waar ik me een beetje vragen bij stel is Morrigans manier van doen: ze is nu twaalf, maar ze gedraagt zich toch een paar jaar ouder. De dingen die ze zegt, soms, of hoe ze zich gedraagt, lijken mij niet echt passend bij een vijftienjarige. Aan de andere kant: dat is dan wel allemaal consequent, het enige is de leeftijd zelf die nogal afwijkt. Dus zo'n probleem is dat nu ook weer niet.
7,5/10