De weg van het water is het thrillerdebuut van Trudi Rijks. Het verhaal zelf is gebaseerd op ware gebeurtenissen en verassend actueel.
Het verhaal gaat over Bente, de jongere zus van Floor. Bente was vroeger fotomodel en investeerde in goede doelen samen met haar man Ram. De zussen leven in andere werelden en groeien uit elkaar. Na Ram's dood wordt vastgesteld dat Bente korsakov heeft. Floor wordt de bewindvoerder van haar zus en ontrafelt de geheimen van Bente's verleden en dan wordt Bente ontvoerd...

Het boek leest vlot en wordt vanuit verschillende standpunten verhaald, hierdoor blijft het spannend en interessant waardoor je snel verder wil lezen.
Trudi Rijks vindt ook mooi de balans tussen het verleden van Bente en haar ontvoering enerzijds en de gedachtengang van de personages anderzijds. Deze balans maakt het boek iets luchtiger, naast de actuele gebeurtenissen die een mens toch aan het denken zet.

De personages krijgen ook veel diepgang, doordat ze elk hun eigen achtergrondverhaal hebben. Ook is er afwisseling met spirituele elementen, maar deze zijn niet te overheersend aanwezig.

Op het einde van het boek vallen alle puzzelstukjes in elkaar en met in het achterhoofd houdend dat het verhaal gebaseerd is op waargebeurde feiten, zet het boek je toch aan het denken.

Wu Wei, de weg van het water, een hartverwarmend verhaal, aangevuld met spanning. Dat je aan het denken zet nadat je het verhaal hebt uitgelezen. Een echte aanrader, die nog een tijdje blijft nazinderen.Trudi Rijks heeft een prachtig verhaal neergeschreven, ze is een auteur waar we (hopelijk) nog veel van zullen lezen. Ik ben alvast fan!