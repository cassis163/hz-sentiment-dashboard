Mijn mening over het boek

Voordat dit 2e boek gelezen is, heb ik boek 1 nog even kort doorgenomen. Het eerdere boek “Controle” gaat over Marjolein, die door de veelvoud aan dingen die zij meemaakt bijna de controle verliest.

Emma is de zus van Marjolein en eigenlijk de “bad-guy” in het eerdere boek. Deze nare figuur, die zich erg heeft misdragen, beland uiteindelijk voor 6 jaar in de gevangenis. En besluit dan ook te zwijgen tegen iedereen. Ze heeft alleen Renate nog.

Waarbij men meestal denkt “eens een crimineel, altijd een crimineel” gaat dit boek, een geheel andere wending op en dat is heel mooi om te lezen. Emma lijkt eerst met haar lot content te zijn ( “Ik ben een loser..zwijg! “). Die indruk is er in het begin. Maar gedurende het verhaal maakt Emma dingen mee, die eigenlijk ook niet door de beugel kunnen. En ze komt daarna tot positieve inzichten en ontwikkeld zich tot een positief mens.


{ “Hoe ironisch is de naam die ze aan de tentoonstelling hebben gegeven, bevrijd. Ik ben nog meer gevangen dan eerst”} .


Esther van der Ham wist de lezer al te raken met het verhaal over Marjolein. Maar heeft nu echt mijn persoonlijke snaar geraakt, met dit 2e boek. Daarom ben ik ook erg blij, dat ik ze beide heb mogen lezen.

Het verhaal over Emma raakt je aan, als lezer. Ze moet flink incasseren, wordt onrecht aangedaan, er komen monsters van vroeger voorbij. En dit alles wordt zo goed beschreven dat het boek werkelijk aan je voorbij komt. Het relaas wordt zo realistisch beschreven, dat je bijna naast Emma zit in haar cel. En haar halverwege het verhaal wil omarmen om haar te troosten.

Emma is als een bloem in de knop, waarbij je je afvraagt “komt die bloem nog wel uit”? . En ja.. de bloem komt langzaam uit, blaadje voor blaadje, kleur na kleur. Tot het helemaal recht op zijn steeltje zit en iedereen vrolijk aankijkt. Maar hier is wel tijd en moeite voor nodig.


{ "Hij omarmt me met zijn rust en tederheid. Ik ben thuis"} .


Tenslotte

Het is een prachtboek over nieuwe kansen krijgen, een 2e leven mogen gaan leven. En dus weer opnieuw mogen beginnen. Maar ook over mensen die Emma een 2e kans gunnen, omdat ze zien dat ze veranderd is. En dit ook willen gaan zien. Het is een verhaal “uit het leven gegrepen”, waarbij mensen meer stuk maken dan ze lief is. En de scherven, die daarna weer gelijmd moeten worden. En de wonden geheeld.

Ik heb het als “bijzonder, aangrijpend & ontroerend” ervaren. En kijk uit naar een eventueel vervolg.

De auteur

Esther van der Ham, moeder van twee jongens (2005 en 2006), en is getrouwd. Ze studeerde Civiele Techniek aan de HTS en Technische Bedrijfskunde aan de TU. Na de geboorte van de kinderen heeft ze de opleiding tot kunstzinnig dynamisch coach afgerond en allerlei kindercoachopleidingen. Ze heeft haar eigen uitgeverij (Droomvallei Uitgeverij).
In 2016 is haar debuutroman "Controle!" uitgekomen. Bij deze roman heeft ze zich laten inspireren door gebeurtenissen in haar omgeving die een geheel eigen leven zijn gaan leiden in “Controle”. Contact is het vervolg hierop.

Mijn waardering
Dit boek krijgt 5 sterren, met een plusje.