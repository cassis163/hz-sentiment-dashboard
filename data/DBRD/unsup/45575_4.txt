Wat een spannende thriller met een zeer actueel onderwerp, dit zou morgen in Nederland kunnen gebeuren!

De hoofdstukken worden afwisselend beschreven vanuit Mara in Amsterdam en Imara in Bagdad, Irak. Mara is een jonge vrouw die gestudeerd heeft in Amerika en daar met haar vriend Michael een IT bedrijf wil opzetten. Michael wordt echter aangereden door een dronken bestuurder en overlijdt. Mara blijkt daarna zwanger te zijn van Michael maar krijgt helaas een miskraam.

Na een zware periode van rouw vertrekt ze met een van haar beste vrienden, Juda, naar Nederland om een nieuw bestaan op te bouwen. Ze zet het bedrijf SecuryComp dat ze samen met Michael had, voort in Amsterdam. Ze trouwt met Juda en krijgen een tweeling, Jamil en Isra. Uiteindelijk strandt hun huwelijk en ontvoert Juda de kinderen naar Irak.

Mara stort zich op haar werk en krijgt een opdracht van de Dutch Broadcasting Group waarbij ze moet kiezen tussen haar kinderen of bij de recherche melden wat voor hacker activiteiten ze ziet binnen dit bedrijf? Lukt haar dit met hulp en op tijd? Kan ze nog ongeschonden uit de strijd komen?

Erg knap hoe de schrijfster de wereld van informatica / een hacker toch spannend en eenvoudig, begrijpelijk kan beschrijven.

De filmrechten van deze thriller zijn inmiddels verkocht, ik ben heel benieuwd!