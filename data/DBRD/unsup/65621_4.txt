Ik vind het altijd heel interessant om over psychologie te lezen, en daar past dit boek van Wendy van Mieghem heel goed bij. ‘De wijsheid achter emotie en gevoel’ voelt heel luchtig aan, doordat het gevuld is met mooie en leuke tekeningen die gecombineerd zijn met uitleg over gevoelens en situaties. Daarnaast wordt elk hoofdstuk afgesloten met een aantal vragen zodat je gelijk met de gegeven informatie aan de slag kunt.

Het boek is ingedeeld in verschillende hoofdstukken waardoor er voor iedereen wel iets is waar je wat aan hebt. Sommige stukken heb ik persoonlijk overgeslagen omdat ze niet van toepassing op mij waren of omdat ik mezelf er niet in herkende.

Andere stukken raakte me zeker en ik ben dan ook van plan nog regelmatig terug te bladeren. Ik heb ook een aantal opmerkingen uit het boek in mijn bullet journal overgeschreven zodat ik hier makkelijk nog eens naar kan kijken.

‘De wijsheid achter emotie en gevoel’ van Wendy van Mieghem is een interessant, nuttig en boeiend boek wat gevuld is met fijne tekeningen en duidelijke vragen om zelf mee aan de slag te gaan. Doordat Wendy van Mieghem behoorlijk wat onderwerpen bespreekt, spreekt zij een grote doelgroep aan.