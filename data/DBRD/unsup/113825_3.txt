De opzet van het boek is zeker interessant.
Patriotten behandelt een actueel maatschappelijk thema, met name de problematiek van de vele allochtonen in onze westerse samenleving.
Carl en zijn twee vrienden vinden dat de 'echte Zweden' hiervan het slachtoffer zijn geworden. Daarvoor wijzen ze in eerste instantie de journalisten als schuldigen aan.
In het boek lopen verschillende verhaallijnen door elkaar, die op het einde wel enigszins samenkomen.

Het boek is vlot geschreven met voldoende spanning in de afloop.

Toch overtuigt het me niet echt.
Sommige delen zijn te veel uitgesponnen; de schrijver wil ook te veel en te herhaaldelijk motieven en achtergronden beschrijven. Daar waar de handeling voldoende is om te weten wat de hoofdpersonages bezielt.
Het boek had zo gerust wat korter gemogen en had daardoor aan spankracht nog gewonnen.

Bijkomend wordt het ook voor een stuk totaal ongeloofwaardig in zijn afwikkeling.
Wanneer er al vijf journalisten zijn vermoord, gaan de hoofdredacties van de drie grootste Zweedse kranten op studie weekend met de veerboot...in gezelschap van slechts onbewapende veiligheidsagent bewaker en zonder boordcontroles. Wie kan zo'n na√Øviteit geloven ?

Voor mij een zwakke drie sterren.