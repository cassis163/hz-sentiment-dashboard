Wat een superspannend boek is dit. Vanaf het begin wordt je het verhaal ingesleept. Het boek heeft mij enige nachtelijke uurtjes gekost omdat ik door moest lezen van de spanning. Liefhebbers van Karen Rose, Lisa Jackson en Karin Slaughter zullen dit boek zeker waarderen.
Sinds Martin Price haar man en dochtertje vermoorde heeft het leven voor Karin Schaeffer geen zin meer. Elke dag dringt het weer tot haar door welke afschuwelijke daad Price heeft verricht. Wanneer ze te horen krijgt dat price is ontsnapt uit de gevangenis weet ze dat hij achter haar aan zal komen. Ze vergeet nooit meer de tekst die hij achterliet op haar badkamerspiegel "NU JIJ NOG".