Maria is juriste en een dochter van hardwerkende mexicaanse imigranten. Als ze op een dag de stoere bokser Colin ontmoet blijken ze enorm tot elkaar aangetrokken en vormen ze een onwaarschijnlijk paar. Zeker gezien het verleden van Colin.
Maar hij heeft zijn leven gebeterd en gaat voor 100% voor Maria.

Als Maria wordt gestalkt, doet Colin er alles aan om de stalker te achterhalen. Ondertussen wordt hij zelf in de gaten gehouden door rechercheur Margolis.
Maria denkt te weten wie de stalker is, een persoon uit een vroegere rechtszaak. Ze krijgt gelijk, tot hij niet de enige stalker blijkt te zijn. Dan is het voor Colin een race tegen de klok.

Het verhaal komt wat langzaam op gang. De relatie tussen Colin en Marie wordt wel mooi opgebouwd, maar er zijn ook veel verhaallijnen omheen die afleiden en het verhaal erg lang maken. Maar het einde toe komt we wel meer spanning en vaart in, en de het einde is behoorlijk spannend en stopt dan vrij abrupt om over te gaan in een verklarende epiloog.

Als luisterboek is het erg prettig. Het is goed en mooi voorgelezen. Het is duidelijk wie wie is, wie wat doet en wie wat zegt. Verwarrende zijn soms de namen, zeker als ze in het begin maar een paar keer worden genoemd en later van belang zijn. Het is een dik boek en dus als luisterboek veel uren. Het is geen probleem om te stoppen en later verder te luisteren, hoewel dat op het einde wel lastiger wordt als de spanning wordt verhoogd.