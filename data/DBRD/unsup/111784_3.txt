Het laatste deel van deze trilogie is niet bijzonder spannend of intrigerend, wel sfeervol. De beschrijvingen van Londen en het platteland van Engeland tijdens de Tweede Wereldoorlog zijn overtuigend, de personages komen aardig uit de verf en de ellende van die laatste koude oorlogswinter wordt goed beschreven. Verder kabbelt het verhaal rustig verder, zonder al te heftige ontwikkelingen. De twee voorgaande boeken, vooral het eerste, wekten hoge verwachtingen die uiteindelijk niet helemaal worden waargemaakt.
Jammer is ook dat veel personages er magertjes afkomen na de ontknoping; we vernemen niets over hoe het ze verder vergaat. En de vertaling is weliswaar heel behoorlijk, maar wat wordt er veel gebromd en gegromd in dit boek.