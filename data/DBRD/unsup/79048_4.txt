Farah Hafez is ondergedoken bij een Russische journaliste nadat een filmpje van haar viraal gegaan is waarin ze haar sympatie betuigt aan een terroristische groepering. Ze kan niet terug naar Nederland, maar ook in Rusland is ze haar leven niet zeker.

Er wordt jacht op haar gemaakt. Ze ontsnapt met een nieuwe identiteit naar Indonesië, waar ze in een andere brandhaard terechtkomt, veroorzaakt door dezelfde man, Lavrov.

De Russische journaliste Anya zoekt in Rusland naar bewijzen, Farah in Indonesië en Paul Chapelle moet terug naar Zuid-Afrika om daar bewijzen in ontvangst te nemen. Alle drie doen ze dat met gevaar voor hun leven.

In Nederland wordt ondertussen nog altijd verder gezocht naar de dader van de aanrijding van een Afghaanse jongen, midden in een bos, in het donker. Twee andere rechercheurs houden zich ermee bezig en beseffen dat er iets groots aan de hand is. Ze moeten hun bevindingen geheim houden, op eigen houtje werken want ze worden langs alle kanten tegengewerkt.

Komt het ooit tot een proces van de dader en hoe zit het met het kinderpornonetwerk waar het allemaal om draait?