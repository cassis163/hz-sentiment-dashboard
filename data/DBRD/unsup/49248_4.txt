Ik had de laatste 3 of 4 boeken van Suzanne Vermeer niet meer gelezen, puur door tijdgebrek. Toen ik de titel Winterberg voorbij zag komen bij een winactie, had ik meteen iets van, die wil ik lezen. Ik was een van de gelukkige die een vooruitexemplaar mocht lezen.
Vanaf de 1e pagina was ik direct geboeid. Ik herkende meteen de heerlijke schrijfstijl die zo makkelijk wegleest en je letterlijk het verhaal inzuigt. Ik wilde blijven doorlezen en het boek wegleggen kostte me moeite. Binnen twee dagen had ik het boek dan ook al uitgelezen.
Het verhaal is vanaf het begin al meteen spannend en je wilt blijven lezen om de ontknoping te weten te komen. Tot op het laatst blijft het spannend en bleef ik geboeid. De personages worden zoals ik gewend was van Suzanne Vermeer goed omschreven waardoor je je goed kunt inleven. Ik heb direct spijt dat ik een aantal boeken niet gelezen en ga ze direct opzoeken om het alsnog te doen!