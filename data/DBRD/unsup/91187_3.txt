Stephanie Plum heeft geen werk en geen geld. Ze zoekt iets, om daar verandering in te brengen. Haar neef Vinnie kan haar helpen: hij betaalt borg voor mensen die iets misdreven hebben. Als ze niet aan de voorwaarden voldoen, moeten ze gearresteerd worden. Voor die arrestatie looft de borgbetaler een bedrag uit
De mensen die dit doen lopen veel risico, maar het kan ook aardig geld opleveren. Stephanie besluit op zoek te gaan naar Joe Morelli, die ze nog van vroeger kent. Hij heeft haar op haar zestiende ontmaagd en liet daarna niets meer van zich horen. Ze heeft een haat-liefde verhouding met hem. Nu wordt hij beschuldigd van moord. Hij was politieman en gebruikte zijn dienstwapen om iemand neer te schieten. Nu is hij gevlucht en Stephanie moet hem opsporen.
Op super onbeholpen manier gaat Stephanie te werk. Ze krijgt hier en daar wat hulp van een soort 'Professor Higgins', die haar helpt aan wat gereedschap voor haar nieuwe baan en haar leert, hoe ze een wapen moet gebruiken.
In het boek heeft iedereen ook een wapen en die wapens worden met overgave gebruikt. De hoeveelheid geweld en seks kon wat mij betreft wat minder. Het boek werd me aangeraden als 'iets anders om eens te lezen', maar het deed me erg denken aan de serie van Sue Grafton die ik dit jaar lees, alleen daar vind ik de humor beter en het geweld wat minder.
Spannend was het wel, maar voorlopig lees ik nog niet een volgend deel uit deze populaire serie.