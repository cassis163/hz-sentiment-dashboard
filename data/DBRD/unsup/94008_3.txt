Het boek is de basis van het gelijknamige toneelstuk en het is het is te merken dat het boek ook met dat doel geschreven is. Er is weinig decorwisseling. Het grootste deel van het boek speelt zich af in het huis van Eva met een klein uitstapje naar het bos. De beschrijvingen van de omgeving zijn summier en de dialogen uitgebreid. Als toneelstuk (gespeeld door Anneke Blok en HenriÃ«tte Tol) zou ik het vast leuker hebben gevonden.
Het verhaal gaat over twee zussen, nu op middelbare leeftijd, die elkaar na jaren weerzien. Hun karakters verschillen en ze hebben nooit erg goed met elkaar overweg gekund. Al lezende kom je erachter wat hier de oorzaak van is. Het eind is vol verwachting, maar laat een hoop te fantaseren over. Of het ooit echt goed zal komen?
Het is een dun boek en geschreven in een makkelijk te lezen stijl.