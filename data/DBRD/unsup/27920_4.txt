Tenley (of Ten) is van huis uit opgevoed als een echte Myriad. Hoe ouder ze wordt, hoe meer ze begint te twijfelen tussen Myriad en Troika.
Waar Myriad “Kennis is macht” als lijfspreuk heeft en altijd in schaduwen is gehuld, is Troika met “Licht brengt inzicht” en een keizerrijk dat altijd in zonlicht is gehuld een volledige tegenpool.
Myriad is voornamelijk strijdlustig waar Troika juist pratend met oplossingen wil komen.
Het is de perfecte strijd wat iedereen intern voert. Zo ook Ten. Ondanks dat ze als Myriad wordt opgevoed, weigert ze de convenant te tekenen.
Door haar ouders verstoten en in een psychiatrische inrichting gestopt om op hardhandige wijze na te denken over haar ‘Nee’ stem, wordt ze door Killian en Archer vergezeld en gepuched naar de juiste keuze. Maar weten de heren zelf wel wat de juiste keuze is?

Cover:
In de zandloper zien we de twee koninkrijken. Myriad (in schaduwen gehuld) en Troika (waar de zon altijd schijnt). Ik vindt de cover prachtig. De zandloper staat mooi symbool voor de tijd die dringt om een keuze te maken. Het is niet volgepropt met allelei dingen, het is simpel weg een zandloper met de twee werelden. Wel mis ik Vele Einden. Het was mooi geweest als deze ook te zien zou zijn.

Verhaal:
Gena weet met Eerste leven een spannend verhaal neer te zetten. We volgen Ten op aarde ( de oogst velden) en beleven haar gevoelens en haar strijd met zichzelf.
De karakters van Killian en Archer missen wel wat diepgang en moeten het voornamelijk doen met hun uiterlijk (iets wat herhaaldelijk wordt benoemd in de boeken).
Het verhaat gaat in een razend tempo en spanning volgt spanning op. Veel dingen over deze wereld en de wreedheden erin worden tijdens de gedachtengang van Ten of tijdens de gesprekken die ze met Killian, Archer of Sloan heeft verteld.
Het mooie van de schrijfstijl van Gena is, dat ze met de informatie wat ze deelt, nog genoeg ruimte laat voor eigen interpretaties. Je kunt de werelden zelf bedenken (hoe ziet vele eindes er precies uit?). Vaak heb je met veel informatie delen dat de snelheid uit het verhaal wordt gehaald maar op de een of andere manier lukt het Gena om, terwijl ze infomatie geef, de snelheid erin te laten.

Iedereen heeft iets goeds en iets slechts in zich, eigenlijk behoren we allemaal bij Troika en bij Myriad. Maar wie zou jij kiezen als je één moest kiezen?