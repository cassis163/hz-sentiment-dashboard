De cover van Ik zie jou trekt zeker de aandacht door zijn blauwachtige kleursetting en de herfstige bladeren die in de regen op de grond liggen. De benen in de bovenhoek maken duidelijk dat er in ieder geval een vrouwelijk hoofdpersonage is. De titel knalt echt van de pagina af en is daarmee wel enorm opzichtig maar toch werkt het wel. Op de achterflap een korte maar zeer intrigerende tekst je die het verhaal intrekt. Ik zie jou kent 2 hoofdpersonages vanuit wiens perspectief het verhaal vertelt wordt. Agente Kelly die vanuit een recherche team weer terug is geplaatst de straat op en Zoë Walker die op de terugweg van haar werk naar huis zichzelf in de kracht ziet staan bij een contactadvertentie. Kelly is jong, intelligent, sterk in analyses maar wel met een agressie probleem en een eigen visie op de keuzes die in haar werk worden gemaakt. Zoë is een gescheiden moeder met 2 bijna volwassen kinderen, die samenwoont met haar nieuwe vriend, en op haar werk zich laat onderdrukken door haar baas omdat ze het inkomen niet kan missen. Beide dames komen met elkaar in contact als Zoë zich bij Kelly meldt nadat ze ook een andere vrouw herkent vanuit de advertenties, een vrouw die slachtoffer is geworden. Clare MacKintosh weet haar karakters goed neer te zetten en hun acties te laten kloppen bij wat je van hen verwacht. Helaas laat ze daar ook enkele karaktertrekken onbenut door ze slechts zijdelings aan te stippen, zoals Kelly haar probleem, maar deze verder weinig terug te laten komen. Met agente Kelly heeft MacKintosh wel een karakter neergezet dat zich leent om een serie mee te schrijven en via twitter heeft ze laten weten dat zij dit zelf ook leuk zou vinden om te doen. Het plot van Ik zie jou is spannend en kent enkele piekmomenten maar hier was zeker meer uit te halen geweest. Wat MacKintosh wel enorm goed heeft gedaan is tot het einde toe de lezer laten puzzelen met mogelijke verdachten waartussen je wel steeds moet wisselen door de puzzelstukjes die her en der losgelaten worden. Ik zie jou is zeker goed geschreven en de moeite waard om te lezen.