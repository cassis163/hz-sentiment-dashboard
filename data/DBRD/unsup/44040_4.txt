Zonder er met een boog omheen te lopen: Kinderen van de Regenboog heeft zijn doel niet gemist. Mijn eerste kennismaking met de auteur en zijn werk is een voltreffer geweest.

Het voor mij onbekend thema "paganisme" wordt gebruikt om een mysterieuze verdwijning op te lossen. Een jonge studente, Evy, verdwijnt. Aan speurneuzen Coppens en Degraaf om haar terug te vinden en het raadsel op te lossen.

Beyens is een vlot verteller, gebruikt een duidelijke en af en toe humoristische taal. Het boek boeide mij vanaf de eerste zin. Pittig is ook, dat de auteur gebruik maakt van zegswijzen, spreekwoorden, speciale zinswendingen. De korte hoofstukken geven aanleiding om te blijven doorlezen. De plot wordt veilig bewaard tot op het einde, er wordt niets vrijgegeven. Af en toe werd ik dan nog eens op het verkeerde been gezet. Het boek verveelt ook nooit... je blijft uiterst geboeid verder lezen.

Ik hoop, dat deze auteur echt de waardering krijgt die hij verdient. Heb lang getwijfeld over mijn waardering: geef ik nu 4 of 5 sterren?
Als ik mocht, gaf ik 4 1/2 sterren, maar dat kan jammer genoeg niet.... Een 5 is net iets teveel van het goede, omwille van het gebrek aan het laatste brokje extra-spanning, dat ik wel miste. Maar niet getreurd, dit is zeer zeker niet het eerste en het laatste boek van Beyens dat ik zal gelezen hebben!