Een fascinerend verhaal. Roseanne McNulty, hoogbejaard zit bijna heel haar leven in een inrichting. De inrichting wordt binnenkort gesloopt en haar dokter William Grene moet bepalen of zij wordt overgeplaatst of uit in de inrichting wordt ontslagen. Maar wat is haar geschiedenis? Was ze toen terecht opgenomen? Het verhaal wordt verteld door Roseanne en door dr Grene. In afwisselende hoofdstukken, geschreven in het ik-perspectief. In het begin leest het niet makkelijk maar desondanks weet 'De geheime schrift' mij te boeien. Het verhaal dwingt mij in zekere mate tot langzaam en intensief lezen. Een mooi verhaal, hoewel dat niet helemaal het juiste woord is, beter is: ik vind het mooi geschreven.

Het verhaal laat zien wat geloof teweeg kan brengen. Een protestantse mooie vrouw trouwt met een jonge veelbelovende katholieke man. Maar het is niet alleen het geloof en de liefde de niet mag. Ook de roerige geschiedenis van Ierland speelt een rol. Hoewel ik de geschiedenis lastig vind te begrijpen. Niet alles is logisch in het verhaal en niet altijd kon ik me invoelen in de personages. Waarom was Roseanne zo passief? Waarom niet wat daadkrachtiger?

Een bijzonder verhaal wat niet altijd even makkelijk is te volgen.