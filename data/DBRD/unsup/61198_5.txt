Tessa is als negen jarig meisje ontvoerd. Op een dag weet ze te ontsnappen. Enorme angst dat haar ontvoerder haar zal vinden kwelt haar. Ze probeert haar leven op te pakken onder de naam Tessa. Ze moet blijven vluchten en veranderd hierdoor steeds van naam en uiterlijk. Regelmatig komt ze verkeerde mensen tegen die haar herinneren aan haar verleden. Ze probeert op haar manier zo goed mogelijk hier mee om te gaan wat niet altijd even makkelijk is.

Vanaf de eerste pagina houd het boek je in zijn greep. De relatief korte hoofdstukken en goede zinsopbouw maken dat het verhaal soepel weg leest. Het verhaal beleef je door de ogen van de hoofdpersoon. De verhaallijn is goed opgebouwd en maken je nieuwsgierig naar de achtergrond en belevenissen van Tessa. Het verhaal wordt zo nu en dan afgewisseld door flashbacks waardoor de jonge jaren van Tessa duidelijk worden. Stukje bij beetje kom je te weten wat ze zoal heeft meegemaakt. Een goed uitgewerkt plot en een prima uitwerking van de hoofdpersoon. Een heerlijk boek dat je gelezen moet hebben.