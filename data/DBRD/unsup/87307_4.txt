Ik heb een andere editie gelezen, maar dit is echt een heel leuk boek. Ik weet niet of dit nou onder YA of onder thrillers past, eigenlijk is het allebei. Jazz (Jasper Dent) is de zoon van een veroordeelde seriemoordenaar, die er eigenlijk wel zeker van is dat hij een psychopaat is, maar hij is vastbesloten om geen moordenaar te worden. Hij doet zijn best om zo menselijk mogelijk te doen en te zijn, maar dat wordt wel moeilijk als er een seriemoordenaar opduikt in het dorpje waar hij woont. Vooral omdat de seriemoordenaar zijn vaders MO heeft. Zijn vader zit in de gevangenis, maar Jazz vindt dat het zijn taak is om de seriemoordenaar te stoppen.