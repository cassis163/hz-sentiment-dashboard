Zuiver schot is het vijfde deel in de sniper serie van de Amerikaan Jack Coughlin (1966,Waltham,VS). Coughlin is een voormalige marinier met gevechtservaring in de brandhaarden van de wereld. Overigens is dit voor Nederland 5e deel in werkelijkheid deel 3 van de serie.

Coughlin is een echte genre schrijver met het thema als de wereld in de fik staat en niemand je meer kan helpen maak dan contact met Gunnery sergeant Kyle Swanson. Dit deel gaat over een groot complot op het grote wereldpolitieke toneel. Onder de auspiciën van Rusland wordt een complot ontwikkeld om de macht in Saoedi-Arabië over te nemen en zodoende onbeperkt toegang te krijgen tot de grote olie reserves. en passant wordt ook een vredesverdrag tussen Saoedi-Arabië en Israël opgeblazen en ruiken de Chinezen hun kans om een invasie in Taiwan op touw te zetten. Voor het masterplan hebben de Russen contact gezocht met de legendarische terrorist Juba, en laat dat nou net de aartsrivaal zijn van Swanson. Toegegeven het is best veel allemaal en in de beste traditie van de Amerikaanse actiethriller.. Geloofwaardig---Nee, maar het is maar de vraag of de genre fan hier erg mee zit. en het moet gezegd, binnen het genre is Coughlin één van de betere.

Oorah,