Geen onaardige Grisham, maar voor 400 pagina's toch een tikkeltje mager. Hoofdpersoon en advocaat Nate O'Riley is een afgekickte alcoholist en drugsverslaafde en wordt door zijn kantoor naar Brazilië gestuurd om een erfgename te zoeken van een immens kapitaal. Dat heeft nogal wat voeten in de aarde. En dan is er het juridisch getouwtrek in de VS met andere erfgenamen. Zoals in veel van Grishams boeken blijven de personages nogal eendimensionaal en zelfs O'Riley blijft een cliché-karakter. Onderhoudend is het allemaal best en óók dat is echt Grisham.