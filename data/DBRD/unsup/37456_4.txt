Het is weer een tijdje geleden dat ik een chicklit las, ik vond dat daar verandering maar eens verandering in moest komen. Dus las ik Cruise Control van Carlie van Tongeren. Een schrijfster die inmiddels al drie boeken heeft geschreven, maar eerlijk is eerlijk ik had er nog nooit van gehoord. Maar Cruise Control smaakt in ieder geval naar meer.

Cruise Control gaat over Lara. Lara heeft een drukke baan als woordvoerder van een grote bank. Een baan die misschien iets te druk wordt. Ze staat op de rand van een burn-out. Maar gelukkig zien haar vriendinnen dat het niet zo goed gaat en ondernemen actie. Ze geven zich onder Lara's naam op voor een prijsvraag met als prijs een Nijlcruise. Deze winnen ze en Lara moet halsoverkop mee om tot rust te komen.

Lara heeft een hele goede reden om zich alleen nog maar op het werk te storten. Die reden krijg je als lezer niet direct te weten. Stukje bij beetje wordt aan de hand van herinneringen van Lara duidelijk wat er in het verleden is gebeurt. Dit is heel goed verweven in het verhaal. Het zorgt ervoor dat je echt door blijft lezen. Je wilt ten slotte weten wat er aan de hand is. Het komt ook nog best onverwacht. En dat is een pluspuntje in het boek.

Het is geen standaard chicklit. Het is veel meer dan dat, maar ondanks dat blijft het toch luchtig. Het is vooral het personage Lara maakt een duidelijke groei door. Zij zal moeten afrekenen met het verleden, zelfs als ze daardoor moet overwegen om in haar eentje door Egypte te zwerven.

Ondanks de problemen die Lara heeft, is er toch nog wel plaats voor een leuk mannelijk personage voor Lara kan natuurlijk niet ontbreken. Deze leert ze tijdens de cruise kennen. Dat zorgt wel voor wat voorspelbaarheid, maar dat maakt niet uit. Het boek is namelijk leuk genoeg om dat gewoon terzijde te leggen.

Volgens de achterflap ontstond het idee van de Nijlcruise, terwijl Van Tongeren dat zelf ondernam. Dat is te merken in het verhaal. Het is allemaal heel gedetailleerd omschreven. Hier en daar wat aangedikt natuurlijk. Maar dat hoort er bij, dat geeft het ook nog een komische noot.

Ik vond het een heel fijn boek om te lezen. Het is een heerlijk boek om mee te nemen op vakantie. Maar ook als thuisblijver kun je het boek goed lezen. Tijdens het lezen waan je je in Egypte. Het is geen standaard chicklit. Er zit veel meer in. Na het lezen van Cruise Control weet ik wel dat ik die andere boeken van de schrijfster ook heel graag wil gaan lezen.