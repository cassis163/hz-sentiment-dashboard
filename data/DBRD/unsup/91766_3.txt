Dit is mijn eerste kennismaking met deze auteur, boek gekocht op de boekenbeurs. Ik moet zeggen dat het een heel aangename kennismaking was. Vrijdag het boek meegenomen naar de camping, zondagmiddag nog voor het weer uitladen van de caravan, eerst uitgelezen. Het loopt niet over van spanning maar Ingrid Oonincx heeft een zeer aangename schrijfstijl die maakt dat je door wilt lezen. Drie levens van drie verschillende personen lijken niks met elkaar te maken te hebben maar schijn bedriegt. Het waarom van alle gebeurtenissen wordt goed uitgewerkt naar het eind, en alle puzzelstukjes vallen op hun plek. Wat ik ook heel leuk vond is dat de auteur in de epiloog uit de doeken doet hoe ze aan de inspiratie voor dit verhaal is gekomen. De botsing waaraan ze refereert heb ik gezien in een documentaire op tv waarin alles werd gereconstrueerd. Perfect gekozen titel trouwens. Gelukkig heb ik nog een boek van haar gekocht op die zelfde beurs, Nickname, ben benieuwd of die ook zo lekker wegleest :-)