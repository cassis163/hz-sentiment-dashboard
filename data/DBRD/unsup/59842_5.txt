Ik moest en zou het boek vandaag uitlezen. Naarmate ik op driekwart kwam, begon het verhaal nog spannender te worden.

In de maand oktober beginnen er meerdere moordzaken te komen. Deze lijken enig verband te hebben van de verdwijning van de dochter van Rosa Hartung. Rechercheurs Thulin en Hess, twee merkwaardige personages, zetten alles op alles om het raadsel op te lossen. Hier en daar met een inkijk in het leven van zowel de rechercheurs als de slachtoffers. Gedurende deze maand, de tijd dat het kost om de zaak op te lossen, komen er meerdere raadsels naar boven maar blijken achteraf allemaal met elkaar verband te hebben. Het is een ingewikkeld proces/zaak die Sveistrup met veel spanning heeft weten neer te zetten.

De korte hoofdstukken, met tussendoor veel spannende momenten en twists waardoor je snel en makkelijk door wilt lezen. Ondanks de vele personages die beschreven worden is het een makkelijk verhaal om te blijven volgen.
Oktober was een verrassend goed en spannend verhaal!