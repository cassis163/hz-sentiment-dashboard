Een bergdorp in de Pyreneeën. Op weg naar hun werk vinden werknemers van een waterkrachtcentrale een bevroren, onthoofd paard. Politiecommandant Servaz wordt meteen op de zaak gezet. Waarom is het paard op tweeduizend meter hoogte vermoord? Is de gruwelijke verminking van het dier een waarschuwing? Wraak? En waar is het hoofd?
Als Servaz op het kadaver DNA vindt van Julian Hirtmann, een van de gevaarlijkste seriemoordenaars van Europa, roept hij de hulp in van de jonge psycholoog Diane Berg. Zij werkt in de gesloten psychiatrische inrichting waar Hirtmann vastzit. Een reeks onverklaarbare moorden volgt, waarbij al het bewijsmateriaal in Hirtmanns richting wijst. Maar hij zit opgesloten in de zwaarst beveiligde instelling ter wereld. Kan hij wel iets met de moorden te maken hebben?

Het verhaal begint meteen spannend. Ik werd er meteen in mee gesleurd. Mooie personages met ieder een verleden, daar houd ik wel van. Ook de beschrijving van de omgeving speelde een rol waardoor ik als lezer het gevoel had in een film mee te spelen. Het verhaal wordt alleen maar spannender.
Ik ga dan ook met grote nieuwsgierigheid meteen door met de volgende omdat het zo spannend is!
Ik zeg er meteen bij dat hij ook op Netflix te zien is onder de naam Glacé en ook erg goed is.