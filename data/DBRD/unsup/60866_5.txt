Wat een gewéldige leeservaring. Sqweegel is echt 'something else'. Als je bedenkt dat de beruchte Ted Bundy op de schaal 1-25 een 17 scoort, kun je je wel voorstellen dat Sqweegel, de enige misdadiger die een level 26 is, erg gruwelijke dingen kan bedenken én uitvoeren.
Leest als een trein, vooral door de korte hoofdstukken.
En het is een lekkere dikke. Dus je bent wel een paar uur zoet.

De meerwaarde (voor mij) in dit boek zit hem vooral in de verbinding met de website: level26.com. Door het hele verhaal heen wordt je 20 maal verwezen naar die site met elke keer een ander wachtwoord. Vervolgens krijg je steeds een stukje film te zien. Heel bijzonder.
En voor degenen zonder PC - als je de stukjes film NIET bekijkt, mis je niets van het verhaal. Het is uitsluitend een extraatje.
Ik vind het een geniaal concept.

Leuk zijn de ouderwets met de typemachine getypte stukjes en mooi zijn de strips aan het begin van sommige hoofdstukken.
Het geheel ziet er gelikt uit!

Ook slim, met name verkooptechnisch, is dat dit de eerste van een trilogie is. Noch het allerlaatste hoofdstuk, noch het 20e filmpje laat daar twijfel over bestaan: er moet een vervolg komen.
Ik kan niet wachten!!!

Ik ben helemaal fan en geef weer eens duimpjes, want deze verdient er, zonder meer, 5!!
Twijfel niet: kopen en lezen dit boek.