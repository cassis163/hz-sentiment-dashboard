Tot voor kort las ik nooit een boek, sinds enkele weken echter heb ik (plots) de smaak te pakken gekregen. Na een paar reisverhalen te hebben gelezen wou ik mij nu wel eens aan het thrillergenre wagen.
In het begin viel het boek mij een beetje tegen, ik werd niet direct meegesleept in het verhaal, het kon mij niet echt boeien. Thrillers zijn niet echt m'n genre dacht ik toen.
Eens de eerste honderd pagina's gepasseerd waren veranderde dit echter. Met veel plezier en nieuwsgierigheid heb ik de rest gelezen. Ik was danig in de ban geraakt van Caffery en z'n Vogelman. Alle puzzelstukjes vielen mooi in elkaar en beetje bij beetje werd het ganse verhaal duidelijk. Top!
vandaar : **** 4 sterren
Zeker de moeite waard om te lezen! Nu op zoek naar een tweede Mo Hayder-boek.