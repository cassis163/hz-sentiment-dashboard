Wat een mooi en goed boek! Ik moest wel even wennen aan de schrijfstijl, het lijkt net of het verhaal aan je wordt voorgelezen. Ook al ben je het toch echt zelf die het verhaal leest. Het past erg goed bij het boek en als je eenmaal in het verhaal zit, is het boek erg moeilijk weg te leggen.
Het boek vertelt het verhaal over Bilbo, een hobbit die erg op zijn eigen omgeving is gesteld. Maar op een dag staan er ineens 13 dwergen voor de deur vergezeld door Gandalf. Gandalf stelt voor dat Bilbo meegaat op een avontuurlijke reis. En dat is het zeker!
Het verhaal is goed bedacht, en zeer fantasierijk.
Ik raad dit boek zeker aan. Lees dit boek voordat je aan "In de ban van de ring" begint.