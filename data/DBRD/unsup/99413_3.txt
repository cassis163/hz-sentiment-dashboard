In dit non-fictie werk brengt Christoph Ribatt op een aangename, zeer toegankelijke manier de geschiedenis van het restaurantwezen en eetcultuur naar voren. Aan de hand van korte anekdotes van bekende en minder bekende historische figuren legt hij uit hoe een restaurant draait enerzijds en hoe de gasten hun restaurantervaring beleven. De korte fragmenten en verhaaltjes maken dat het boek erg vlot leest en je toch alle informatie meekrijgt. De term docu-roman is hier dan ook zeer geschikt.
Verder refereert hij ook naar de bronnen waaruit hij zijn informatie heeft geput en deze zetten de lezer ook aan tot verder uitpluizen en opzoeken van informatie.
De indeling van het boek in 4 gangen is ook erg toepasselijk .
Aangezien ik niet goed wist wat te verwachten van deze schrijfstijl heeft deze roman mij in de positieve zin weten te bekoren en raad ik hem zeker aan aan iedereen die interesse heeft in voeding, eetcultuur en het restaurantwezen.