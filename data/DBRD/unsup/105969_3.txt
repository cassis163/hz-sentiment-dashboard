In het engels had ik al helemaal mijn twijfels over dit boek, maar nu hij in het Nederlands verscheen, moest en zou hij er komen. Nu baal ik er een klein beetje van. Ja, het is heerlijk om de wereld van Harry Potter weer in te duiken, maar de charme van de boekenserie heb ik zeker gemist. De karakters vond ik vlak weer gegeven, het verhaal was wankel en het had heel weinig stof om je een goed beeld te laten vormen van de situaties.
Het kan zijn dat het toneelstuk enorm goed is en dat je een script op een hele andere manier moet lezen, maar mij heeft het boek niet geraakt. Ik miste te veel. Met pijn in mijn hart moet ik een boek rond Harry Potter 3 sterren geven. De vele spelfouten in het boek speelt daarbij zeker ook een rol. Dit mag zeker niet op de eerste pagina, in de eerste paar zinnen zelfs, al gebeuren.