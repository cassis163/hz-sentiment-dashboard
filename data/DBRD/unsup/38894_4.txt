Het laatste verbond gaat over Diederik van Sweay. Hij woont samen met zijn dochter Sanne. Sanne haar moeder is overleden toen Sanne nog een baby was. Diederik komt via zijn Zwager Jacky Merrauld in contact komt met Neferi Deltour. Neferi is een schijfster die geïnteresseerd is in de verhalen van de tempeliers en dan vooral in de Ark. Diederik betrapt Neferi als ze aan het rondsnuffelen is in zijn huis. Neferi werkt voor Jacky en die wil dat Diederik op zoek gaat naar de Ark van het verbond. Jacky werkt voor Zeus Power en die willen de energiemarkt bezitten. Jacky dwingt Diederik om samen met een groep avonturiers naar Rennes-le-Château af te reizen. Het Vaticaan financiert de plannen en nemen deel aan de expeditie met hun eigen agenda. Diep onder de heuvels van het kasteel bevindt zich een grotten stelsel waar niemand vanaf weet. De tempeliers wijzen het team de weg. Ze storten op een geheim dat nooit mag uitlekken.

Het boek begint in de 12de eeuw een uur voor het drama. Je krijgt een inkijk in het leven van de tempeliers die in die tijd bij het kasteel van Rennes-le-Château leefden. Het is een goed begin om het verhaal te lezen over de tempeliers en de Ark van het verbond. Het tweede deel van het verhaal speelt zich af in het heden. Het verhaal is opgebouwd uit hoofdstukken met personen. Het verhaal wordt grotendeels verteld vanuit Diederik. Daarnaast zijn er hoofdstukken met Jacky, Sanne, Neferi en Giovanni Uccello. Giovanni maakt onderdeel uit van het Vaticaan. Persoonlijk vind ik het fijn dat hoofdstukken worden geschreven vanuit personen. Het maakt het verhaal overzichtelijk en makkelijk te lezen.

Het boek trok mijn interesse omdat het gaat over de tempeliers. Echter mis ik informatie over de werking van de Ark van het verbond. Het blijft voor mij onduidelijk hoe de Ark nu echt werkt. In het verhaal komt naar voren dat de Ark gebruikt kan worden om stroom op te wekken. Waar deze energie spanningen vandaan komen wordt niet vermeld. Het boek wordt op ongeveer de helft langdradig. Het verhaal speelt zich voor mijn gevoel te lang af in de grotten en dit maakt het minder spannend om te lezen. Het einde is daarentegen spannend en onverwacht. Ik ben er nog steeds verbaast van omdat ik het niet zag aankomen. Over het algemeen is het verhaal goed geschreven. Je kunt merken dat er onderzoek is gedaan naar de geschiedenis van Rennes-le-Château en van de tempeliers.