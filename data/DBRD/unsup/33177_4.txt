Dit boek had ik al een hele tijd in mijn kast staan en ik bleef het lezen maar uitstellen omdat ik dacht dat het misschien wel niet zo goed zou zijn als de Edelsteentrilogie van Kerstin Gier. Maar dat heb ik even fout gedacht!

Liv is een heerlijk personage, ze is lief en er heftig van overtuigd dat verliefd zijn niets voor haar is. Maar daar komt natuurlijk ineens verandering in. Er gebeuren allemaal vreemde dingen. Nu wil ik niet te veel verklappen maar nadat je dit boek gelezen hebt ga je ook ineens dromen van magische deuren en rare gebeurtenissen. Tenminste dat had ik dan..

Het is echt een heerlijk 'schoolboek'. Zoals gebruikelijk is er een eerste dag, zijn er hele knappe jongens en schooluniformen. Ik merkte ook wel dat ik misschien iets te oud ben (ik ben 18) om dit boek echt geweldig te vinden. Het magische tintje maakt het boek stukken beter. Het idee is heel origineel.

Ik raad dit boek aan iedereen aan! Zeker als je normaal niet zo van dit soort low fantasy boeken houdt of als je nog onbekend bent met het genre is dit zeker een geweldig boek om mee te beginnen.