Er werken voornamelijk vrouwen in de wafelfabriek. Iedere morgen vroeg beginnen ze met hun werk. Ze leggen wafels recht op de band, ze vouwen dozen, ze snijden wafels bij. Alles is geregeld: de directeur zit in zijn kamer boven, de wafelbakker, een Belg, want die maakt de beste wafels, zit bij de oven. Beide vertrekken zijn niet voor de vrouwen toegankelijk.
Het werk is saai en geestdodend, maar de vrouwen weten niet beter.
Totdat een nieuwe werknemer, Arka Narovski, zich meldt. Hij zaait onrust met zijn opmerkingen. De gemoedelijke tevredenheid van de vrouwen verandert in opstandigheid. Waartegen precies? Ze weten het niet, maar ze zijn plotseling wantrouwig en ontevreden.
Een angstaanjagend verhaal over hoe mensen de persoon die voorop loopt, volgen. Zonder kritiek. Die persoon heeft immers het beste met hen voor? Een akelig beeld van hoe be√Ønvloedbaar de mens is.