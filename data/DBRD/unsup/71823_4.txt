Omdat ik zo enthousiast was over deel 1 en 2 moest ik natuurlijk deel 3 lezen! Het was even geleden dat ik deel 2 had uitgelezen, dus ik moest wel weer even inkomen. Waar ik tegenaan liep is dat naast dat het een erg dik boek is, het lettertype erg klein is en de tekst erg compact weergegeven. In dit boek maakt Claire de ondenkbare stap om haar volwassen dochter achter te laten en terug te keren naar haar geliefde. Dit boek is echt wel weer spannend, verrassend en leuk. Maar toch gaat het roman gedeelte mij toch een klein beetje tegenstaan in dit boek. Misschien komt het ook omdat ik zo lang over het boek heb gedaan, dat het dan te langdradig wordt ;) Daarom 3,5 ster. Ook vond ik het opvallend dat deze vertaling best veel spelfouten en foutieve namen bevat: beetje jammer en soms verwarrend. Desondanks ben ik nog steeds erg nieuwsgierig naar de nieuwe verfilming van de Outlander en ik wilde dit boek dan ook eerst uitlezen voordat er een nieuwe seizoen uitkomt! :D