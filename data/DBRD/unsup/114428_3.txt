Toen ik hoorde dat ik mocht deelnemen aan deze speciale Kerstleesclub met Boekenfans en Mara Li haar boek De Stem van de Zee was ik ontzettend blij.

De cover van een meisje wadend door de Zee en de inhoud spraken me zeker aan en deden me aan een mysterieus,origineel verhaal denken.

Nadat ik het boek gelezen had,wist ik echter niet hoe een eerlijke recensie van dit boek te schrijven en heb er dagen mijn hoofd over gebroken. Waarom? Dat lees je verder in dit review.
Eerst geef ik een impressie van het verhaal.

Het verhaal begint met de geboorte van Nimue of dat denk je toch maar is dit wel zo en dan verwacht je verder te gaan in het magische wezen dat je denkt dat Nimue is. Maar nee hoor... dan gaan we ineens naar Nimue en haar broer Arthur.. Zij leven in een plaats waar overleven het enige is wat telt. De visserij is belangrijk ,het zoeken van voedsel en de dag doorkomen. Back to basics is hier zeker van toepassing. Wanneer op een dag dan een vloedgolf hun dorp volledig verwoest,besluiten Nimue en Arthur samen op zoek te gaan naar het lot van hun moeder.Nimue heeft namelijk nog een extra speciale reden om haar moeder te gaan zoeken. Op een dag is zij namelijk verdwenen en Arthur en zij weten eigenlijk niet waarom en willen deze puzzel graag oplossen. Op hun tocht komen ze andere mensen tegen uit verschillende plaatsen en komen ze vaak in gevaarlijke situaties terecht. Het lot van hun moeder is namelijk verbonden met vele raadsels.Onderweg maken ze vrienden en vijanden. Uiteindelijk moeten ze onbekende,angstaanjagende wegen opzoeken om de geheimen te ontrafelen.

Dit boek zit vol verwijzingen naar legendes en het respectvol omgaan met onze “natuur”wat het verhaal voor mij een meerwaarde gaf.
Jammer genoeg is het wel erg verwarrend en lijken de vele legendes er soms zo bij gesleurd .Hopelijk wordt dit in de volgende delen wel meer uitgediept en komen we zo tot een geheel. Het verhaal speelt zich af ,of zo lijkt het toch, in het heden en verleden. Er zitten dystopische zaken in zoals de wereld die verwoest werd maar ook heel veel elementen uit legendes bvb de Arthurlegendes. En ook magische verwijzigingen komen in het verhaal terug .

De schrijfwijze was vlot en er waren soms prachtige zinnen in het verhaal en het boek was voor mij zeker origineel.Of het nu young adult is of meer voor jeugd dat is voor iedereen een persoonlijk aanvoelen denk ik. . Ik persoonlijk zou het aanraden aan lezers vanaf 12 jaar maar dit is mijn idee..

Hoewel Mara Li een eigen stijl heeft en zeker anders is dan anderen kan ik dit verhaal in alle eerlijkheid maar net 3 sterren geven .
Als het prachtige verhaal meer uitgewerkt wordt en minder verwarrend is, zal deze waardering zeker omhoog gaan.Misschien niet te veel willen vertellen en kiezen voor een duidelijke lijn? Mysterieus moet het blijven maar een beetje een geheel mag toch wel.Om deze recensie te maken was dus ook niet eenvoudig omdat ik zelf geen idee meer had waar het boek nu eigenlijk naar toe ging...

Ik geef toch deze waardering omdat het boek me na een tijd echt wel in zijn greep had door de originele stijl van Mara Li. De mix van historie,magie en dystopie kan voor mij perfect en is zelfs apart. Dus het idee is zeker goed als het niet uniek is maar de lijm moet het verhaal verbinden en niet zoals nu allerlei onsamenhangende lijnen aan elkaar plakken.. De 3 sterren is er ook omdat het een eerste deel van een reeks is en zeker nog kan groeien. Het boek heeft dus zeker mogelijkheden maar nu had ik het gevoel van dit is het net niet!ik wil dus heel graag het tweede deel lezen om de evolutie te zien en verder meegezogen te worden in dit toch wel boeiende verhaal. En aan Mara Li zeg ik,laat je zeker niet tegenhouden om verder te schrijven want je hebt een eigen stemgeluid maar er moet gewoon nog aan gesleuteld worden om de ideale mix te krijgen!