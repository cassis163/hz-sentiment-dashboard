Afgelopen vrijdag was de inauguratie van President Trump. In de week ervoor las ik dit boek. Het is een respectvolle kennismaking met de andere bewoners van het witte huis.
Respectvol, want de geïnterviewde werknemers gooien niet met modder. Niet iedereen durft de confrontatie met de schrijfster aan.
Presidenten komen en gaan maar het personeel blijft.
Er werd op televisie meerdere keren genoemd dat het personeel op de dag van de verhuizing zes uren krijgt om het huis om te bouwen en in te richten voor de nieuwe president en zijn gezin.
Leuke anekdotes worden afgewisseld met verhalen over deze bijzondere baan.
Ik heb genoten en ik denk als je houdt van een beetje romantiek en nostalgie doe jij dat ook.
Het verhaal begint bij de moord op Kennedy, tranen in de ogen van de butler die helemaal van slag is. Hoe Jackie in haar bebloede jasje aankomt in het witte huis. Vanaf dat moment wil je alleen maar lezen over de vorige presidenten en hun eigenaardigheden. Gelukkig is het niet zo’n boek want dat zou goedkoop zijn.
Het hoofdstuk over 9/11 vind ik heel speciaal omdat daar vooral de angst van het personeel naar voren komt. Urenlang hebben ze gedacht dat ze ook aangevallen zouden worden door een van de vliegtuigen. Ze hebben moeten rennen voor hun leven en zijn er gelukkig ongeschonden weggekomen.
Het boek eindigt met mooie foto’s van verschillende presidenten, first ladies en het personeel.
Dit is een mooi naslagwerk dat ik nog vaker op zal pakken om door te lezen, het blijft toch een bijzonder sfeertje in het witte huis en de stijl waarin dit boek geschreven is past hier helemaal bij.