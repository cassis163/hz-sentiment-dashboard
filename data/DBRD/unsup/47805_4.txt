Hond in een kegelspel is heel ritmisch geschreven, de scene's lopen naadloos in elkaar over en ook de twee plots die het boek rijk is vloeien mooi in elkaar.
De manier waarop de auteur de personages en hun emoties beschrijft getuigen van een krachtig empathisch vermogen waardoor ze "echt" worden.
Het is geen al te dik boek ( 172p.) en dat komt vooral omdat er geen overbodige personages of scene's in voorkomen. Dit maakt dat het een boek is dat je zowel in één ruk kan uitlezen maar ook makkelijk kan wegleggen om de dag erna gewoon verder te lezen.
Het was een zeer aangenaam boek om te lezen en ik hoop dat het niet bij een debuut blijft.