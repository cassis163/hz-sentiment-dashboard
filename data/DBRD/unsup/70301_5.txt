Sneeuwwitje moet sterven is weer eens een perfect geschreven thriller. De personages worden goed uitgewerkt en komen levensecht over in dit beklemmende boek. Je kan je in de haat en nijd en het geroddel in het dorp Altenhein dan ook goed inleven. Lijkt mij dan ook geen gezellig dorp om in te wonen. Het is Nele Neuhaus dan ook goed gelukt om de sfeer in het dorp neer te zetten. Je leeft dan ook mee met Tobias die ervan verdacht wordt als er weer een meisje verdwijnt in het dorp, en de heksenjacht opnieuw begint. In het begin is het wel even zaak om je aandacht erbij te houden omdat het verhaal begint met nogal veel personages en wisselende perspectieven. Maar daar eenmaal aan gewend leer je de dorpelingen zo langzaamaan beter kennen en ontpopt zich een spannend en boeiend verhaal. Niets is wat het lijkt in dit boek. Kortom, een geslaagde thriller die zeker smaakt naar meer. Ik zet in ieder geval Nele Neuhaus op mijn lijstje met favoriete.