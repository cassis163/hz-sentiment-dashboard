Zelden heb ik zo'n goed boek gelezen. Daarom ben ik onmiddellijk verder gaan lezen met boek 2. Het boek omschrijven als 'fantasy' vond ik een onderwaardering voor de fenomenale schrijver. Vandaar mijn titel 'mythisch epos'. Oorspronkelijk is een epos een heldendicht of verhaal. Een mythe ging vroeger over de invloed van Goden in het menselijk leven en de held trotseerde Hen moedig om zijn eigen weg te gaan. In deze serie neemt juist de individuele mens in al zijn soorten en verschijningen het voortouw. Zijn er vele helden en anti-helden, die allen een belangrijke rol spelen en alles wat er gebeurt staat symbool voor onze geestelijke evolutie.

Alle hoofdfiguren doen me denken aan de archetypen van Jung. Net als in mythen kunnen de hoofdpersonen nogal wrede dingen overkomen en hun lijden dient daarom een hoger doel dan ons slechts een spannend plot te bezorgen. Dat maakt het boek juist zo spannend. Diep van binnen weet je dat dit een waar verhaal is verpakt in een fantasie-jas. Niets gebeurt voor niets. Ik leer uit dit boek dat alles wat er gebeurt in het hier en nu een reden heeft. Het is gebaseerd op onze geschiedenis, waarbij de moderniteit, net als het boek, start in de Middeleeuwen, waarbij priesters en koningen het eerste individualiseerden en onderling streden om hun 'spel der tronen'.

Ik hoop dat iedereen dit boek gaat lezen, kijken als serie op TV en enthousiast er over is net als ik, zodat we het verhaal kunnen delen.