Deze schrijfster heeft een mooie schrijfstijl en rake woordkeuze.
Het verhaal over Annette leest vlot weg, omdat je wilt weten wat er
zich in de nacht van 15 augustus 1985 in Griekenland heeft
afgespeeld. Aan de hand van flashbacks en gesprekken met
betrokkenen destijds, probeert Judith Koelemeijer te achterhalen
wat de impact van het overlijden van Annette op het verdere leven
van haar zelf en op dat van anderen is. Het verhaal raakt me, omdat
de zes vriendinnen leeftijdsgenoten van me zijn. De jaren tachtig,
de muziek en de tijdgeest zijn heel herkenbaar. Vandaag de dag heb
ik dochters in deze leeftijd en krijgt het verhaal om die reden een
extra dimensie. De moeite waard. Vier sterren.