Na het lezen van Bloed en veren was mijn verwachting hoog gespannen en werd gelukkig ook waargemaakt.
In dit tweede deel zien we Nils Trojan weer terug en ook zijn psychiater Jana Michels.
Jaren geleden kon poppenmaakster Josephin Maurer ternauwernood worden gered uit de handen van een psychopaat.
De geschiedenis herhaalt zich, er wordt een dode vrouw gevonden in een kelder die door verstikking om het leven is gekomen doordat haar mond en neus zijn volgespoten met purschuim.
Is het dezelfde dader als jaren geleden ? Maar die is destijds omgekomen bij een auto ongeluk, of toch niet….?
Vanaf blz. 1 is dit boek spannend en houdt het je in zijn greep.
Wie is de dader ? Langzaam maar zeker wordt het mysterie duidelijk en vallen alle puzzelstukjes op zijn plaats. Een paar hoofdstukken voor het einde van het boek is duidelijk wie de dader is, maar dan volgt er toch nog een zenuwslopend einde.
Spannend om af en toe ook de stukjes te lezen geschreven vanuit het perspectief van de dader.
En leuk dat we in dit tweede deel weer wat meer lezen over het privé leven van Nils Trojan. Zouden Nils en Jana in het derde deel eindelijk bij elkaar komen…??
Dit tweede deel is volgens mij ook goed te lezen als je Bloed en veren niet hebt gelezen, ondanks dat er af en toe wordt verwezen naar gebeurtenissen uit Bloed en veren. Het is daarom wel leuker om ze allebei op volgorde te lezen, maar is geen must.
Ik heb genoten van dit boek en kijk vol ongeduld uit naar het volgende deel !!
Dit boek krijgt van mij 5 sterren, lees dit boek !!!