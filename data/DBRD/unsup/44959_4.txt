Walt Rawley is tachtig jaar oud en zijn verhaal begint met zijn avonturen met Meester Yehudi die zich in de jaren twintig en dertig afspelen.

1001004005752384In het eerste deel wordt de negenjarige wees Walter Rawley van straat opgepikt en krijgt hij het aanbod van Meester Yehudi om met hem mee te gaan. Yehudi zoekt al tijden stad en land af en heeft in Walter gevonden wat hij zocht. Iemand die hij kan leren vliegen(!).
Walter komt in Kansas terecht en maakt deel uit van het “gezin” van Meester Yehudi, zelf een jood met Hongaarse roots. Er is nog een jongen van 15 met Afrikaanse roots die door de meester opgepikt is uit de goot en die meer dood dan levend binnenkwam en nu klaargestoomd wordt om naar een universiteit te kunnen. En er is een ouwe indiaanse, de “moeder” des huizes.

Walter moet 33 stappen zetten om te kunnen leren vliegen. Hij wordt levend begraven, moet 24 dagen zwijgen, het topje van zijn pink wordt afgesneden, hij zit in een ring of fire en zo zijn er nog meer ontberingen.
Meester Yehudi blijkt ook nog een verhouding te hebben, met een rijke vrouw die hij samen met de farm waar Walt, de Meester, de Indiaanse en de Afrikaan wonen, gewonnen heeft met kaarten.
Walt leert vliegen, maar een noodlottige gebeurtenis werpt over alles een donkere schaduw.

In het tweede deel van het boek volgt de opkomst van Walt als variéte artiest, met Meester Yehudi in de rol van manager. Hij kan vliegen, de act wordt geperfectioneerd, hij verdwijnt, komt nog groter terug, wordt een landelijke bekendheid en daarna volgt het einde van zijn roem. En ook dit deel eindigt met een noodlottige gebeurtenis.

In het derde deel volgt een nieuw hoofdstuk in zijn leven en ook hier weer een dramatisch einde. En het vierde deel beschrijft zijn leven van zijn 35ste tot zijn dood.

De dramatische ontwikkelingen volgen elkaar in hoog tempo op. Paul Auster vertelt opnieuw een geweldig verhaal en maakt zijn naam als meesterverteller wederom helemaal waar. Een verhaal wat alles heeft, bol staat van dramatiek en schokkende ontwikkelingen, vol verrassingen, vol vaart, schitterende anekdotes, prachtige personages en aan het eind leer je ook nog eens hoe je zelf kunt vliegen. Ik heb het net geprobeerd en ik kan het.

Wát een gewéldig boek!