Vergiftigd is een goed en spannend boek maar na afloop bleef ik met een onvoldaan gevoel zitten. Het verhaal op zich is zeer spannend en het doet je eens nadenken over ons voedsel de dag van vandaag, maar er zijn misschien iets te veel ongeloofwaardigheden in dit boek. Zo is de reactie van Dr. Kim Reggis en zijn vrouw op de dood van hun dochter nogal vreemd en ongeloofwaardig. Het einde van het boek was de grootste teleurstelling, het kwam mij over alsof het boek nog niet af was. Je blijft met veel vragen zitten. Al bij al een spannend boek maar naarmate het boek vorderde werd ik minder en minder enthousiast.