Zoals de meeste boeken van Sophie Kinsella, is hij weer heerlijk vlot geschreven. Je leest er snel door heen en het verhaal neemt je mee. 

Het gaat over Poppy, die een telefoon vindt. Wat er dan allemaal weer gebeurd is om je te bescheuren. Soms had ik plaatsvervangende schaamte als ze de boel weer moest opbiegten of juist dat je denkt nee doe het niet.  Het verhaal heeft vooral een leuk einde, wat ik in het begin echt niet had verwacht. 

Als je van Sophie Kinsella houdt, is het zeker een aanrader. Een heerlijk boek om tussen door te lezen, maar ook om echt in de zomerstemming te belanden.