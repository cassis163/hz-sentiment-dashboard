Een nieuw begin is het debuut van de schrijfster Angelique Haak. In het boek volg je rechercheur Jennifer Brugman, die in Rotterdam een nieuwe start wil maken. Langzamerhand wordt duidelijk wat er in haar verleden allemaal is gebeurt en op welke manier dat samenhangt met het heden.
De schrijfstijl is erg prettig en toegankelijk. Het boek leest makkelijk en vlot weg en het verhaal op zich maakte dat ik door wilde lezen om te kijken hoe het verder zou gaan. De personages waren ook erg goed uitgewerkt, over iedereen in het boek kom je voldoende te weten om ze een gezicht te geven.
Persoonlijk vond ik het verhaal hier en daar wel wat langdradig en sommige oplossingen en plotwendingen waren wel heel erg makkelijk. Maar al met al vond ik het zeker een geslaagd debuut en ik ben dan ook zeer zeker benieuwd naar een volgend boek!