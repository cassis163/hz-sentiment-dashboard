Jammer dat voor de vertaling de titel "korenblauw" is gekozen. De oorspronkelijke naam "Tumbleweeds" is zoveel passender. Dit is namelijk een plant die zich losmaakt van zijn wortels en aan het rollen gaat. Zo hebben ook bijna alle hoofdpersonages te kampen met een vorm van ontworteling in hun jeugd of krijgen met een ander verlies en losraken van de maatschappij te maken. Het verhaal begint rustig, waarin de romantiek een belangrijke rol speelt. Naarmate de tijd vordert, wordt er meer duidelijk wat er zich heeft afgespeeld tijdens het volwassen worden van de jeugd in de kleine dorpsgemeenschap. De roman leest makkelijk en gaat rustig van start om later spannender en sneller van opzet te worden. Naast de beeldende sfeerbeschrijvingen wordt de lezer een klein inkijkje gegeven in de jezu√Øetenorde, American football en staatsgevangenissen. Een gedeelte van het verhaal was wel wat voorspelbaar, maar op zich best een lekker boek om te lezen.