Kyra heeft nog hooguit een paar weken te leven, net als alle anderen in haar door extreme hitte geteisterde wereld. Op een dag ontdekt ze een andere wereld, die de hare zou kunnen redden.

Maar... is wat ze ziet wel echt? Of is het een hallucinatie, veroorzaakt door het tekort aan water? En als die wereld echt is, hoe kan ze er dan komen?
In slechts 42 bladzijdes leer je Kyra kennen als een meisje met veel doorzettingsvermogen, ondanks alles wat ze meemaakt. Ze leeft in dystopische wereld, wie wil er nou wonen in een land waar alleen maar hitte is? Kyra is vastbesloten om een oplossing te vinden om haar wereld te redden. Ze leert Jovian kennen, hij komt uit een andere wereld. Kunnen ze elkaars wereld redden?
Het verhaal leest vlot, vanaf de eerste letter zuigt het verhaal je op. Je kan niet stoppen met lezen. Het is een spannende, dystopische Young Adult met een onverwacht maar mooi eind.
4,5 sterren