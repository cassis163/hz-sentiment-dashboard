Dit boek is natuurlijk het vervolg van ‘Wolf Hall‘, de terecht veelgeroemde historische roman over het leven van Thomas Cromwell, die zich opwerkt als hofsecretaris van de grillige koning Hendrik VIII van zestiende-eeuws Engeland. En waar boek 1 onder meer handelt over de ondergang van de filosoof Thomas More, de scheiding van de koning met Katharine van Aragon en de hieruit volgende scheuring van pauselijk Rome, gaat dit tweede boek vooral over de ondergang van Hendrik’s tweede vrouw, Anne Boleyn, die er evenmin in slaagt de vorst te voorzien van mannelijk nageslacht.

Het boek is wederom zeer te genieten, met Mantel’s voortreffelijke schrijfstijl en het nog steeds zeer meeslepende verhaal.

Alleen die titel, die is in het Nederlands toch wat saai, het Engelse ‘Bring up the Bodies’ is toch echt beter. En was ‘Het boek Hendrik’ dan niet consequenter geweest, overigens, vertaaltechnisch? Ach, het is het enige minpuntje op wederom een literair hoogstandje.