Het boek “Ruimte; stop met onzin, doe wat de bedoeling is” draait om te doen wat onze bedoeling is. Ofwel “verrichten conform onze richting, waarbij de inrichting (van ons leven, ons werk, onze organisatie en/of ons team) ons dat optimaal mogelijk maakt”.

Auteur Frank Weijers hanteert een eenvoudig diagnosemodel om concrete gebeurtenissen te benoemen:
1. We doen wat de bedoeling is op manieren die bij ons passen en de inrichting helpt daarbij (flow). Doorgaan!
2. Het is wel onze bedoeling, maar we doen het niet en/of we doen het niet op manieren die bij ons passen en de inrichting helpt niet om dat te veranderen. Beginnen!
3. We doen wat de bedoeling is op manieren die bij ons passen, ondanks een inrichting die hierbij niet helpt
4. Wat we doen is niet de bedoeling en/of we doen het niet op manieren die bij ons passen en de inrichting helpt niet om dat te veranderen
5. De inrichting helpt bij het doen wat de bedoeling is op manieren die bij ons passen, maar we doen het niet
6. De inrichting helpt bij het doen wat niet onze bedoeling is
7. De inrichting helpt niet bij wat we doen en ook niet bij wat onze bedoeling is

Op basis van de gestelde diagnose kun je ruimte creëren door te stoppen met alles wat niet de bedoeling is (4 en 6). Of stoppen met dat wat je doet op manieren die niet bij je passen (7). Ruimte voluit nemen en goed benutten doe je door door te gaan met alles waarvan je zegt “Ja dat is mijn bedoeling en ik doe het op manieren die bij mij passen” (1) en te beginnen met alles waarvan je vindt dat het de bedoeling is, maar wat je nog niet doet/ of wat je nog niet doet op manieren die bij je passen (2, 3, 5).

Klinkt heel eenvoudig. Maar de praktijk is anders. Gelukkig vind je in het boek veel interventies gericht op het creëren, voluit innemen en goed benutten van ruimte. Zowel op het niveau van het individu, organisatie en team. Waaronder de Lewis-methode van Deep Democracy. Een krachtig instrument om binnen groepen besluiten te nemen en conflicten op te lossen. Ik volgde bij de auteur in juni 2017 training level 1. Dat smaakte naar meer en ik heb inmiddels level 2 en 3 ook gevolgd in het najaar van 2017. Boeiend en bruikbaar in het dagelijkse leven en de weerbarstige (werk)praktijk.

Lezen dus dit boek!