Titel: Moord om de hoek
Auteur: Vera Stupenea
Uitgever: Scelta Publishing.
Aantal blz.: 159.

Over de auteur:
Vera Stupenea (1973) werd geboren in Siberië, Rusland en groeide op in Chisinau, Moldavië. Ze voltooide daar haar gymnasiumopleiding en later haar universitaire opleiding in moderne vreemde talen. Na haar studie ging Vera werken bij de Verenigde Naties in Chisinau. Een jaar later kreeg ze een studiebeurs om in Nederland te studeren. In 1997 kwam Vera naar Nederland, voltooide haar doctorandus opleiding aan het Institute of Social Studies in Den Haag en werd docent Engels aan het Petrus Canisius College in Alkmaar. Een paar jaar later begon Vera met het schrijven van Engelse lesboeken voor verschillende educatieve uitgeverijen, zoals Malmberg, ThiemeMeulenhoff, Noordhoff Uitgevers enz. Inmiddels is zij auteur van ruim 40 educatieve boeken. In haar vrije tijd golft Vera graag. Ze houdt ook van reizen.

Achterflap:
Een gemoedelijk provinciestadje is in rep en roer wanneer de zestienjarige Sophie zelfmoord pleegt en zij via een briefje haar lerares Jonna de schuld geeft van haar wanhoopsdaad. Maar wanneer ook de buurvrouw van Sophie levenloos wordt gevonden, twijfelt rechercheur Pieter Gravemaker aan de zelfmoord van Sophie. Hij gaat op zoek naar de waarheid en ondervraagt de aantrekkelijke Jonna. Al snel bloeit er iets tussen de rechercheur en de verdachte. Maar wanneer Jonna's zoontje wordt ontvoerd, lopen de spanningen hoog op.

Mijn mening:
De achterflap van Moord om de hoek is er eentje die direct mijn aandacht trok, en dat heb ik achteraf heel goed aangevoeld.
Jonna is lerares op een middelbare school en alle leerlingen vinden haar tof. Wanneer Sophie, één van de leerlingen, zelfmoord pleegt en een briefje achterlaat wat insinueert dat Jonna de oorzaak van deze wanhoopsdaad is ontstaat er direct veel twijfel. Helaas zijn er ook mensen in haar omgeving die Jonna liever kwijt dan rijk zijn. De sympathie die zij bij mensen oproept worden niet door iedereen gewaardeerd.
Zodra er bij de buren van Sophie een tweede lijk opdoemt gaan alle raderen op volle toeren draaien.
Vera Stupenea debuteert met een psychologisch spannende roman (thriller) waar de personages goed zijn uitgewerkt. Ze komen tot leven en het voelt alsof je ze al jaren kent. Elk personage komt in aanmerking om zowel dader als slachtoffer te zijn. Tijdens het lezen ervaar je dat elk huisje zijn kruisje heeft, dat er achter sommige voordeuren ernstige taferelen afspelen is helaas de realiteit. Weet jij wat er in jouw buurt allemaal gebeurt? dat zou nog wel eens dichterbij kunnen zijn dan je denkt
De schrijfstijl is eenvoudig maar zeker niet eentonig of saai, het boek nodigt enorm uit tot het in één ruk uitlezen wat ik dus ook heb gedaan. Stupenea is er niet alleen in geslaagd een spannende thriller te schrijven maar ook de beleving van emoties zijn goed uitgewerkt.
Moord om de hoek is zeker een aanrader voor de fans van misdaadromans
De plot is goed voorbereid, tot het eind toe blijft het enorm spannend met een ontknoping zoals hij hoort te zijn met voor mij een klein kanttekeningetje maar dat is héél persoonlijk.
Moord om de hoek is een thriller debuut van een schrijfster waar we hopelijk nog veel van gaan horen. Wat mij betreft mag ze volgende keer een wat dikker boek uitbrengen, ik vond het echt jammer dat het boek zo snel uit was.

Originaliteit: 4
Schrijfstijl: 5
Leespezier: 5
Psychologie: 5
Plot: 4
Spanning; 4

Moord om de hoek krijgt dik verdiend 4,5 ster.
Bianca