IJzig verhaal over doodgezwegen en verdwenen kinderen

Nog net kan een gewonde en gevangen jongen een briefje in een fles stoppen met een boodschap en hopen dat iemand die op tijd vindt en er iets mee doet. Het blijkt allemaal niet zo snel te gaan en de verdwijningen gaan enkele jaren later weer beginnen.
Brigadier Carl Mørck, hoofd van de afdeling Q, is overtuigd dat er meer aan de hand is dan alleen de verdwijningen. Hij gaat de ouders bezoeken en komt in een bijzondere woongemeenschap terecht. Zijn wonderlijke assistent Assad, met een sterk intuïtief vermogen, heeft zo zijn eigen gedachten.
Parallel vechten een paar gevangen jongens voor hun leven en doen ze het onmogelijke om dat zo lang mogelijk te rekken. Het wordt voor de afdeling Q een race tegen de klok!

Met het derde verhaal uit de serie Q, bereikt Adler-Olsen het maximale haalbare, de volle 5 sterren. Een welverdiende beloning voor een verhaal dat tot het einde alle kanten op kan draaien en dat ook niet nalaat te doen. Adler-Olsen heeft in zijn verhalen een duidelijke progressie zitten en laat ook de bemanning van afdeling Q ook van mee profiteren.