Recensie : Zure Koekjes – Corine Hartman
April 2016
ISBN : 978908516431
Uitgeverij B for Books

Dit is het Literaire Juweeltje van de maand april, een makkelijk toegankelijk verhaaltje van een auteur, om meer mensen aan het lezen te krijgen. Het boekje heef slechts 62 pagina’s.
Het gaat over Willem van Averdonck, al 30 jaar directeur van een koekjesfabriek. Hij heeft het financieel zwaar, alleen weet niet iedereen dat. Er moeten dingen veranderen. Ineens valt hij dood neer….
Helena Visscher, rechercheur, moet gaan uitzoeken wat er gebeurd is, wie er een motief heeft en of hij vijanden had. Ze heeft in het begin geen idee, iedereen heeft een motief… maar uiteindelijk krijgt ze een ingeving en weet ze de juiste persoon te pakken.
De hoofdpersonen worden genoeg omschreven om je in hun te kunnen inleven. Helena komt het beste uit de verf. Je ziet haar zo voor je en snapt precies wat ze denkt. Ze komt over als een rechercheur maar wel een met menselijke trekken. De ander personen zijn wat oppervlakkiger maar dat hoort juist bij het verhaal.
Het boekje leest erg vlot, het is ingedeeld in korte hoofdstukken en pas aan het eind van het verhaal weet je wie de dader is. Ik had wel een vermoeden maar dat bleek niet te kloppen. Dat heeft de auteur dus weer goed gedaan, zoals ik haar ken. Het eind heeft ook nog een hele kleine plotwending, ook weer goed verzonnen.
Er zit naast spanning ook humor in het verhaal .Jammer dat het zo kort is, het verhaal smaakt naar meer.
Ik geeft dit verhaal 4 sterren.