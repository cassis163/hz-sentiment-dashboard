Een prachtige, ontroerende roman over een vrouw die vast zit in de sleur van haar leven en op reis gaat naar Zuid-Spanje. Het plot doet me wat denken aan De ontsnapping, maar de uitwerking is heel anders. Het verhaal kabbelt rustig voort, ieder hoofdstuk eindigt met een cliffhanger en hierdoor blijf je lezen. Het avontuurtje met Bruce Kennedy klinkt clich√©, maar de afloop is verrassend.
De stijl van Koch is zoals altijd fijn om te lezen, het leest heerlijk kalm en makkelijk weg. Ik ben een groot fan van zijn schrijfstijl, de prachtige dialogen en de levensechte beschrijvingen van de personen. Door een heel ander soort hoofdpersoon leek dit boek wat minder op de andere boeken die ik van hem heb gelezen (The Dinner en Summer House with Swimming Pool) en dat vond ik wel prettig.