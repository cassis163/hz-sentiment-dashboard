Allereerst wil ik zeggen dat ik het lijnenspel aan het begin van ieder hoofdstuk erg mooi vind. Je kunt het als kinderlijk zien, maar ik hou er wel van! De hoofdstukken zijn in een voor mij onbekende taal geschreven, daarnaast hebben ze ook een naampje meegekregen. Ik vind het altijd leuk als een hoofdstuk een naam heeft. Het maakt mij steeds meer nieuwsgierig om verder te lezen en het geeft een klein voorproefje op wat ik in het komende hoofdstuk kan verwachten.

Tijdens het lezen heb ik een aantal nieuwe woorden geleerd. Er zijn een aantal woorden gebruikt die wij in de Nederlandse taal officieel niet kennen. In het begin was het even zoeken wat welk woord nu betekende. Er waren flinters en anni, omdat dit allebei tijdsaanduidingen zijn best verwarrend!
Daarnaast gebeuren er dingen in het boek die ‘onverklaarbaar’ zijn. Ik vind het vreemd dat deze gebeurtenissen geen zichtbare sporten achterlaat voor andere mensen. Dat dat niet gebeurt, kan ik bijna niet geloven.
Ik ben niet echt vlot door dit boek heen gekomen. Misschien is dit ook niet helemaal het genre dat bij mij past. Ik vond het moeilijk om me voor te stellen hoe de plek waar het verhaal zich afspeelt eruit zou dien en de wezens die in het verhaal voorkomen werden, vind ik, niet zo goed beschreven.

Ik had voor het lezen een heel ander verhaal verwacht dan dat het uiteindelijk was. De achterflap vertelt mij dat Vega op zoek gaat naar de waarheid. Dit gebeurt zeker wel, maar ik had meer spanning en actie verwacht.

Hoewel ik niet heel enthousiast ben over dit boek ben ik dan wel weer nieuwsgierig hoe het verder gaat in het volgende deel. Ik zal alleen niet voor de deur van de boekwinkel staan wachten tot het boek uit komt.
Als ik dit boek een cijfer mee moet geven tussen de 1 en de 10 wordt het een 6,5. Wel voldoende omdat ik toch ook wel nieuwsgierig ben naar hoe het verhaal verder gaan in een ander deel. Niet hoger omdat ik mezelf er echt toe moest zetten dit boek uit te lezen en niet een ander boek te pakken.