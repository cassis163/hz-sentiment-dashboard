De ondertitel "The infamous club of 27" geeft al aan dat het boek gaat over de groep legendarische poplegendes die, veelal mede door hun levenswijze, niet ouder geworden zijn dan 27 jaar. Hoewel het boek nog kort andere musici belicht die ons met 26 of 28 ontvallen zijn en de club van 27 groter is dan de in het boek genoemde musici (de lijst is zeker dubbel zo groot), wordt er vooral ingezoomd op de destructieve levens van 10 grote, iconische beroemdheden en mede door de vroege dood, mythische helden van de popmuziek zoals Jimi Hendrix, Kurt Cobain, Amy Winehouse, Brian Jones, Robert Johnson, Jim Morrison en Janis Joplin.

De bondige verhalen over hun korte maar turbulente leven en vooral hun muzikale geschiedenis vormen de basis van dit boek, net als natuurlijk de achtergronden van hun dood.
Journalist, schrijver en muziekrecensent Godfried Nevels heeft hier een boeiend en vooral afwisselend boek gemaakt, want naast deze feitelijke korte biografieÃ«n zijn er ook interessante interviews over deze artiesten met mensen die hen op de een of andere manier "gekend" hebben.
Samen met mooi fotomateriaal, wat weetjes en overzichten verpakt in intermezzo's, maakt hij van dit boekwerk een compleet dossier voor elke muziekliefhebber die naast de muziek ook houdt van achtergronden en (auto)biografische aspecten van musici.
Zo'n liefhebber mag dit boek in de collectie zeker niet missen.