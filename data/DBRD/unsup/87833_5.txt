Dert13n gaat over de moord op een beroemd actrice en haar bewaker. Het lijkt een eenvoudige rechtszaak. Haar echtgenoot Robert Solomon is de dader. Voormalig oplichter en advocaat Eddie Flynn is daar niet van overtuigd en duikt in de zaak. Alles lijkt erop dat de moordenaar niet de verdacht is, maar in de jury zit.

Dert13n van Steve Cavanagh krijgt van mij zonder twijfel een dikke groene duim en ⭐️⭐️⭐️⭐️⭐️. Wat heb ik genoten van deze slimme thriller. De thriller begint met als proloog 13 redenen van andere auteurs om Dert13n te lezen. Nou, geen woord is gelogen. Het is een ijzersterke thriller waar je vanaf het begin gelijk in meegezogen wordt. Stoppen met lezen is geen optie. Iedere zin klopt en geen woord is overbodig. Regelmatig even teruggebladerd en je moet goed je koppie er bij houden. Je denkt te weten hoe het zit, of toch niet. Geweldige plotwendingen en twisten. Buiten adem het boek dichtgeslagen! Ik heb genoten van Eddie en zijn team. Wat een pageturner!