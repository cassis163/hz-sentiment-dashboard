Mijn eerste kennismaking met de boeken van Denise Mina is een zeer geslaagde! Het boek voldoet aan alle verwachtingen: het is een prima thriller, met een ongedachte heldin en een fantastisch uitgewerkt en geloofwaardig plot. Sterke, goed opgezette karakters die elkaar aanvullen en versterken gaan hand in hand met de zoektocht naar de dader van de brute moord op de vriend van de hoofdpersoon. Gebeurtenissen grijpen in elkaar en leggen een luguber plot bloot. Aanrader.