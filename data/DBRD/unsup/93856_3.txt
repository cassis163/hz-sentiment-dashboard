Dit is nou echt zo'n meidenboek, waarin verhaal en mailgesprekken elkaar constant aflossen. Dit vond ik niet fijn lezen, so wie so ben ik niet van emailgesprekken in een verhaal. IT-girl is het eerste deel van een serie, It-girl 2 komt eraan.

In deze boeken speelt Anastasia (Anna) Huntley van 14 jaar de hoofdrol, het hele verhaal draait om haar en de avonturen die ze beleeft. Anna zit op de middelbare school in de 2de klas, heeft twee vrienden Jess en Danny een hond die Hond heet en woont bij haar vader. Ze is onzeker, is dol op het lezen van marvel strips en het kijken van films. Ze leeft haar leventje, totdat haar vader een relatie krijgt met Helena Montaine, een wereldberoemde actirce, en haar dochter Marianne. "Het was overduidelijk dat Marianne Montaine en ik maar heel weinig gemeen hadden. Het enige wat we deelden was intense woede jegens onze onverantwoordelijke alleenstaande ouders". Marianne houdt van glitter en glamour, uitgaan. Anna interesseert zich niet voor die dingen.

"Ze interesseert zich niet voor mode, feestjes of sociale gelegenheden. Maar aangezien ze zo jong is, is het vast een schok voor haar geweest dat haar vader hertrouwt met zo'n publieke figuur. Maar ze houdt zich kranig. Of wordt Miss Huntley misschien een nieuw soort IT-girl? We wachten af....". Dit is gelijk de verklaring voor de titel van dit boek.

Opeens is Anna populair bij andere meiden en jongens, die haar eerder niet zagen staan. "Ik vraag me af waarom Sophie je heeft uitgenodigd. Wees voorzichtig, Anna. Je weet hoe ze is. Sophie wil aandacht. Ik hoop alleen dat ze niet alleen op dat IT-girlgedoe afkomt. Nu jij een beroemdheid bent, snap je. Ze is dol op dat soort dingen. Pas op met dat groepje".

Anna besluit niet langer het buitenbeentje te willen zijn. "Ik wilde niet langer Anna Huntley zijn, de onhandige Geek. Ik moest Naan Huntley, de IT-girl worden".

Dit boek was niet echt aan mij besteed, ik denk dat de jongere generatie er meer plezier aan zal beleven. Dit is echt een meidenboek, geschreven voor jonge meiden die in die wereld leven. Zij kunnen zichzelf herkennen in Anna, in haar onzekerheden en gÃªnante situaties.