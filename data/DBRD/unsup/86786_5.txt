Wat een bizar gegeven; de hoofdpersoon leest een boek en realiseert zich opeens dat dit boek over haarzelf gaat!
Een geheim uit haar verleden wordt nu opgerakeld... Maar door wie dan? En waarom?!
Vanaf de eerste bladzijde werd ik gegrepen door dit verhaal en ik wilde het boek eigenlijk niet meer wegleggen. Gelukkig heb ik vakantie, dus ik vloog er doorheen :)
Na afloop vond ik het vier sterren waard, maar nu, een paar dagen later, zindert het verhaal nog even na... Dat gebeurt me niet vaak, dus daarom toch... Vijf sterren!