Wat drijft een Zweedse vrouw van middelbare leeftijd om een afgelegen huisje te huren midden op de heide in Exmoor, Engeland?
Maria, een bekende televisiepersoonlijkheid in Zweden, komt hartje winter samen met haar hond aan in het dorpje Windsor, met zoals zij aangeeft als enige doel haar hond te overleven.
Wisselend tussen heden en verleden , maar ook aan de hand van fragmenten uit het dagboek van haar echtgenoot, vertelt Maria haar verhaal. Haar jeugd, haar werk, haar relatie met haar man en uiteindelijk het einde van haar huwelijk.
Dit alles op een beschouwende manier met hier en daar een vleugje zelfspot.

Langzaam worden de beweegredenen van Maria duidelijk en blijkt er een ingenieus plan achter te zitten, aan de reden van haar afzondering. Haar plan lijkt gelukt, maar het einde is toch anders dan verwacht.

Het boek is traag geschreven, lange zinnen, met af en toe wat vreemde woorden,
met uitgebreide beschrijvingen van de natuur en de omgeving. De eenzaamheid van de heide van Exmoor is voelbaar.
Door het wisselende perspectief wordt je langzaam het verhaal ingezogen en blijft het boeien.
Het boek heeft wat losse eindjes en het verrassende einde was toch wat teleurstellend.

Het boek mist spanning en daardoor meer een psychologische roman met thriller-effect , dan een psychologische thriller.

Spanning: **
Plot: ***
Schrijfstijl: ****
Originaliteit: ****
Psychologie: ****

Algemeen ***