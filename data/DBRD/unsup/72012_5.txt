In “een leeuw als Leonard” volgen we een leeuw met de naam Leonard. Sommigen denken dat er maar één manier is om een leeuw te zijn. Ze zeggen: "Leeuwen zijn wild. Als ze je te pakken krijgen, vreten ze je op.” Ze denken dat een leeuw niet lief kan zijn. Maar dan kennen ze Leonard nog niet. Leonard schrijft gedichten en sluit vriendschap met een eend. Maar de andere leeuwen pikken dat niet.. Zal Leonard de moed hebben om zichzelf trouw te blijven?

Dit prentenboek springt en met de gele kleur en de enorme leeuw op de kaft echt uit. De kaft is ook een mooie weergave van wat je aan de binnenkant van dit boek zult gaan vinden. Alles is ontzettend mooi voorgegeven. De tekeningen zijn echt prachtig in verschillende rood, geel en oranje tinten gekleurd. De illustraties zijn vrij simpel en eenvoudig getekend, maar doordoor niet minder mooi. Dit boek spreekt echt door middel van de illustraties, ze versterken de tekst en daardoor kunnen kinderen zich nog beter inleven in deze lieve leeuw.

Vriendschap is een groot onderwerp in dit boek. Een leeuw en een eend, wat een leuk stel samen! Daarnaast is dit echt wel een boek dat je aan het nadenken zet. Doe maar gewoon en blijf bij jezelf, iets dat veel mensen moeilijk vinden. De boodschap van dit boek wordt heel mooi beschrijven en uitgewerkt. Mooie zinnen en woorden van auteur Ed Vere. Dit is een prentenboek dat zowel leuk is voor jong als oud. Geweldig leuk om voor te lezen en als voorlezer kun je je helemaal laten gaan. (brullen en grommen maar!!)

Ook voor in de klas is dit boek enorm geschikt. “Een leeuw als leonard” is een prima verhaal om voor te lezen in de kring en er vervolgens met de kinderen over te kletsen. Er zijn heel veel vragen uit dit boek te halen, zowel voor de jongere als de wat oudere kinderen. Ook leren kinderen aan de hand van dit verhaal dat ze zichzelf kunnen en mogen zijn. Ook voor het thema pesten is dit boek zeer handig. Je kunt er daarnaast verschillende leuke opdrachten aan verbinden of met de kinderen bijvoorbeeld een gedicht schrijven. Dit is natuurlijk ook ontzettend leuk om gewoon thuis te doen met de kinderen.

Kortom, een heel lief, duidelijk en mooi prentenboek met een prachtige boodschap. Zeer geschikt om voor te lezen aan kinderen vanaf 4 jaar.