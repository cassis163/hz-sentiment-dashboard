Drie vrienden, allemaal studeren ze rechten aan een nogal waardeloze universiteit. Op een dag verliezen ze op een tragische wijze een goede vriend.

Ze komen achter een complot en gaan vervolgens op onderzoek. Koste wat kost moet de eer gered worden van hun overleden vriend. En wat dat allemaal brengt word een razend spannende tocht.

Direct aan het begin van het boek word je door de auteur het verhaal in getrokken. Op een typische Grisham stijl verbind hij je aan het boek. Prettig lezen op een ontspannende manier maar wel met een dusdanige spannende ondertoon die als rode draad door het verhaal heen loopt.

Bij een aantal gebeurtenissen denk je wel af en toe van: zou dit in het echt ook zo gemakkelijk gaan? Maar doordat het verhaal zo goed is opgebouwd maakt dat tikkeltje ongeloofwaardigheid helemaal niks uit.

Een goed verhaal mag ook fictief zijn natuurlijk. Op sommige punten is dat het een tikkeltje, maar aan de andere kant zou het ook gewoon een waar gebeurt verhaal kunnen zijn. Net als in eerdere boeken blijft Grisham hier een beetje mysterieus in. Lekker lezen en niet meer stoppen! En dan ben je zomaar aan het eind van het boek. Toch zou ik dan wel willen weten hoe het de hoofdpersonen verder vergaat. Zo goed zit je in het verhaal.

Het is ook zo maar weer zo'n boek wat verfilmd zou kunnen worden en dat geeft in zijn geheel toch weer aan wat de kwaliteit van John Grisham is.