Het genre van het boek Dubbelspel word aangemerkt als sociaal-politieke roman. Het is een verhaal rond vier dominospelende Antillianen en hun vrouwen. De mannen praten over het eiland Curaçao, vrouwen, politiek en geld. De eilandelijke samenleving wordt gekenmerkt door corruptie, uitzichtloosheid en minderwaardigheidscomplexen, deels als nasleep van de koloniale situatie, deels door de onmacht van de mensen zelf. Elk van de vier mannen staat voor een bepaalde klasse op het eiland.

De personen worden uitgebreid beschreven en het verhaal laat zich ondanks het sociaal-politieke karakter prettig lezen. Dat ik persoonlijk een zekere affiniteit heb met het eiland Curaçao helpt daarin zeker mee. Dubbelspel leeft en maakte dat ik het eiland weer even kon voelen en ruiken. Ik geef graag een mooi plekje in mijn boekenkast!