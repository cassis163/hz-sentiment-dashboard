'Wat je zelf kunt doen bij kleine en grote rampen : spuitende slagaders + overstromende oceanen.'
De titel is vanzelfsprekend. Het leert ons meer wat we moeten doen bij rampen in en om het huis zoals bv bij brandwonden en beten. Maar het beschrijft ook grote rampen zoals bv aardbeving en kernramp. We leren wat er in een eerstehulpkit hoort maar ook wat er in een survivalkit of noodpakket moet zitten.
Het boek is vooral bedoeld voor kinderen maar volwassenen kunnen er ook veel uit leren. Jesse Goossens beschrijft stap voor stap hoe je precies moet handelen. De illustraties van Linde Faas geeft het boekje nog een meerwaarde.
De gekleurde tekeningen zijn grappig en zeer mooi.
Misschien is het voor kleine kinderen wel beter dat een volwassene meeleest zodat er een woordje uitleg kan gegeven worden.
Het is een boek dat dicht bij de EHBO-koffer zou moeten liggen zodat je het onmiddellijk kan raadplegen. Eigenlijk zou het verplichte literatuur moeten zijn voor jong en oud. Een ideaal handboek dat zijn plaats verdiend in de lagere school.
En als kers op de taart wordt een deel van de opbrengst geschonken aan het Rode Kruis. Dus kopen maar!