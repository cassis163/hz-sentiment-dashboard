Het boek Mischling is een roman die je mee neemt in de levens van de tweeling Perle en Stacha. ..Beide belanden in de hel van Auschwitz. Ze belanden in het kamp dat de dierentuin genoemd word. Het verhaal wordt geschreven door de ogen van Perle en Stacha. Ze komen beide verschillend over en je hoort duidelijk hun eigen stem. Er wordt pijnlijk duidelijk omschreven welke gruwelijke experimenten Nazi-dokter Mengele uitvoert op tweelingen, meerlingen, lilliputters. Ondanks alle gruwelijkheden blijven de meisjes hoop houden dat het goed komt. Ze proberen te overleven en willen heel graag hetzelfde blijven. Bij elk bezoek aan de dokter veranderen ze en vervreemden steeds meer van elkaar. De woede en de wanhoop als Perle verdwijnt kan je bijna voelen.
Vond het lezen van het boek erg pittig. Ik moest er echt mijn gedachten bij houden. Heb het boek ook af en toe bewust aan de kant gelegd om het even te laten bezinken. Na het lezen besef ik me dat we enorm dankbaar mogen zijn dat wij elke dag in vrede mogen leven. Voor mij een mustread voor iedereen, alleen al, om deze tijd nooit te vergeten. Het zou ook een goed boek zijn voor de scholen om op de boekenlijst te plaatsen.
Voor mij 5 sterren