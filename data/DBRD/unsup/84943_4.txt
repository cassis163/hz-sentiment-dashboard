Jan van Marsbergen heeft met `Dagboek uit de rivier` zijn eerste thriller geschreven en hopelijk niet zijn laatste. Dit boek verscheen onder een pseudoniem, Frederik Baas. Saillant detail, de naam Frederik is niet zo maar gekozen. Jan heeft 8 romans geschreven en de hoofdpersonages uit deze boeken hebben een naam die achtereenvolgens begint met de letter uit Frederik. Het lijkt wel alsof het niet kon uitblijven dat hij deze thriller ging schrijven..

´Dagboek uit de rivier´ is een literaire thriller waarbij de spanning wordt opgevoerd. Je voelt al snel aan dat er iets niet helemaal goed zit. Maar wat?
We volgen Barbara, haar zoon Rens en vriend Robbert tijdens een weekje vakantie in de Ardennen. Het zonnetje schijnt, de vakantiespirit is er en een mysterie uit de omgeving wordt bekend. Goede ingrediënten voor een heerlijk verhaal.

Zonder te veel te willen verklappen kan ik het boek iedereen aanraden. Het boek intrigeert en als lezer wilde ik weten hoe het zat, wat er aan de hand is. Op een zonnige dag in de tuin (de eerste dit jaar!) heb ik het boek in een ruk uitgelezen!
Tip | Zeker geschikt om mee te nemen als leesvoer op vakantie.