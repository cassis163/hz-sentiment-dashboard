“De Onderkant van de Sneeuw” is het droomdebuut van Ilse Ruijters. Een sterke psychologische thriller met in de hoofdrol, Irene Visser. Irene rijdt een driejarig meisje, Maja, dood en moet met deze daad proberen verder te leven. Dit valt niet mee en samen met haar gezin naar een ander dorp om een nieuw begin proberen te maken. Irene ontvangt echter een anonieme bedreiging en raakt steeds verder met zichzelf en haar omgeving in de knoop. Wie kan ze nog vertrouwen en wie niet?

Ilse Ruijters heeft een boek geschreven vol mooie melodieuze zinnen en omschrijvingen. Zo realistisch en sterk, dat het tijdens het lezen mij regelmatig de adem benam. De angst en twijfel spat van de bladzijden af. Tijdens het schrijven werd Ilse soms bang van haar eigen boek en dat kan ik me helemaal voorstellen. Ze schrijft alsof ze al vele psychologische thrillers op haar naam heeft en bulkt van de ervaring. Hert boek blijft je nog lang bij.

De laatste paar zinnen in het boek maken dat je weer gaat twijfelen aan je eigen conclusies. Het plot zit prachtig in elkaar. Regelmatig wordt je op het verkeerde been gezet door het gedrag van bepaalde personages. Wie is te vertrouwen en wie niet? Alle personages in het boek hebben een rol in het plot en versterken het verhaal, ieder op een andere manier.

Het boek bestaat uit verschillende delen, welke een gedeelte van een kinderliedje als passende titel hebben. Origineel en het geeft een extra dimensie.

Ik geef het boek dan ook vijf sterren.