Een thriller waarin eerwraak centraal staat. Hoe sterk het ingrijpt in families, hoe het levens volledig vergalt door bedreiging en moord.
In dit geval is Leila ontsnapt uit haar familie, maar ze wordt nog altijd gezocht. Bovendien heeft ze een kind en dat kind moet eraan. Ze wordt geholpen door een lerares, Judith. Ook zij wordt bedreigd en gestalkt.
Er wordt onderhuids veel opgebouwd en het boek is heel zeker spannend. Het was alleen te lang, het middenstuk wat eigenlijk constant over bedreiging en stalking ging, had wat mij betreft wel korter gemogen omdat het altijd meer van hetzelfde was.
Het einde was dan weer wel een verrassing.