Maria is de mama van Kathleen Aerts, voor eeuwig en altijd de (eerste) blonde van K3. Nadat haar man overleed verloor ze steeds meer grip op haar leven. Aanvankelijk werd gedacht aan rouw, nadien aan depressie, maar toen kwam het harde verdict: jongdementie of alzheimer op jonge leeftijd. Kathleen en haar broer Bert deden samen met hun partners er alles aan om Maria zo goed mogelijk te verzorgen. Ze zullen de alzheimer overwinnen, of alleszins heel hard afremmen. Jammer genoeg is alzheimer zo hardnekkig waardoor Maria in een verzorgingstehuis terecht kwam.

Ik was bekend met de ziekte van Alzheimer en wist dat er ook een "jongere" variant bestond. Toch is deze variant niet heel bekend bij het grote publiek. Ook voor de omgeving van Maria kwam het nieuws lang na de diagnose pas aan. Je zag immers niets vanbuiten, alzheimer vreet zich een weg binnenin en de patiÃ«nt probeert dit angstvallig verborgen te houden. Dit beschreef Kathleen ook heel duidelijk in het boek.

Het boek heeft middellange hoofdstukken, maar de schrijfstijl is zo vlot dat je erdoor heen vliegt.

Ik vond het een zeer goed boek om te lezen. Mooi geschreven, met de blijvende herinnering voor het gezin van Kathleen. Want zoontjes Lewis en Jay zijn dan wel geboren middenin de aftakeling van hun moeke, ze zijn te jong om goed te beseffen wat het is. Met dit boek zullen ze altijd weten wie hun moeke was...