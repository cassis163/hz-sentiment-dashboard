Het verhaal gaat over Rory die na 11 jaar een relatie te hebben gehad met Martin alleen komt te staan, omdat hij een verhouding heeft met een ander. Rory trekt bij haar tante Lyd in en komt daar samen te wonen met een stel oudere acteurs, die voor de vrolijke kibbelnoot zorgen in het boek.
Rory werkt op de redactie van een blad en wil daar een column schrijven over daten met foute mannen. Ondertussen wordt het huis van haar tante opgeknapt door een wel heel mooie loodgieter, Jim.

Het boek leest lekker weg maar de kwaliteit wisselt. De stukken met de dates zijn humoristisch beschreven en echt een highlight in het boek. Zo is daar de hitsige puber, de oude nette heer en de foute muzikant. Een ander hoogtepunt zijn de gesprekken tussen de oudere acteurs die in het pension van tante Lyd wonen. Zij hebben net zoals tante Lyd hun beroemde periode ver achter zich liggen maar dat weer houdt ze niet van onderling diva gedrag. Tante Lyd is het cement in dit verhaal en helpt iedereen op weg met haar wijze raad.

Verder kabbelt het boek een beetje voort en wordt je als lezer niet snel het verhaal in getrokken. Naar mate het boek vordert wordt het wel beter en spannender dus jammer van het begin.