Wat een prachtig, goed, spannend en (dus) mooi debuut.
Die Ohlsson mag er voor mij meteen nog een paar schrijven.

Je volgt het team bestaande uit onder meer Alex Recht, Peder Rydh, Frederika Bergman en assistente Ellen Lind. Niet alleen volg je deze mensen terwijl ze een wrede, intelligente en gestoorde moordenaar proberen te pakken, maar ook privé.
Alex die al 35 jaar gehuwd is, Frederika die een kinderwens én al jaren een getrouwde minnaar heeft, Peder die een jaar geleden vader is geworden van een tweeling, welke geboorte zijn vrouw in een depressie heeft laten schieten en Ellen, een gescheiden moeder, die onlangs een leuke man heeft ontmoet.

De lezer schiet van de ene persoon naar de andere. En niet alleen kijk je naar het team, maar ook naar de moordenaar en zijn vriendin.
Het leest als de spreekwoordelijke trein.
Hoewel ik al snel dácht door te hebben hoe en wat, zat ik er (althans qua dader) helemaal naast. Leuk en goed gedaan.

Omdat het zo'n boek is, dat je niet wil of kan wegleggen: 5 duimen van mij.