"Wake me up in San Francisco."

De achtentwintigjarige Susan Quaedvlieg leidt het perfecte leven, tenminste dat zou je denken. Zelf heeft ze daar een andere mening over, ze vindt haar leven saai en het huisje-boompje-beestje verhaal wat haar vriend Michael, met wie zij al vier jaar een relatie heeft, voor ogen heeft benauwd haar gigantisch.

"I love te way you walk, I love the way you talk, Susie Q."

Wanneer ze tijdens een zakenreis kennis maakt met het mooie San Francisco, besluit ze het roer om te gooien. Ze beëindigd haar relatie, zegt haar baan op, neemt de sprong in het diepe en jaagt haar droom achterna, op naar het grote avontuur. Tijd voor een nieuw leven, Susie Q.

"Mijn vader vindt weinig dingen in het leven echt heilig, maar werk is daar wel een van. Iemand bellen op het werk is voor hem dan ook heiligschennis."

Dit tot groot verdriet van haar ouders en vier jaar jongere zusje, Lisan. Niet voor lang, want Lisan krijgt een aanbod waar ze gewoonweg geen nee, tegen kan zeggen. Ze zegt haar flatje in Diemen op en verhuisd naar een prachtig appartement in Amsterdam.

"She learnt from the best…"

Wanneer dan ook nog haar droombaan voorbij komt, lacht het leven haar weer tegemoet. Maar kan ze dit eigenlijk wel maken?

"Waar liefde is, is altijd een weg!"

Twee levens, twee zussen, totaal verschillend en toch zo hetzelfde.

"Je naam is niet wie je bent."

Laat me jou zijn heeft een prachtige cover, die direct in het oog springt. De titel is bijzonder en intrigerend en past perfect bij de zusjes Quaedvlieg.

Laat me jou zijn bestaat uit 7 lange hoofdstukken. Opmerkelijk is dat de hoofdstukken geen nummers hebben, maar een periode beslaan. Het verhaal vindt plaat in de maanden maart tot en met augustus. Elk hoofdstuk speelt zich af in een van deze maanden en hebben de maand en de titel van een quote van een liedje als titel, erg origineel. Het verhaal is geschreven in wisselend perspectief vanuit de zusjes Susan en Lisan.

Petra Kruijt heeft een fantastische schrijfstijl, op en top genieten. Beeldend, modern en boordevol humor. Ik heb het verhaal met een smile van oor tot oor gelezen en met een zucht sloeg ik de laatste pagina om. Echt hilarisch, vol gênante situaties die je zo voor je ziet. Een tikkeltje ranzig en over de top hier en daar, de badkamer kots scene, heerlijk inlevend, Kruijt beschikt over een gezonde dosis fantasie. Petra Kruijt heeft met Laat me jou zijn een heerlijke, vermakelijke, romantische komedie neergezet, dit originele verhaal leent zich uitstekend voor een romcom. Door de gedetailleerde omgevingsbeschrijvingen waan je je in San Fransisco.

De karakters zijn origineel en heel goed uitgewerkt, waardoor je het gevoel hebt ze echt te leren kennen en je mee leeft met hun levens. De zusjes Susan en Lisan Quaedvlieg. Alleen al die achternaam, erg grappig. De achtentwintigjarige Susan, Susie Q heeft haar leven perfect op orde, een goede baan bij een prestigieuze firma, een mooi appartement in Amsterdam en een relatie met traumachirurg Michael, die alles voor haar over heeft. Dit in tegenstelling tot haar vier jaar jongere zusje Lisan, van vijfentwintig. Susan is alles, wat Lisan niet is. Lisan bewondert haar grote zus en wil niets liever dan in haar voetsporen treden. En toch is Susan niet gelukkig. Tijdens een zakenreis, is ze tot over haar oren verliefd geworden op San Francisco. Iets wat de oude Susan nooit zo doen, doet de nieuwe Susie wel. Ze zegt, tot groot verdriet van haar ouders en zusje, haar oude leven gedag en jaagt haar droom achterna en vertrekt voor onbepaalde tijd naar Amerika. Tijd voor een nieuwe stap in haar leven. Susan’s vertrek geeft Lisan nieuwe kansen in haar leven. Iets wat totaal nieuw is voor Lisan, de afgelopen jaren wisselde ze vaak van baan en was altijd overal en nergens. Ze krijgt een verleidelijk aanbod waar ze geen nee, tegen kan zeggen en verhuisd van Diemen naar Amsterdam, om haar droomhuis te betrekken. Wanneer dan ook nog de baan van haar dromen voorbij komt, begint haar geweten aan haar te knagen, maar het bloed kruipt toch waar het niet gaan kan en langzaam maar zeker komt alles op zijn pootjes terecht, toch?

Waar Susan en Lisan in uiterlijk op elkaar lijken, zijn ze qua innerlijk totaal verschillend. Beide deden ze de Schroevers opleiding. Waar Susan een echte carrièretijger is en haar zaakjes altijd tot op de puntjes in orde heeft, leeft Lisan veel meer bij de dag. Zij is lekker eigenwijs, impulsief en klungelig en heeft veel humor, een heerlijke gekke meid met haar Starbucks namenkronkel. Susan wil teveel aan het ideaalbeeld van haar vader voldoen, die haar van jongs af aan met de paplepel heeft ingegoten, dat je een plan in het leven moet hebben, waardoor ze bijna aan deze druk bezwijkt. Beide zouden graag wat meer zijn zoals de ander, tot de rollen worden omgedraaid. Met de belangrijke boodschap voor het leven, volg je hart en leef je eigen leven, hoe jij dat wilt.
Ik kon maar niet beslissen wie ik nou leuker vind, Susan of Lisan? Maar uiteindelijk ga ik toch voor die lieve Lisan. En jij wie is jouw favoriet?

Laat me jou zijn, liefde, romantiek, humor, hilarische gênante momenten, Laat me jou zijn heeft het allemaal, origineel in zijn soort, op en top genieten. Aanrader!