Zij en ik.
Auteur: Nic Stone.
@bestofyabooks
⭐⭐⭐⭐

Drie tieners die worstelen met hun ontluikende seksuele gevoelens. Courtney ‘Coop’ weet al elf jaar dat er maar één meisje voor hem is: zijn lesbische buurmeisje Jupiter. Dan komt Rae hun leven instappen. Mooi, lief, sprankelend, en hunkerend naar een plek waar ze thuishoort. Er ontstaat een driehoeksverhouding waarin de tieners ons, ieder vanuit hun eigen perspectief, meenemen in hun zoektocht naar zichzelf in een in hokjes denkende wereld. Maar zijn die hokjes de norm die wij moeten hanteren?
Zij en ik is het tweede boek van de schrijfster Nic Stone. Een boek dat ze graag zelf had gehad toen ze bezig was uit te vinden van wie een mens mag houden.
Het is een boek waarin jongeren zich zeker kunnen identificeren met één van de personages.
Coop is zeker een jongen die je gelijk in je hart sluit. Lief, trouw, betrouwbaar. Wie zou niet zo’n vriend willen hebben? Met hem begint het boek en door de vlotte schrijfwijze wordt je meegetrokken in het verhaal en kijk je aan de zijlijn mee. En gaande weg leer je de meiden en hun onzekerheden kennen. Je kunt niet anders dan sympathie voor ze voelen en tegelijk blij zijn dat (in mijn geval) deze fase in het leven achter de rug is.
Je wordt je enorm bewust van het feit dat je al snel een label opgeplakt krijgt in deze maatschappij. We doen er vaak zelf aan mee. Maar is het niet fijn om gewoon te accepteren dat een mens een mens liefheeft. Dat liefde gewoon niet in een hokje past.

Zij en ik is een fijn boek om te lezen. Vlot geschreven en niet te langdradig. Hoewel het verhaal aanspreekt is het geen boek die een diepe indruk nalaat. Het bevat geen grote emotionele spanningsvelden, maar is eerder voorspelbaar.