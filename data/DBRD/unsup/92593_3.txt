Elsie kreeg een alligator, Albert, kado van een oud vriendje toen ze met Homer trouwde. De alligator leeft sindsdien in hun badkamer en wordt steeds groter. Homer wil dat de alligator weggaat en Elsie vind dat goed, maar wel op voorwaarde dat ze hem naar Florida brengen waar hij thuishoort. Zo begint een aparte roadtrip met een alligator in een badkuip op de achterbank. Homer en Elsie beleven vanalles onderweg, toch kabbelt het verhaal soms een beetje voort. De schrijfstijl is prettig. Hoewel het een zeer origineel en onderhoudend verhaal is met meerdere lagen, vond ik het boek toch wat tegenvallen. Er had van mij wat meer humor in gemogen. Ook ging het verhaal meer over Homer en Elsie dan over Albert, wat ik jammer vond omdat Albert al snel mijn hart had veroverd (yeah, yeah!). Ik zou bijna zelf een alligator in mijn badkuip willen (of op mijn achterbank).