Het tweede deel van de Atlantis trilogie heb ik uit, ik begin nu in deel 3. Ik heb het boek met interesse gelezen. Ik kon me bij dit tweede deel een beter beeld vormen van wat er in het verhaal gebeurde.Er zitten verrassende ontdekkingen in en ook wordt de achtergrond van de wereld waar alles zich afspeelt duidelijker. Er komen verschillende personages uit het eerste boek beter uit de verf omdat je ze nu al een beetje kent. Het is een goed verhaal. Nadeel vind ik wel dat ik veel tegen woorden opbots die grammaticaal onjuist zijn en omdat ik zelf ook schrijf vallen dit soort fouten mij nu extra goed op. Niet dat ik erdoor uit het boek werd getrokken, maar toch. De verrassing aan het einde kwam voor mij erg abrupt en ik houd er een naar gevoel aan over. Het roept weliswaar vragen op waarop ik in deel 3 naar antwoorden kan zoeken, maar ik heb het gevoel dat er nu eigenlijk niets positief is afgerond. Ik geef vier sterren omdat het boek me meer boeide dan deel 1. Ik hoop wel dat deel 3 geen open einde heeft.