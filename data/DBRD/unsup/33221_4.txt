Uitgeschakeld
‘Uitgeschakeld’ is het 2e boek van Angelique Haak. Maakt ze na haar debuut ‘een nieuw begin’ opnieuw een verpletterende indruk met haar schrijftalent? Aan de onderwerpen die hierin benoemd worden zal het zeker niet liggen. We treffen opnieuw Jennifer Brugman aan en haar collega’s Ricardo, Jochem, Jolanda en Van Ginkel. Het verhaal begint met het onderzoek naar de zelfmoord van Jorinde en de maanden later ontvangen rouwbrief van haar met de toegevoegde tekst 'MET JULLIE DOCHTER IS HET BEGONNEN, MAAR MET HAAR ZAL HET NIET EINDIGEN…' Als enige tijd later ook Jochem een kopie van de rouwbrief van zijn zusje ontvangt waar ook 2 woorden bij gezet zijn , namelijk ‘VERMOORDE ONSCHULD’ duikt het team in deze zaak. Zijdelings worden heftige thema’s benoemd, zelfdoding, verkrachting, wraak, rouw en dementie, maar ook opbloeiende liefde, hoop op geluk en waardevolle vriendschappen. Er wordt niet geschuwd de personages echte mensen te laten zijn met al hun angsten en onvolkomenheden. Fijn is het dat door het boek heen, geregeld teruggeblikt wordt naar de gebeurtenissen uit ‘een nieuw begin’. Daardoor wordt je er even weer aan herinnerd hoe het ook al weer zat. Verschillende malen wordt je op het verkeerde been gezet. Het plot is een beetje onwaarschijnlijk maar doet zeker niet afbreuk aan het verhaal en de laatste bladzijde laat je hopen dat er snel een derde deel komt met Jennifer in de hoofdrol.