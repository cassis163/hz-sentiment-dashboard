Montalbano wordt tot zijn vreugde benoemd in Vigata, aan de kust. Hij voelde zich niet zo thuis in het bergachtige gebied waar hij tot voor kort werkte. In zijn nieuwe baan krijgt hij al snel te maken met zijn eerste zaak: mishandeling. Zoals te verwachten is, gaat het niet alleen om een simpele vechtpartij; de bekende elementen van iedere Montalbano-zaak zijn hier al aanwezig: machtige families die gewend zijn de lakens uit te delen, hun slachtoffers, de bluf van Montalbano, humor en lekker eten.
Natuurlijk is dit chronologisch niet het eerste boek van Camilleri over zijn commissaris, het is geschreven in 2004, maar het is een aardig idee om terug te gaan in de tijd.
Inhoudelijk is dit boek niet beter of slechter dan de andere in de serie; gewoon goed dus.