Ik droeg een groen gebatikt T-shirt en jeans. Mijn beste vriendin, Bree Warren, verscheen in een boerenblouse en een lange zwarte rok tot op haar paarsgelakte teennagels, en natuurlijk zag ze er weer prachtig en geraffineerd uit.
‘Hoi, derdejaars.’ Ze omhelsde me, ook al had ik haar gisteren nog gezien.
‘Tot zo bij wiskunde,’ zei ik tegen Janice Yutoh, en haalde Bree halverwege de trap voor de school in. ‘Hoi,’ zei ik terug. ‘Wat is het heet. Het hoort fris te zijn op de eerste schooldag.’ Het was nog niet eens halfnegen, maar de lage septemberzon stond al felwit te branden en het was drukkend en windstil. Ondanks het weer voelde ik me opgewonden en verwachtingsvol. Er begon een heel nieuw schooljaar en we waren eindelijk ouderejaars. (blz. 7)

De zomervakantie is weer voorbij. Morgan en Bree zijn nu ouderejaars en daar verheugen ze zich op. Er komt een onbekende jongen het schoolplein oplopen. Cal maakt zich al snel bij iedereen geliefd. Op een avond nodigt hij een aantal medeleerlingen uit voor een feestje in de natuur. Meestal zijn feestjes hier bij iemand thuis, maar nooit buiten. Uit nieuwsgierigheid gaan Bree en Morgan er heen. Ze zitten met een groep gezellig om het kampvuur met wat te drinken als Cal zijn verhaal begint te vertellen.
Morgan raakt geïnteresseerd in wicca en probeert er meer over te weten te komen. In het dorp is een winkeltje waar ze allerlei boeken over wicca verkopen. Morgan heeft het gevoel dat wicca voor haar belangrijk is. Maar dan vinden haar ouders haar boeken en ze zijn ontzettend boos. Volgens hen is wicca duivels en tegen hun eigen godsdienst. Ze verbieden haar om nog meer informatie over wicca te lezen. Morgan brengt al haar boeken stiekem naar Bree en blijft zich verdiepen in alles wat met heksen te maken heeft. Tijdens een excursie van de kerk naar een klooster in de buurt merkt Morgan in de kloostertuin dat ze interesse heeft in de planten en kruiden. Zou dit wicca zijn?

Lees de rest van mijn recensie op Ikvindlezenleuk