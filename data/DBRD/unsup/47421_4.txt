In tegenstelling tot bij het boek "IJsprinses" hoefde ik bij "Predikant" niet aan de stijl meer te wennen.
Bij "IJsprinses" ging het halverwege het boek helemaal fijn nadat ik was gewend.
"Predikant" greep me nu dan ook meteen. Wel moest ik weer even wennen aan de personages - dat zijn er altijd wel veel voor mijn gevoel -, maar het verhaal boeide gelijk. Je wordt toch even op het verkeerde been gezet. Denk je te weten wie het gedaan heeft, valt die persoon weer af. Toch dacht ik op een gegeven moment te weten wie de dader was en die was het dus ook. In die context vond ik de titel van het boek minder geslaagd.
Een heel fijn boek. Ook omdat de levens van de hoofdpersonen door gaan vanuit het voorgaande boek. Nu ben ik dus benieuwd hoe het met Erica, Patrik, Anna en Lucas verder zal gaan. Ook worden de karakters van de andere personen erg goed beschreven, je gaat meeleven.
Grappig detail vond ik de romantische escapade van chef Melberg die opeens door het verhaal wordt gesponnen.
Kortom, een aanrader!