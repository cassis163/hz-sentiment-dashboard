Het is een afschuwelijk drama dat Shanti en haar omgeving hebben meegemaakt. Ik had het in het nieuws gehoord en ik was erdoor geraakt. Ik zag Shanti onlangs op tv en ik vond haar zo sterk overkomen. Zo'n mooi persoon. Ik was benieuwd naar haar boek en ik heb het gelijk meegenomen toen ik het in de bibliotheek aantrof. Ik heb het gelezen, op de Elf inzichten en oefeningen na. Ik was vooral benieuwd naar het verhaal over Elfin. Ik vind het heftig en intens verdrietig. Het leest vlot weg, maar ik kan niet ontkennen dat er heel veel herhaling in voorkomt, wat nogal gaat vervelen, en het is niet heel goed geschreven. Het is bovendien vrij spiritueel. Dat is niet voor iedereen weggelegd. Zelf vind ik het wel interessant en ik ben ook een beetje zo ingesteld, dus ik snap dat wel. Ik wil geen onvoldoende geven, want het verhaal heeft mij aangegrepen en ik vind het dapper van Shanti dat ze erover heeft geschreven, maar het boek viel mij nogal tegen. 3*