Evenals Meester Mitraillette in één adem uitgelezen. Nu was dat met zo'n dun boekje ook niet zo'n hele grote opgave. Het had van mij twee keer zo dik mogen zijn. Ik houd wel van deze schrijfstijl. Komt dan ook nog bij dat het voor mij - als "gedeeltelijk" Zeeuws-Vlaming - allemaal heel erg visueel wordt. Weet Zeedorp, Janseniuslyceum, etc. erg goed te plaatsen.

Mooiste metafoor vond ik deze:"Ze zagen elkaar op de speelplaats, slenterden bijna onbewust elkaars richting uit en gingen als twee meerpalen in een zee van beton een vijftal meter van elkaar verwijderd staan!" (blz. 14).

En wie herkent deze situatie niet?: "Jij kroop als eerste op en gebood mij daarna op de bagagedrager plaats te nemen. Je waarschuwde me wel tien keer op te passen voor de spaken en dat ik mijn voeten ver van het achterwiel moest houden. Onderweg drukte het ijzerwerk van de bagagedrager in mijn billen. Dat deed pijn. Ik hield me vast aan je heupen, legde mijn wang tegen je rug. Soms stuurde je met één hand en gaf je mij even je andere hand"(blz. 28)

en tot slot nog deze: ipv "arm-in--arm liepen ze door de gang naar de deur", lees ik:"daarna schuifelden ze met gevlochten armen door de gang naar de deur".  (blz. 40).

Ik kan er wel van genieten!