Het is een historische roman, maar ik vond het boven alles een heerlijke avonturen roman. Dit was mijn eerste boek van Mitchell en ga nu zeker al zijn boeken lezen. De wijze waarop Mitchell schrijft vind ik fantastisch. Dialogen schrijft hij op een manier die zo realistisch is. Zeker wanneer meerdere personen aanwezig zijn. Ken geen andere schrijver die dat zo goed doet. Gesproken tekst wordt onderbroken door snelle gedachtes of waarnemingen. Jacob de Zoet is een van mijn lievelings boekfiguren geworden. Door het beschrijven van akties, reacties en gedachtes krijg je een helder beeld van alle hoofd- en bijfiguren. Ook is het boek soms zeer geestig. Zoals Mitchell bepaalde scenes beschrijft is het af en toe net of je naar een klucht zit te kijken. Gewoon geweldig geschreven, vind ik. Ingenieus hoe zoveel thema's op een zo lichte manier gebracht zijn.