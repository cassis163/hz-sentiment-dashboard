Eens in New York houden Val en Lucas afstand van elkaar, maar is dit wel de juiste beslissing.
Het leven gaat verder, Val werkt, maar sluit zich verder volledig af. Het enige lichtpunt in haar leven zijn Kim en de kinderen. Lucas is ook al niet te genieten, hij beseft dat er meer aan de hand was tussen hem en Val. Hij wil dan ook alles op alles zetten om Val terug in zijn leven te hebben.
Hun demonen uit het verleden maken het hun niet gemakkelijk, maar ze moeten een manier vinden om hiermee om te gaan.
Sara heeft in haar tweede boek, meer diepgang gegeven aan de personages. Ons meer toegang gegeven tot hun verleden, waardoor je zowel op Val als Lucas een heel andere kijk krijgt. Het verhaal is vlot geschreven, er zit zowel spanning, humor en de nodige verhitte scenes in verwerkt.
Wat mij betreft is Sara een veelbelovende schrijfster, en ik ben zeer benieuw naar meer van haar.