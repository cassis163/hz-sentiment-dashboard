Prachtig geschreven boek over twee vriendinnen (in dit deel ca. 6 tot 17 jaar) die opgroeien in de beslotenheid van een Napolitaanse arbeiderswijk. Ontzettend mooi wordt beschreven hoe de meisjes opgroeien, hoe ze zich voelen in hun ontwikkeling, hoe de schrijfster opkijkt tegen haar vriendin, hoe ze afgunstig kan zijn op haar vriendin en hoe belangeijk de meningen van haar vriendin zijn, hoe ze omgaan met jongens etc. De twee meisjes groeien heel verschillend op omdat de een na de lagere school wel door mag leren en de ander (de slimste) niet door mag leren. Het boek eindigt tijdens het huwelijk van een van de meisjes op bijna 17 jarige leeftijd met een echte cliffhanger, dus .........zo snel mogelijk door naar het tweede deel!! Ik vond dit boek vooral erg mooi geschreven. Je gaat echt meeleven met alle karakters in de wijk en zeker met de hoofdpersoon en haar vriendin.