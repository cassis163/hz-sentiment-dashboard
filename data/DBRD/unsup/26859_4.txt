Nadat we uitgebreid hebben gelezen over Noor in ‘Drie vrienden, een huis (en een klusjesman)’ ging de tijd verder en verdiepten we ons in het leven van Joost in ‘Daar heb je vrienden voor’ om nu vervolgens weer door te gaan in de tijd en we het leven van Kiki mogen volgen in ‘Vrienden voor het leven’.

Dit verhaal over Kiki is weer heerlijk om te lezen. Kiki loopt zichzelf een beetje voorbij en komt noodgedwongen in een afkickkliniek terecht waar ze op zichzelf wordt teruggeworpen. Ze begint zelf ook in te zien dat ze niet zo door kan gaan met haar geren en gevlieg en gaat proberen wat veranderingen aan te brengen. Op geheel eigen wijze en met een portie geluk maakt zij een start van een heel nieuw leven.

Hoewel ik denk dat de verhalen afzonderlijk goed te lezen zullen zijn, denk ik toch dat je iets mist wanneer je de overige delen van Noor en Joost niet hebt gelezen. En aangezien ze allen een genot zijn om te lezen, en de tijd door blijft lopen in al de drie de boeken, raad ik het je zeker aan om aan deze trilogie te beginnen.