Dit is zo'n beetje een typisch prequel-boek, denk ik. Dat kan voor sommigen mislopen, en voor anderen goed uitpakken. Flanagan laat hier een heel aantal plekken de revue passeren die in de hoofdreeks ook van belang zijn, en doet een aantal bekende personages in hun jonge jaren opdraven. Meestal ben ik daar zelf ook niet zo'n fan van en lijkt mij dat eerder bladvulling, om de fans iets te geven, maar in dit geval vond ik het allemaal wel leuk gevonden. Zeker omdat we toch weer een klein beetje meer achtergrondinformatie en geschiedenis van de Grijze Jagers te weten komen. De link met de oorspronkelijke boeken in de serie is ook mooi meegenomen.
Ik ga nu niet beweren dat dit een hoogstaand stukje literatuur is dat je gelezen moet hebben, maar al bij al is het zeker nog te pruimen.
7,5/10