Toen ik de tekst op de achterflap had gelezen, dacht ik meteen bij mezelf dat dit een boek ging zijn vol met moorden en politiezaken. Dit is niet echter helemaal het geval. Zoals de titel al aangeeft, speelt het verhaal zich af met Eva Marie in de hoofdrol en staan dus de politiezaken niet meteen centraal in het verhaal. Het zijn vooral haar gevoelens tegenover de gebeurtenis in het begin van het verhaal die de bal aan het rollen brengt en de rest van het verhaal grotendeels bepalen: het lijk van een man dat Eva Marie samen met haar dochter Emma Magnus vond aan de oever van de rivier.

Hoewel ik tot nu toe grotendeels negatief ben geweest over het boek, zitten er ook nog wel interessante spannende stukken in het boek: de achtervolging van Maja Durban's man in Eva haar huis en omgeving , de man die onverwacht Maja's huisje binnenkomt als Eva zich daar ook bevindt en natuurlijk ook nog de gebeurtenis toen Eva zichzelf ook vermande en een poging wou doen zich in de prostitutiemilieu te storten, met een angstaanjagend gevolg (Maja Durban's dood).

Deze gebeurtenissen zijn net perfect getimed om het verhaal niet als saai te kunnen bestempelen, maar toch kan het verhaal soms langdradig zijn, bv. wanneer Eva thuis aan het denken is aan de gebeurtenissen en dit soms wel gemakkelijk enkele bladzijden in beslag neemt (P.177). Dit is het eerste boek dat Karin Fossum heeft geschreven en is mogelijk ook een van de redenen dat dit verhaal een beetje tegenvalt. De gebeurtenissen worden namelijk, op de spannendste momenten, veel te specifiek beschreven. Fossum gebruikt te veel details over de omgeving die de spannendere stukken weer een stuk minder interessant maken.

Dit gezegd zijnde, kan ik dit verhaal toch nog quoteren met een 3/5.