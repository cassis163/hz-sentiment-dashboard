Eva, hoogleraar medische wetenschappen en moeder van twee dochters krijgt een zeldzame hersenziekte die zich uit in fysieke aftakeling gecombineerd met dementie.
Aan de hand van het beschrijven van momenten en gebeurtenissen wordt het hele verhaal van Eva verteld. Hoe haar moeder haar bijbracht dat ze niet afhankelijk van een man moest zijn en hoe ze zelf haar kinderen heeft grootgebracht.
Eva was pas 50 jaar oud toen de ziekte zich openbaarde en de beschrijving van haar aftakeling en hoe de relatie van moeder met jongste dochter verandert komt niet helemaal uit de verf.
Het boek leest prettig en gemakkelijk. Op één of andere manier mist er diepgang en blijft het aan de oppervlakte. Het is een mooi boek om te lezen en vooral het einde is ontroerend.