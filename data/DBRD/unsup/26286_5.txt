Dit kleine verhaal maakt indruk. Het gaat over een al wat oudere man, hij is een vluchteling.
Uit welk land hij komt kan men raden door zijn gedachten aan vroeger, maar precies is het niet te benoemen. In welk land hij terechtkomt is eveneens onduidelijk.
Hij ondergaat gelaten zijn reis en aankomst in dat vreemde land. Waar hij niemand kan verstaan. In zijn armen een klein meisje. Zijn kleindochter. Hij heeft zijn familie achter moeten laten. Gevallen in een zinloze oorlog.
Hij wil goed voor het meisje zorgen en is heel liefdevol.

Het verhaal komt fijn over, met gevoel geschreven, je voelt mee met de gedachten , die een vluchteling kan hebben.
Zijn ontmoeting met een aardige man geeft weer, dat men kan communiceren zonder elkaars taal te spreken.
Het verhaal heeft niet veel spanning, totdat hij naar een ander onderkomen wordt overgeplaatst.

Een klein pareltje is dit verhaal, waar de verrassing in het einde zit.