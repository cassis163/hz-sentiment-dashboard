Verhalen over mensen en vooral kinderen die geen thuis meer hebben, niet in hun vaderland kunnen blijven om welke bizarre reden dan ook, hebben mijn aandacht, dienen te worden verteld.
Vluchteling bevat drie verhalen van kinderen die geen kind meer mogen/kunnen zijn, gebaseerd op waargebeurde feiten.

Vluchten is van alle tijden. Oorlog en verdrukking helaas ook. Niets is menselijker dan dat men hun dierbaren in veiligheid wil brengen. De joodse Josef uit Duitsland, de Cubaanse Isabel, de Syrische Mahmoud hebben overeenkomsten: bedreiging, vluchten met het gezin, angst, het onbekende en het oneindiglijkende bijna vijandige water.

Naar mijn idee zeggen de namen van de kinderen en landen al waar deze verhalen over kunnen gaan. Iedereen kent de beelden van bootvluchtelingen en de verhalen van Joden die uit Nazi-Duitsland weg wilden.
En is er dan hulp? Bieden wij hulp? Bieden wij voldoende hulp? Wij, degenen die in vrijheid leven, naar school kunnen, kunnen reizen enz. Vrijheid van mijn meningsuiting is zo'n groot goed. En niet 'we first'.

Eén tip wil ik wel meegeven: de drie verhalen worden in behoorlijk korte hoofdstukken verteld. Het is prettiger om het verhaal van Josef, Isabel en Mahmoud in één keer door te lezen en dan blijft men beter in het verhaal. Zeker voor kinderen, het boek kan ook al in groep 7/8 worden gelezen. Het zou een overweging kunnen zijn bij een Nederlandse herdruk en indien dit mag, de verhalen aansluitend te vertellen en ter informatie een hoofdstuk of een tijdlijn toe te voegen waaruit blijkt hoe lijnen samen kunnen komen. Dit zal de samenhang en emotionele beleving bevorderen. Met name het tweede verhaal zal dan vlotter lezen.Tevens zou ik dan een ruimere bladspiegel voor de doelgroep aanraden. Een zeer positief punt zijn de landkaarten achterin het boek.

Het was een kennismaking met deze schrijver, de twee eerder vertaalde boeken komen ook een keer aan bod.
Kun je sterren geven aan een vluchtelingenverhaal? Moeilijk. Zo ja dan is dit mede gebaseerd op de vormgeving/indeling, 3,5 ster.