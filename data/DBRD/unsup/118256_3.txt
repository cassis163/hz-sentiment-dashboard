Zonder mij is het tweede boek dat ik van Philippe Claudel heb gelezen. Ik hoopte dat het me net zo zou boeien als Het kleine meisje van meneer Linh, maar dat was niet zo.

Waarom zou iemand verder moeten leven als zijn vrouw is overleden, hij zijn baan verschrikkelijk vindt en de wereld om hem heen zo mogelijk nog erger? Het antwoord is simpel: Om zijn dochtertje van 21 maanden van wie hij zielsveel houdt. Maar kan zo'n klein, onbedorven meisje zich wel staande houden in zo'n slechte wereld?

In mooie zinnen schetst Philippe Claudel de gevoelens van liefde en wanhoop. Een somber, melancholiek boek.