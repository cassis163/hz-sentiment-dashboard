Nederland anno 2016. De wereld beschikt al een groot aantal jaren over een medicijn tegen Aids. Echter, intussen is er een nieuwe dodelijke ziekte: Bèta. Als gevolg daarvan is alles gesteriliseerd en moet uit verpakkingen gehaald worden. Eten, drinken, sigaretten zelfs voor sex is er een gesteriliseerde broek en een spray die, na sprayen van de mond, de mensen steriliseert. In deze wereld woont Tom Weber, tv producent, samen met zijn vrouw Loes en dochter Debby. Ontsnappen aan deze wereld kan alleen voor 25 mio, waarmee je je naar het besmettingsvrije Nieuw Phoenicia kunt laten vervoeren. Door de ziekte is bv Amsterdam (waar het verhaal speelt) verdeeld in sectoren. Besemttingsvrije sectoren, gevaarlijke sectoren en besmette sectoren. De wereld van Tom stort in wanneer blijkt dat zijn dochter Debby bèta heeft en eraan sterft terwijl zijn vrouw Loes besmet blijkt. Door de besmetting worden ze gescheiden en Tom vreest zijn vrouw nooit meer te zien. Hij stort in. Maar dan krijgt hij berichten en tekenen dat de vinder van het aidsserum dr Marini niet, zoals beweerd werd, is omgekomen maar een serum heeft ontwikkeld tegen de ziekte. De 'onderaardsen' hebben Tom en zijn bedrijf nodig om de mensen duidelijk te maken dat de kleine groep machthebbers (er is allang geen 'gewone' democratie meer) ook over dit serum beschikken en uit eigen belang geen enkele activiteit ondernemen om de bevolking te genezen. Dr Marini heeft juist extra capaciteit en geld nodig om voldoende serum te maken. Ze zetten tegen Tom zelfs Loes in....

Prachtige, angstaanjagend realistische thriller die een kijkje geeft in een tijd zoals die er in de toekomst uit zou kunnen zien. Het verhaal is pakkend, boeiend en spannend tot het einde.