Na het boek ‘Pan’ met in de hoofdrol Tom Beckx is ‘Meester Dood’ het tweede boek in de serie. De boeken zijn apart van elkaar te lezen. Toch miste ik enige achtergrondinformatie, omdat ik deel 1 niet had gelezen.
Dokter Tom Beckx worstelt met zichzelf én met zijn verleden. Hij is niet blij met de psychiatrische hulp, die hij moet ondergaan. Tegelijkertijd doolt Meester Dood rond. Ook Meester Dood worstelt met zijn verleden.
Het verhaal is heel kunstig en goed opgebouwd. Soms stel je jezelf de vraag: wat heeft dit nu weer met het verhaal te maken? Aan het eind van het boek vallen alle losse eindjes in elkaar en begrijp je dat alles met elkaar te maken heeft.
Het boek leest lekker vlot, heeft een boeiende verhaallijn en de tijdlijnen lopen vloeiend in elkaar over. Voor mij is het boek meer een misdaadroman, dan een thriller. Maar spannend is het in elk geval!