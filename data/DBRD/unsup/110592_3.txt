Het verhaal gaat over vier Nederlandse koppels die op wintersport gaan. De samenstelling is lichtjes gewijzigd want dit jaar is de nieuwe vriendin van Peter er bij, Frederique. Alles lijkt goed te gaan, maar schijn bedriegt. Op een dag gaat iedereen, uitgezonderd Judith, off piste skiÃ«n. Daar gebeurt een ongeluk of is het toch opgezet spel?

Het boek leest heel vlot. Het boek ademt wintersport uit. Ik had al redelijk vlug mijn vermoeden, eigenlijk vlak na het ongeluk. Nouja, uiteindelijk was mijn motief juist, maar de dader niet. Daar heeft Linda van Rijn nog voor een kleine verrassing gezorgd.

Het boek bevat redelijk lange hoofdstukken, maar zo erg is dit niet. Het leest gewoon zo vlot dat die hoofdstukken er weinig toe doen.

Waar ik in het begin wel moeite mee had, is het wisselend perspectief. Er wordt geen gebruik gemaakt van alinea's waardoor je af en toe niet kunt volgen. Dit was vooral in het begin van het boek, bij de voorstelling van de personages. Nadien was er geen probleem.

Er staan ook enkele foutjes in het boek, zowel foutjes tegen het verhaal als typfouten. Maar echt storend is dit niet.

Al bij al weer een fijn boek afgeleverd door Linda van Rijn.