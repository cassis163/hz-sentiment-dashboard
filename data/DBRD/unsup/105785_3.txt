Het verhaal over de mooie jonge Anja die op een dag dood word aangetroffen in een natuurgebied op Ameland. Ze is verkracht en omgebracht maar de vraag is door wie? Twee rechercheurs uit Groningen komen de zaak onderzoeken en tasten aanvankelijk in het duister. Zal het hun lukken om tussen de typisch eilandbewoners en de toeristen de dader te vinden?

Het verhaal komt wat traag op gang en is een beetje oppervlakkig geschreven. Toch leest het wel aardig weg. Er word een lichaam gevonden en dan komen er wat verhaallijnen in het boek. Hier en daar best spannend maar lang blijft het redelijk oppervlakkig met betrekking tot hoe de zaak in elkaar zit. Ik ben wel van mening dat de schrijfster een aantal keer behoorlijk afdwaalt van het feitelijke verhaal.

Zo word er uitgebreid gepraat over de impotentie van menner de korpschef en zo werd uitgebreid geschreven over de verschillende natuurverschijnselen op Ameland. Deze wendingen zijn niet slecht geschreven en het leest ook wel aardig alleen vraag je je soms wel af: wat doet dit ertoe?
Wel heb ik dan weer enorm genoten van het laatste deel van het boek. Opeens tussendoor vind je een hoofdstuk geschreven vanuit de visie van de dader alleen weet je nog niet wie dat is. Dat maakt dan wel weer dat je benieuwd bent hoe het zit. Aan het eind is het plot nog best spannend en verassend wat het geheel behoorlijk aardig afsluit.

Dus kortom zeker geen slecht boek alleen een iets snellere en spannende opbouw met meer diepgang had van mij best gemogen.