De vrouw die door het vuur ging van de auteur Manda Scott (1962, Glasgow, VK) is een boek wat voor een gedeelte te plaatsen is in het zogenaamde faction genre. Dit wordt vaker gedaan maar specifiek voor dit boek is dat er gekozen is om twee verhalen naast elkaar op te laten gaan.

De belangrijkste personages zijn in het ene gedeelte de politie “capitaine" Ines Picaut en in het andere gedeelte niemand minder dan de wereldberoemde legende Jeanne d'Arc.

Orléans wordt geteisterd door een aantal branden, en bij de één van deze gelegenheden stuit Picault op de verkoolde resten van een niet te identificeren man.In eerste aanleg is het enige aanknopings- en startpunt voor het onderzoek een fundamentalistische islamitische groepering die de aanslagen opeisen. Mogelijk geeft de geheugenkaart die in het lichaam wordt aangetroffen informatie die het onderzoek vooruit kan helpen.

1429, De verschijning van Jeanne d’Arc geeft de Fransen in hun strijd tegen de Engelsen nieuw elan. En Jeanne lijkt de Fransen aan te voeren in de bevrijding van Parijs. Tomas Rustbeard een vertrouweling van de Engelse machthebbers wordt op een undercover operatie avant la lettre gestuurd, om het gevaar van deze mythische vrouw totaal te vernietigen

Zoals gezegd is specifiek voor dit boek gekozen voor een benadering die niet heel veel gedaan wordt. In feite lees je twee losstaande verhalen die uiteindelijk maar heel weinig bij elkaar komen. Hoewel de verhalen op zich zelf best aardig zijn, geeft het samen plaatsen in een boek meer een rommelig geheel dan een toegevoegde waarde. Het interessante zit hem in de alternatieve benadering van de geschiedenis rond de opkomst en ondergang van het mysterie Jeanne d”Arc.

Al met al, aardig maar geen hoogvlieger en als losse verhalen beter dan als geheel.

3,5 sterren