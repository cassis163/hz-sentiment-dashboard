Dit is het eerste deel in de - naar mijn mening - inmiddels uitgemolken serie over Jason Bourne. Ik heb een aantal vervolgen ook gelezen maar dit deel vind ik de beste. Ludlum heeft hiermee een prima spionagethriller neergezet met een ingewikkeld plot rond een voor die tijd actueel thema (Carlos was nog niet gevangen genomen en nog zeer actief en gevreesd) waarvan de contouren maar langzaam vorm krijgen.

De verfilming met Matt Damon vind ik maar zozo. Als film is het een prima film, maar deze doet het boek geen recht. Damon matcht naar mijn gevoel niet als de duistere, eenzame figuur van Jason Bourne. Daar hoort een ander, minder gelikt type te staan die toch ook gevoelig is, zoals Sean Connory of Harrison Ford.