Luc Deflo, wie kent hem niet, schreef ondertussen al meer dan 20 thrillers en is zeer geliefd in zowel thuisland Belgie als hier bij ons in Nederland.
Aloka Liefrink debuteerde met een autobiografisch getinte debuutroman en hierna verschenen er van haar 3 thrillers. Nu komen zij samen als duo Deflo & Liefrink en brengen ons de politiethriller Onderhuids.

In onderhuids maken we kennis met Masha Kirilenko, haar eerste werkdag bij de politie van Hasselt is er gelijk al één om nooit te vergeten. Ze krijgt te maken met een overval en de moord op een jonge vrouw. Hier blijft het niet bij en samen met haar ervaren collega Felix Debie krijgt bureau Hasselt hier de handen vol aan.

In eerste instantie komt Kirilenko vrij koeltjes over, bloedmooi, tijdens haar werk lopend op hakken, maar als snel komt deze sexy Letse goed uit de verf en ontdekken we meer uit haar kleurrijke verleden. Ook bij de rest van haar collega's loopt het prive niet allemaal op rolletjes. Hierdoor ontstaat er ook binnen het team spanning en wrijving.

Onderhuids is een frisse, vlot geschreven politiethriller waarin alle personages goed neergezet worden. Zo heeft elk personage zijn charme en privé beslommeringen. Humor, de nodige (onderhuidse) spanning, spanning die in het laatste gedeelte van het boek naar een hogere versnelling gaat, en dit terwijl de dader toch al vrij snel bekend is.

Ik wil zeker meer lezen van Masha Kirilenko, Felix Debie, collega's Lucille, Ahmed en Joris Bockstael de auteur.
Een heerlijk boek dat je in no-time uitleest. Een schot in de roos dit vlaamse duo, aanrader!

★★★★