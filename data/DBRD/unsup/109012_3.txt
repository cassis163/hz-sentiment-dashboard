Dit is alweer het negende boek in de Alex Cross serie. Alex is net begonnen bij de FBI en terwijl hij eigenlijk nog in training is, wordt zijn hulp ingeroepen. Eerst bij een onderhandeling van een oud-collega die zijn gezin gijzelt en vervolgens bij een grote zaak. In korte tijd worden een groot aantal rijke vrouwen vrouwen ontvoerd. Het blijkt dat het de daders niet om losgeld te doen is, maar dat ze worden verhandeld als slaaf. Het grote brein achter dit alles is een man die zichzelf ‘de Wolf’ noemt. Deze man is keihard en zal alles doen om zijn doel te bereiken. Een waardig tegenstander voor Alex Cross.
Het verhaal vliegt er in een razend tempo doorheen. Voor je het weet is het klaar. Het nadeel daarvan is in dit geval dat het heel oppervlakkig blijft. Aanwijzingen worden hem voor zijn voeten gegooid, verdachten geven zich op het juiste moment over en weet Alex iedere keer precies het juiste te zeggen en te doen.
Als je daar een beetje doorheen prikt is het gewoon een vermakelijk boek.