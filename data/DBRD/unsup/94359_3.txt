Na het enthousiasme die ik hoorde op haar eerste titel wilde ik dit boek wel gaan lezen. Haar schrijfstijl is vlot al had het tempo voor mij wat sneller gemogen. Het boek leest lekker weg en is zeker aan te raden als je zin hebt in een makkelijk boek voor een paar uur ontspannen leesplezier.

Nou ja ontspannen? Af en toe moest ik mijn tenen krommen omdat de personages dingen deden waarvan ik mij toch wel degelijk af vroeg of het niet een beetje vergezocht was. En als je dan al zo zou reageren (of doen) verdien je dan wel de sympathie van de omgeving of de lezers. Bij mij in ieder geval niet.

Hoofdpersonage Robin zwelgt voor mij te veel op slechte ervaringen in het verleden en laat daardoor bijna de man van haar dromen schieten. Die man schiet vervolgens weer in het verleden en begint dan zelf te zwelgen. Misschien een beetje kort door de bocht het zo te omschrijven maar ik wil geen spoilers plaatsen.

De karakters komen dus niet allemaal realistisch over maar is dat nodig?
Het is immers, gelukkig wel, een fictieve roman.
En bovendien is het de schrijfster wel gelukt om de lezer te triggeren ook al is het af en toe een vleugje ergenis.
Op dat punt is het wel eens leuk om boek te lezen waarin karakters zit waar ik totaal niets mee heb en ze af en toe niet eens begrijp. Nadeel is dan wel weer dat je het boek anders beleeft en niet zo in het verhaal (wilt) zitten.

Persoonlijk had ik dus niet veel op met het boek, maar liefhebbers van dit genre zullen het een leuke feelgood vinden en lekker leesvoer! Vandaar toch drie sterren.