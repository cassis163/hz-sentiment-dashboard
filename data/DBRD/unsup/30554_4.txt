Het boek ' Van dating app tot triootje' van Dave Groene geeft een modern inkijkje in de wereld van dating apps en de datingmarkt. In dit waargebeurde verhaal besluit een echtpaar hun relatie meer open te stellen voor anderen, nadat de vrouw van Dave emotioneel vreemd is gegaan met haar vroegere ex-vriendje. Dit boek geeft een weergave van de verschillende fases waar het echtpaar doorheen gaat, geschreven vanuit de hoofdpersoon Dave.

Na alle vertwijfeling of de relatie nog wel voorgezet moet worden, besluit het echtpaar toch voor elkaar te gaan. Wel willen ze hun relatie niet meer op dezelfde manier hebben als hoe het altijd was. Door contact met anderen te hebben op verschillende dating apps verbreden ze hun horizon. Ze besluiten samen om te kijken of het mogelijk is via deze apps in contact te komen met een vrouw die met hen een triootje wil hebben.

Het boek belicht op humoristische wijze de onderwerpen vreemdgaan, dating en een open relatie hebben. Het boek is vlot en levend geschreven. Het boek is een aanrader voor mensen die houden van erotische verhalen of die misschien zelf hebben meegemaakt dat een partner (emotioneel) ontrouw geweest is. Ook heeft het tips voor mensen die zich op de datingmarkt willen begeven.