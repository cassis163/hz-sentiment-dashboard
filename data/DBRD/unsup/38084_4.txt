Dankzij de Social Book Company en A.W. Bruna dit boek( E-book) mogen lezen. Had er al veel over gehoord, dus was wel nieuwsgierig geworden naar dit boek.

Het boek bestaat uit verschillende verhaallijnen, maar die door de goede opbouw goed te volgen zijn.
Het verhaal begint met een moord in een hotel. De rechercheur die op deze zaak wordt gezet, haalt een vriend van hem erbij. Deze vriend is een voormalig geheim agent en heeft in het verleden een boek geschreven over forensisch onderzoek. Al snel blijkt dat diegene die verantwoordelijk is voor de moord, het boek van ‘Pelgrim’, de laatste codenaam van de geheim agent, als handleiding heeft gebruikt.
We leren ‘Pelgrim’ kennen, zijn leven als geheim agent en wat het allemaal inhoudt. Zijn latere vriendschap met een rechercheur die de 9/11 ramp heeft overleefd.
Ook maken we kennis met de Saraceen en lezen wat de beweegredenen van iemand kan zijn om te besluiten een terrorist te worden.
Regelmatig wordt in het verhaal heen en weer gesprongen in de tijd, maar dit is noodzakelijk om het geheel volledig te maken. Het verhaal wordt hierdoor absoluut ook niet vertraagd. Een intrigerend verhaal over het Westen versus het Oosten, personages met sterk uitgewerkte karakters, een verhaal wat je nieuwsgierig houdt en voor een goede dosis spanning zorgt .
Het E-book bevat 916 bladzijden maar is onderverdeeld in korte overzichtelijke hoofdstukken, wat het lezen zeer prettig maakt en je niet het idee geeft met een heel dik boek te maken te hebben.
In het begin even wat moeite gehad met de lange zinnen, maar naarmate het verhaal vordert is dit geen obstakel meer.
Qua onderwerp is het niet een boek wat ik zelf snel zou uitkiezen om te lezen, maar ik ben toch zeker positief verrast door deze schrijver. De manier van schrijven, aangrijpende passages, zeer goede opbouw en veel spanning maken dat ik dit boek 4 sterren geef.