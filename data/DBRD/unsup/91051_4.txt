Marlen Beek- Visser
De Cover:
Een mooie rode cover, met daarop een microfoon niet meteen een thriller uiterlijk, daarom ben ik benieuwd naar het verhaal. Want wat gaat er achter de microfoon schuilt. “Als deelname aan een talentenjacht een obsessie wordt:” Kijk dat klinkt al lekkerder, waarschijnlijk gaat er genoeg schuil achter de microfoon.
Het Verhaal:
Wanneer de onzekere 28 jarige muurbloem Trudy de blinde Jochem ontmoet en hij attendeert haar op haar mooie stem, en ze later op de tv de oproep hoort voor het programma Stem! Weet ze dat dit de oplossing is ineens is het haar glashelder. Ze geeft zich op voor de Blind Auditions, zo komt ze weer in contact met Jochem sterker nog misschien staan er dan wel tien Jochems voor haar in de rij.
Senna woont samen met haar man Terence en dochtertje Olivia, ze is gevraagd als jury lid van het programma Stem! de populaire talentenjacht op de TV, Senna hoefde daar niet lang over na te denken. Ogenschijnlijk lijkt het of Senna het ideale leven heeft maar schijn bedriegt, is haar man wel zo trouw als ze zou willen?
Trudy zet alles op alles om de talentenjacht te winnen hierin gaat ze wel heel ver, ze ziet Senna als haar sleutel tot het succes, maar wat als ze haar doel niet weet te bereiken?
Mijn Mening:
Het verhaal begint met de Auditie van Trudy bij een show welke wel erg lijkt op The Voice of Holland, dit vind ik eigenlijk wel erg leuk en herkenbaar. Als ik een boek lees heb ik er altijd een beeld bij en dit beeld is mede hierdoor makkelijker te vormen reëler.
Zodra je in het boek begint zit je er gelijk in, dat is fijn het leest enorm lekker weg door de korte hoofdstukken eerst vond ik het wat rommelig lezen omdat je soms terug gaat in de tijd in Trudy haar leven dat is in het begin een beetje warrig maar eigenlijk wil je later meer weten wat er mis is gegaan in haar leven. De levens van Senna en Trudy raken gaande weg in het boek verweven met elkaar, op een manier waarvan je denkt mmm zou haar toch niet graag tegen komen. De personages zijn goed beschreven en je krijgt al gauw een beeld van de dames en de personen om hun heen. Wat ik op het einde nog wel mis wat er nu precies met Trudy is gebeurt, waardoor ze zo is geworden je krijgt wel een tipje van de sluier maar niet echt het hele verhaal.
Voor een debutant vind ik het een goed boek, het pakt je en neemt je echt mee Ik ben eigenlijk gewoon heel enthousiast. Dit had ik niet verwacht toen ik het boek oppakte om er in te beginnen. De Spanning is goed opgebouwd, je begint gelijk lekker en naarmate je verder leest komt er ook steeds meer spanning in waardoor je het boek eigenlijk niet wil weg leggen.
Het plot is verassend, ik had het niet zien aankomen, en mijn gedachten gingen toch echt wel alle kanten op maar zeker niet deze.
Al met al heerlijk genoten van Stem! ik ben benieuwd naar het vervolg van deze schrijfster, want ik ga haar wel in de gaten houden. Ze schrijft pakkend en meeslepend en lekker vlot en zo lees je het boek ook.
Plot: 4, Leesplezier: 4, Spanning: 4, Schrijfstijl: 4
Conclusie: 4 sterren
Moon