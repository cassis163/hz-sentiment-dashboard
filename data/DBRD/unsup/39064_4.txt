De cover viel me direct op. Hij is indringend en nodigt uit tot lezen. Jammer, dat het woord ‘actiethriller’ (linksboven) niet goed leesbaar is. Dat vind ik dan ook het enige minpuntje.

De proloog doet me denken aan een film van James Bond. Het zet direct de toon voor de rest van het verhaal: je verwacht actie, actie en nog meer actie. En… je krijgt genoeg actie!

Het is in het begin even wennen aan de verschillende namen. Soms haal je ze door elkaar. De personages lijken los van elkaar te staan, maar komen uiteindelijk toch bij elkaar. Je blijft uiteindelijk niet met losse eindjes zitten. Door de hoeveelheid actie in het verhaal storen de verschillende namen je niet. Het verhaal doet het genre eer aan.

Het is gruwelijk spannend vanaf pagina één. Er zitten een aantal mooie plottwisten in. Het plot is goed uitgewerkt en geloofwaardig. Het thema ‘terrorisme’ is heel actueel en daar speelt deze thriller goed op in.

Het einde lijkt voorspelbaar (ik trapte er ook in), maar door een goede twist heel verrassend.