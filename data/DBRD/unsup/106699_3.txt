Bij het zien van de cover en de titel krijg je een idee waar het boek over kan gaan. Het is een passende cover met een passende titel die al heel snel tijdens het lezen duidelijk wordt.
Het boek is opgedeeld in 10 hoofdstukken, die elk een passende hoofdstuktitel hebben zodat je een idee krijgt waar het betreffende hoofstuk over kan gaan. In de korte inleiding van elk hoofdstuk wordt dat nog duidelijker.
Het is een heel interessant boek die je een andere kijk geeft op wat er na de Tweede Wereldoorlog met de Nederlandse SS'rs is gebeurd, of althans een deel ervan. Je leest waarom sommigen bij de NSB en de SS gingen en waarom ze later in dienst wilden zoals bijvoorbeeld Piet Smit. Bij vooral de jongeren zie je een rode draad dat ze verbond, wat ze met elkaar gemeen hadden en dan kan je er alleen nog maar begrip voor hebben. Het word overigens niet goed gekeurd, maar er is wel, zoals gezegd, begrip.
Je komt er ook achter waar er op werd gelet voor iemand naar Nederlands-Indië en Korea ging, of daar ook echt op gelet werd en waarom sommigen de boot terug moesten nemen. Hoe men reageerde als ze hoorden dat je bij de NSB of de SS had gezeten, hoe men daar achter kwam, maar ook hoe ze als soldaten waren en hoe het sommigen is vergaan nadat ze in Nederlands-Indië en/of Korea waren geweest. Er komt ook antwoord op de vraag of er betrokkenheid van de SS'rs en de NSB'rs is geweest bij de brandende kampongs van Generaal Spoor. Het is een logische vraag gezien het verleden van sommige soldaten.
Het is wel een boek waar je je aandacht bij moet houden, want doordat het over het algemeen nogal droog is geschreven, kan het gebeuren dat je aandacht afdwaalt.
Minpuntje is dat de noten achterin staan in plaats van onder de bewuste pagina.
Kortom; ben je benieuwd waarom 'landverraders' naar Nederlands-Indië en/of Korea werden gestuurd of waarom sommigen zich vrijwillig aanmelden om daar naar toe gaan, dan is dit boek een echte aanrader.

Lees verder op https://surfingann.blogspot.nl/2017/12/vechten-voor-vijand-en-vaderland-gerrit.html.