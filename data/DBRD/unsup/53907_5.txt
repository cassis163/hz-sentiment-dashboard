Een heel mooi boek met prachtige foto's vol kleur. Met 'kruiden' bedoelt de auteur al het groen in de natuur dat je maar kunt bedenken. Bloemen, kruiden en andere planten.
Een boek vol met informatie over vijftig kruiden en wat je er mee kunt doen. Welk kruid gewassen is tegen welke omstandigheden en bij welke karakter het past. Waarvoor dit gebruikt kan worden en voor wie dit te gebruiken is. Dit alles is de auteur steeds meer gaan ontdekken door haar werk. Kijk op haar website voor meer informatie over haar werk.

Ik ben blij dat ik dit boek ben gaan lezen en gaan bespreken. Deze tijd van het jaar is voor mij altijd een mooie tijd om me in iets nieuws te gaan verdiepen en wat meer over mezelf te weten te komen. Ik heb dan de herfst en winter voor de boeg om het te laten inwerken.
Dit is een onderwerp waarvan ik weet dat het goed voor me is, maar toch steeds uitgesteld heb om er meer over te weten te komen. Raar, maar waar.

Het boek begint met een sprookje van Hermien IJzerman 'Het kruid alhelend', vertaald naar deze tijd. Het is een mooi sprookje over vertrouwen en je open durven stellen.
In de inleiding staat goed uitgelegd hoe het boek opgebouwd is. Het is een heel fleurig boek, waar je blij van wordt alleen al door het bladeren in het boek. Het lijkt op een snoepwinkel, zoveel lekkers voor je neus.

Elk hoofdstuk is een boek op zich, met waarschuwingen voor gebruik of een recept. Maar steeds is het spirituele aanwezig en een beschrijving van de plant. Achterin een fijne zoeklijst op alfabet om het nog gemakkelijker te maken.

Het nawoord van en over de auteur.
Marjanne Huising (1962) zegt hier:
“Een verhaal over het pad dat ik bewandelde en waarover ik nu wandel in richting balans zijn. Balans tussen wie ik vroeger was en nu ben. De vorming die steeds maar in ontwikkeling is. De balans tussen gezin en werk is een balans die steeds weer moet worden herzien.”
Dat is iets wat voor ons allemaal kan gelden. Lees het verhaal zelf.

Kijk welk kruidenmens je bent, ga er mee aan de slag.

Een boek om in huis te hebben, leer jezelf kennen en de natuur om je heen! *****