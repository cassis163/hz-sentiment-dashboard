Als kind kwam hij er achter dat zijn moeder stierf toen zij de “liefde” buiten de deur bedreef. Op het moment dat zij haar hoofd in de schoot van een andere man bevond, botst de auto waarin zij zich met de man bevond frontaal tegen een melkwagen. Met het gevolg dat zij haar mond vol had van datgene wat de man op dat moment verloor.

Op een boerderij worden een moeder en dochter dood aangetroffen. Zij zijn vermoord. De moeder door messteken en de dochter door verstikking met een kussen.
Nu eens niet een rechercheur die een moordzaak onderzoekt maar een psycholoog. Het is Joe O'Loughin die door de politie wordt gevraagd om hen te helpen. Er zijn veel kandidaten die daarvoor in aanmerking komen. Joe, die lijdt aan Parkinson, pakt de zaak anders aan. Hij kruipt in de huid van de slachtoffers om zo een beeld te krijgen van de dader. Privé leeft hij gescheiden van zijn vrouw. Hij heeft twee dochters waar hij gek op is. Als zijn vrouw, van wie hij gescheiden leeft, hem verteld dat zij kanker heeft, trekt hij een tijdje bij haar in.
Op enig moment krijgt hij hulp van Ruiz, een vriend en oudgediende bij de politie. Zij lopen alle kandidaat verdachten na, maar ontdekken de echte dader niet.

Net op het moment dat Joe besluit een eindverslag voor inspecteur Ronnie Cray te maken, wordt hij midden in de nacht gebeld met het bericht dat er weer een vrouw doodgestoken is gevonden. Hij meldt dit aan zijn vrouw en zegt tegen haar dat hij daarnaar toe gaat. Dat valt bij haar niet goed, want zij moet die dag een MRI-scan ondergaan. Joe belooft op tijd terug te zijn. Zijn vrouw is erg teleurgesteld.

Het laatste slachtoffer blijkt op een zodanige wijze te zijn gewurgd dat daardoor de halsslagaders afgesloten zijn. Op haar hoofd is een “A” gekerfd. De A staat voor "adultery", overspel. Een overeenkomst met beide slachtoffers is, dat zij het niet zo nauw namen met het bedrijven van seks. Bij nader onderzoek blijken er nog meer vrouwen te zijn aangevallen, al dan niet met de dood tot gevolg maar wel met een gekerfde "A" in het voorhoofd. Joe vermoedt dat de dader een grondige hekel heeft aan overspelige vrouwen.

Joe is op tijd terug om met zijn vrouw Julianne naar het ziekenhuis te gaan waar de MRI-scan wordt gemaakt. Er wordt een operatie voorgesteld, die zij later ook ondergaat.

Als het onderzoek op korte termijn niet lijdt tot een aanhouding wordt de inspecteur Ronnie Cray van het onderzoek gehaald. Joe, die onafhankelijk is, gaat stoïcijns verder met de zaak. Charlie, de dochter van Joe, vraagt haar vader te mogen helpen. Joe vindt het goed dat zij hand en spandiensten verricht. Charlie komt wel heel dicht in de buurt van een oplossing.

Net op het moment dat het erop lijkt dat de dader gevonden wordt, krijgt Joe vanuit het ziekenhuis een bericht dat er een complicatie bij zijn vrouw is ontstaan. Zij is op de intensive care opgenomen vanwege een embolie. Joe wordt geconfronteerd met een duivels dilemma. Naar zijn vrouw gaan of verder met het onderzoek. Hij besluit het laatste.
Tenslotte volgt wel een heel spannend en een bijzonder plot.

SLUIT JE OGEN, van Michael Robotham is goed, vlot geschreven met mooie zinnen en passages. Zoals in zoveel boeken komen ook hierin cursief gedrukte passages voor. Het verhaal van de vermoedelijke dader.