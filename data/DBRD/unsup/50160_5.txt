Na een jarenlange gevangenisstraf komt oud-rechercheur Adrian Well vrij. Adrian heeft altijd ontkent dat hij Julia Strange vermoord heeft, toch is hij veroordeeld, vanwege bewijs dat tegen hem gevonden is. Na zijn vrijlating worden er opnieuw vermoorde vrouwen teruggevonden op het altaar in een oud, inmiddels verlaten kerkgebouw, op dezelfde locatie waar Julia Strange destijds is gevonden. Adrian is direct weer hoofdverdachte in de zaak en wordt achtervolgt door de politie.

Elizabeth Black en Adrian Well waren collega’s voordat Adrian werd opgepakt. Toen hij werd veroordeeld voor de moord op Julia Strange is Elizabeth altijd in zijn onschuld blijven geloven. Ook bij de vondst van de nieuw vermoorde vrouwen blijft Elizabeth in hem geloven, maar is dit terecht? Is Adrian echt onschuldig, of laat ze zich te veel leiden door haar gevoel?

Ook rechercheur Elizabeth Black zit in de problemen, want er loopt een onderzoek naar haar functioneren vanwege het niet naleven van de procedures van de politie. Tegen de regels in, is Elizabeth alleen op een melding afgegaan. Het betrof een melding over geluiden in een kelder. In de kelder trof Elizabeth de ontvoerde Channing aan, het meisje was vastgebonden en verkracht. Uiteindelijk verlaten beide vrouwen het pand en zijn de ontvoerders gedood. Elizabeth wordt verdacht van buitensporig politiegeweld en er wordt een onderzoek gestart, wat grote gevolgen kan hebben voor haar carrière en zelfs kan resulteren in een gevangenisstraf.

Weg zonder genade is een bloedstollende thriller waarin de spanning hoog oploopt. De verschillende verhaallijnen waarbij Elizabeth Black de verbindende factor is, zitten goed in elkaar en komen uiteindelijk bijeen in een spannend plot. Elizabeth is een interessant personage dat zich ontwikkeld gedurende het boek. Doet Elizabeth er wijs aan om Adrian nog steeds te vertrouwen of maakt ze hiermee een hele grote fout. Ook de andere personages hebben allemaal een eigen, duister of geheim verhaal dat hun handelen verklaard, dit geeft diepte aan het boek.

Het boek is vloeiend geschreven, waardoor het boek ook lekker vlot wegleest. Tijdens het lezen zit je continu vol vragen die soms laat in het boek pas opgelost worden, zodat je door blijft lezen. Er is een klopjacht gaande naar Elizabeth en Adrian, maar wie zitten er nu precies allemaal achter hen aan? Wie heeft Julia Strange en de andere vrouwen vermoord? Wat is er in de gevangenis precies gebeurt met Adrian? En wat is er in de kelder gebeurt waar Elizabeth Channing heeft bevrijdt?

Het boek begint al met een beklemmende proloog en laat je dan niet meer los. Spanning en twijfel zijn belangrijke factoren in dit boek. Weg zonder genade zit boordevol spannende gebeurtenissen, waardoor de spanning continu voelbaar is. Daarnaast wordt je als lezer aan het twijfelen gebracht over je verdenkingen, waardoor je als lezer door wilt blijven lezen om erachter te komen wie de daders zijn. John Hart heeft met Weg zonder genade een geweldige thriller geschreven!