Dit boek is absoluut het lezen waard.
Het boek is wat het belooft: geen gedetailleerd verslag van alle gebeurtenissen zoals ze in de media verschenen of zoals ze voor de rechtbank verliepen, maar het persoonlijke verhaal van Ronald, over wat de hele zaak met hem als persoon deed, en de invloed die dat op zijn leven had/heeft.
Twee lange jaren van angst, hoop, vrees en onzekerheid. Ga er maar eens aan staan!
Ronald geeft heel goed zijn persoonlijke gevoel hierover weer. Dit boek geeft een zeer goede indruk over wat een dergelijk incident en de gevolgen daarvan met iemand doet, zowel als politieagent als ook als mens.
Na het lezen van zijn indrukwekkende verhaal kom ik tot twee conclusies:
1) Het is te absoluut noodzakelijk dat in Nederland een zogenaamde 'blauwe kamer' komt, waar zaken van politieagenten die mogelijk over de schreef zijn gegaan worden behandeld. Het normale straftrecht zou hier niet van toepassing mogen zijn.
2) Dit verhaal mag zich wat mij betreft scharen in het lijstje van beruchte gerechtelijke dwalingen als de zaak Nienke Kleiss, Lucia de B. en Christel Ambrosius.

Ronald, je hebt jouw verhaal en wat dit alles met jou deed uitstekend verwoord. Af en toe pakte het me bij de keel. Bedankt dat je jouw verhaal wilde delen.