Recensie De angst van C.L. Taylor

Namens in de boekenkast kreeg ik de kans om dit mooie boek te lezen.

Het verhaal gaat over Lou die nog steeds last heeft van haar verleden. Op haar 14e was ze heel verliefd op haar karateleraar Mike die een stuk ouder was. Ze loopt weg van huis om samen met Mike naar Frankrijk te gaan, Helaas blijkt Mike toch niet altijd de lieve vriend te zijn zoals hij zich al die tijd heeft voorgedaan.
Na het overlijden van haar vader gaat Lou weer terug naar haar geboortedorp. Mike woont hier ook en Lou is er achter gekomen dat hij in het tuincentrum werkt. Ze wil hem confronteren met alles wat hij haar heeft aangedaan in het verleden. In het tuincentrum ziet ze Mike maar hij is niet alleen. Er is een heel jong meisje bij hem. Lou beseft meteen dat dit zijn volgende slachtoffer is. ZE gaat hiermee naar de politie maar deze ondernemen niets. Lou kan het niet loslaten en onderneemt zelf actie maar hierdoor komt ze in hele gevaarlijke situaties terecht.

Het verhaal is vlot geschreven en ook de hoofdstukken zijn van een goede lengte.
De hoofdpersonen zijn Lou, Cloe en Wendy. Ook Mike heeft een grote rol in het verhaal. Lou en Cloe lijken heel veel op elkaar. Beide erg naief, verlegen en wat eenzaam. Wie Wendy precies is blijft lang geheim wat je als lezer erg nieuwsgierig maakt. Mike lijkt een gewone man maar is erg manipulatief. Niet alleen bij de jonge meisjes maar ook de volwassenen weet hij goed te bespelen. Je zou hem zelf haast gaan geloven. De karakters zijn allemaal heel sterk neer gezet net als de omgeving.
Je voelt de emoties en de woede en onmacht bij de personen heel goed aan.

De verhaallijnen beginnen allemaal apart maar al lezende raken deze steeds meer met elkaar betrokken. Alle drie de vrouwen hebben met Mike te maken.

Er gebeurt heel veel in het verhaal en het blijft je ook boeien. Je wil doorlezen maar echt heel erg spannend wordt het voor mij niet. Vaak zag ik het gebeurde al wel aankomen. Geen verhaal wat onder de huid kruipt van de spanning wat ik wel wat miste. Het verhaal maakte me meer nieuwsgierig en doordat ik echt mee kon leven met de personen maakte het een fijn boek

Het einde vond ik wel wat vreemd. Er komen wat feiten aan het licht waar verder niets mee gedaan werd. Dit vond ik wel jammer en dat had de auteur van mij ook wel weg mogen laten. Hierdoor geen 5 maar 4 sterren