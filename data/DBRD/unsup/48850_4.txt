Het zal je maar gebeuren, je zit in de metro, koopt een krant, kijkt met een scheef oog naar de seksadvertenties en daar staat jouw foto. En niemand die het ziet en jou geloofd.
Zoë Walker gaat na deze vreemde ontdekking op onderzoek uit en krijgt daar wat later steun bij van een rechercheur Kelly. Want Zoë gaat naar de politie als ze ontdekt dat ze niet de enige is, en dat een van de andere vrouwen vermoord is. Op dat moment begint het beangstigende gevoel dat Clare Mackintosh zo goed kan meegeven in haar boeken. Het wordt benauwender en donkerder als ze door een lange omweg toch ontdekken hoe ze op de vage website terecht komen waar alles vandaan komt. Dan komen ze in een hele nieuwe wereld terecht van stalken en wat eruit voortkomt. Zoë was een forens met een vaste routine en probeert dat te doorbreken, dan gebeuren er bijna ongelukken en komt ze toevallig (?) mensen tegen en het vertrouwen is weg, Ze had net haar leven weer op de rit, dat veroorzaakt ook een bepaalde woede bij haar waardoor ze alleen nog maar met deze zaak bezig is.

Een spannende thriller van begin tot het einde waarbij personages en hun gevoelens en gedachten zo mooi beschreven zijn dat je als lezer heel gulzig wordt. Om door te lezen en op het einde van verbazing achterover te slaan. En als je de volgende keer zelf in het openbaar vervoer zit nog eens goed om je heen te kijken