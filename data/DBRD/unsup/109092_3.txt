“Jaren van de tijger” is het tweede boek van Joost van Driel (1976). Hij debuteerde in 2017 met "In het museum” dat hem de Accolade Beste Zeeuwse Debuut opleverde en een nominatie voor de ANV-debutantenprijs. Hoge verwachtingen dus van mijn kant.
Het verhaal in Jaren van de tijger gaat over Patrick, een jonge promovendus. Hij leidt een degelijk, bijna saai leven met zijn vriendin Femke. Als hij na een avondje stappen met zijn vriendin in elkaar geslagen wordt, komt de mysterieuze redster Ines tussen beide. Via haar maakt hij kennis met de vechtsport Bowuguan. Vrij snel raakt hij diep betrokken in de wereld van de vechtsport en de mysterieuze figuren die hij daar tegenkomt. Hij vindt de “tijger” in zichzelf en twijfelt steeds meer over hoe hij zijn leven wil leven. Hoe zij toekomst er uit gaat zien blijft onduidelijk. Zal hij promoveren en bij Femke blijven of gaat hij een heel ander kant op?
Het verhaal draait om vriendschap en om het verlangen vrij te zijn en een leven te leiden zonder verplichtingen.
Het wordt prachtig verteld en het leest vlot, maar er zijn op het eind nog teveel vragen en onduidelijkheden om aan mijn hoge verwachtingen te kunnen voldoen.