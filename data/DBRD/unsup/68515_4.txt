Dexter Yates heeft een drukke, goedbetaalde baan in Londen, houdt wel van een ‘one-nightstand’ en weet zijn geld wel te spenderen. Om zo nu en dan het drukke stadsleven te kunnen ontvluchten, gaat hij op zoek naar een vakantiehuisje. Hij eindigt zijn zoektocht in het dorpje Brairwood. Tijdens het bezichtigen van een potentieel vakantieadres, ontmoet hij de sympathieke Molly. Dexter vindt haar direct al leuk en Molly hem stiekem ook. Wanneer Dexter toenadering zoekt weigert Molly om zijn zoveelste verovering te zijn. Dan neemt Dexters leven een hele andere wending en krijgt hij de verantwoording van een baby op zijn schouders. Dexter zijn kijk op het leven veranderd hierdoor drastisch. Molly voelt zich meer en meer tot de nieuwe Dexter aangetrokken.

Jill Mansell heeft al veel bestsellers op haar naam staan, haar boeken lezen vlot en zijn vermakelijk, zo ook Huisje boompje feestje. In deze roman maakt de lezer kennis met diverse levendige personages. Niet alleen volg je het hierboven beschreven liefdesverhaal, maar ook de liefdesperikelen van de andere dorpsgenoten van Brairwood komen uitvoerig aan bod. Jill Mansell schrijft met veel humor en weet fascinerende personages neer te zetten. Huisje boompje feestje is een aangenaam boek voor tussendoor. Lees vrij gemakkelijk weg en de verhaallijn is boeiend genoeg om de roman in een keer volledig uit te willen lezen.