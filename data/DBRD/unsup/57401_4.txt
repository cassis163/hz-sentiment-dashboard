Ik heb geen idee hoe ik een duidelijke en samenhangende review moet schrijven over het nachtcircus. Ik ga het toch proberen, omdat ik het echt een erg fijn boek vond, maar aan de andere kant zorgde het einde er ook voor dat ik niet echt verzadigd was. Het had meer mogen zijn. Daarom geef ik het 3 sterren? Geef ik het 4 sterren? Ik heb uiteindelijk de gulden middenweg gekozen en het 3,5 ster toegekend.

Het is trouwens sowieso moeilijk om een review te schrijven over een boek waar je mensen eigenlijk zonder achtergrond wil aan laten beginnen. Hoe minder je over dit boek weet, hoe beter! Dus stop gewoon met lezen zou ik zeggen. Want ja, ik ga natuurlijk wel over het nachtcircus praten. Ik ben een boekblogger… dat is wat bloggers doen. Maar ik druk het je nu op het hart… stop met lezen!

Je bent dus nog altijd aan het lezen? Wel, dan heb je erom gevraagd zou ik zo zeggen. Laten we dan maar beginnen bij het begin en deze stelling gaat je meteen afschrikken. Gedurende ongeveer de helft van het boek vond ik er niets aan. Ik wou het zelf op bepaalde ogenblikken aan de kant schuiven! Misschien ga jij wel hetzelfde gevoel hebben wanneer je aan dit boek begint, maar ik wil je een advies geven: stop niet met lezen! Geloof me maar als ik je nu zeg dat het allemaal goed komt en dat je blij gaat zijn dat je hebt doorgebeten! En ja, ik weet dat ik hierboven net heb gezegd dat het boek me niet compleet verzadigde. En dat is zo, maar langst de andere kant is het einde ook gewoon briljant. Ik heb je gewaarschuwd dat een samenhangende review schrijven over dit boek niet makkelijk zou zijn.

Ik ga je trouwens een aantal adiezen meegeven, zodat je echt van het boek kan genieten in al zijn facetten. Want het is geen makkelijk boek om te lezen. Hoezo, hoor ik je vragen? Wel hier komen de redenen en de adviezen:
•Het boek bestaat uit verschillende POV’s. 15 verschillenden. 15 verschillende personages die je bij de hand gaan nemen en je gaan rondleiden in het circus. 15 verschillende personages die jou willen tonen hoe zij alles zien en ervaren. Let alsjeblieft goed op wat ze zeggen, het lijkt misschien allemaal erg verwarrend, maar ik beloof het je… je hebt al deze informatie op het einde nodig!
•Oh en dan vergat ik je nog te zeggen dat een van de POV’s jijzelf bent. Jij wandelt op sommige momenten ook zelf door het circus.
•Dan zijn er nog de flashbacks en de flashforwards. Het boek bevat een grote hoeveelheid tijd-sprongen. Elk hoofdstuk start met een datum. Probeer hier op te letten en een beetje rekening mee te houden. Het is onmogelijk alle data te onthouden, maar het is wel fijn om een soort van tijdlijn in je hoofd te hebben.
•Begin niet aan dit boek omdat je denkt dat het een liefdesverhaal is! Dit boek wordt soms aangeprezen als een liefdesverhaal. En er is een romance, een erg mooie zelf. Maar ze komt erg traag op gang en zelf op haar hoogtepunt is het maar een heel klein vlammetje. Als je een passionele verhouding vol smachtende blikken verwacht dan ben je aan het verkeerde adres.
•Oh en nog een advies, als je opzoek bent naar een nieuw boek zoals water for elephants… dan ben je hier ook aan het verkeerde adres. Het circus is geen circus. Het is zoveel meer dan dat!

En dit is alles wat ik hierover ga zeggen… ik heb eigenlijk al te veel gezegd!