Bij het zien van de schitterende cover verwacht je een verhaal te lezen die enerzijds geheim moet blijven, maar anderzijds verteld moet worden opdat het verhaal nooit verloren gaat voor alle toekomstige generaties. Een verhaal waar de dood, maar ook de romantiek de hoofdrollen zullen spelen.
Het is een verhaal dat laat zien wat macht met een persoon kan doen, wat het met een persoon kan doen als hij de natuur misbruikt, hoe de natuur kan reageren, het is ook het verhaal van geestelijk- en lichamelijk geweld, hoe de vrijheid te (her)vinden.
Het is het verhaal van zeven vrouwen die ieder op hun eigen manier op een valse manier bij Iskan zijn gekomen. Ze vertellen ieder hun eigen verhaal, waarbij Rabira de hoofdpersoon is. Het laat zien dat het niet alleen laagopgeleide vrouwen zijn die kunnen vallen en zich verliezen voor een knappe adonis, maar ook vrouwen die sterk en slim zijn. Dat het iedere vrouw kan overkomen. Hoe sommigen onder dwang zich laten gebruiken en sommigen proberen niet zwanger te raken. Het verhaal laat zien hoe te overleven na alle wreedheden die je zijn en worden aangedaan, hoe om te gaan met het verlies van dierbaren, al dan niet door jou veroorzaakt, hoe om te gaan met de concubines van je man en hoe om te gaan met de vrouw van man die jou heeft gekozen als een van zijn concubines. Iedere vrouw reageert en gedraagt zich anders. Dat schijn vaak bedriegt. Hoe ze uiteindelijk de kracht vinden om samen alles achter te laten om elders proberen een nieuw en gelukkiger leven te leiden. Of dat ook lukt mag je zelf gaan lezen. Uiteindelijk kan je alleen maar bewondering voor ze hebben. Het is een verhaal met diverse verrassende wendingen en een verrassend plot.
Het boek laat je anders naar de natuur kijken, dat geluk niet afhangt van goud en macht hebben over anderen en of de natuur.
Ondanks dat het young adult boek is, is het boek ook leuk voor volwassenen. Het boek is het tweede deel in een serie, maar kan ook los gelezen worden zonder dat je het eerste deel gelezen hebt.

Lees verder op https://surfingann.blogspot.nl/2017/09/naondel-kronieken-van-het-rode-klooster.html.