Dit is echt een jeugdboek zowel voor jongens als meisjes. De titel: "Ik ken jou ergens van" geeft goed weer waarover dit verhaal gaat. Het is een vlot boek om te lezen, niet te dik 128 blz. Makkelijk leesbaar.

Lisanne, Sannie voor vrienden, slaat op school een groep over en komt in groep 8 terecht. Hier zit een nieuwe jongen Carl. Vanaf het allereerste moment weet Carl zeker dat hij Sannie (Sem) eerder heeft gezien en wel in Frankrijk op een camping. Destijds deed Sannie zich voor als iemand anders en ze is bang dat dit uit zal komen. "Wat zal Lo wel niet denken als hij weet wat ik gedaan heb? Misschien wil hij niets meer met mij te maken hebben".

Ik had zelf meer verwacht van dit verhaal, het geheim van Sannie is niet erg bijzonder. Destijds verveelde ze zich en wilde graag bij de groep horen. Ze deed zich anders voor, meer niet. Naast haar vriendschap en geheim, lees je over haar familie.