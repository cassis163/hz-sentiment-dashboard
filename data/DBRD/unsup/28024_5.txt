Een heerlijk boekje om bij weg te dromen, Zwier nam mij mee op reis. Graag zou ik naast hem hebben gelopen of metgezel zijn van één van zijn aangehaalde schrijvers en ontdekkingsreizigers. Via zijn verhaal zelf de behoefte gekregen om meer in de historie van de Walvisvaarders te duiken. Het noordelijk gevoel wat is dat precies? Dat is moeilijk onder woorden te brengen, zoals ook blijkt voor Zwier. Het blijft een abstract begrip ontsproten aan een gevoel. Maar je herkent het als je zelf eens in het Noorden bent geweest en je hart eraan hebt verloren.