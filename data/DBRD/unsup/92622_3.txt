Vond het boek qua spanning helaas tegenvallen. Bij het begin lijkt het plot al bekend en was ik erg benieuwd hoe het verhaal zou gaan. Eindfeest gaat over Constance zij is een gescheiden vrouw met een prachtige villa, een goedgevulde bankrekening, een leuke baan en een paar fijne vriendinnen. Dit leven verandert op slag als zij terminaal ziek blijkt te zijn. Ze besluit een afscheidsfeest te geven voor haar vriendinnen. Met het bepalende verschil, dat ze alleen vrouwen uitnodigt die haar in de steek hebben gelaten. Het afscheidsfeest krijgt daardoor een wrang randje. Wat deze vriendinnen namelijk niet weten is dat het niet alleen voor Constance, maar ook voor hen het laatste feest van hun leven wordt.
Ze legt haar krankzinnige besluit voor aan haar psychiater en vraagt hem haar te helpen haar duistere plannen uit te voeren. Ze wil dat hij haar behoedt voor het plegen van een moord.

Door middel van korte stukjes uit haar dagboek kom je meer over Constance te weten. Ik vind dat de schrijfster een goede keus heeft gemaakt door deze stukjes niet te vaak terug te laten komen. Hierdoor zat er wel een kleine opbouw van spanning in, omdat wel duidelijk werd dat er iets spannends aan zat te komen.
Helaas vond ik het verhaal te lang doorkabbelen en had het met wat minder pagina's ook gekund want ik merkte dat mijn aandacht verslapte. Wellicht had dit nog iets aan de spanning kunnen doen. Alhoewel er wel een ietwat onverwachte wending in zit, had het voor mij net wat spannender gemogen.

De cover vind ik opvallend en mysterieus wat een pluspunt is bij een thriller.