In mijn ogen heeft Karen Rose het ultieme recept bedacht voor de perfecte feelgoodthriller.
Ze weet precies de juiste balans te scheppen om een smakelijk geheel te vormen.

Een behoorlijke dosis spanning.
Een snufje lugubere details
Een royale scheut romantiek en
een vleugje erotiek....
Voeg daarbij een behoorlijke hoeveelheid superb uitgewerkte karakters,
een appetijtelijke, beeldende setting en
een geniaal stukje plot-schrijven.
Laat dit geheel langzaam in je hoofd sudderen en je zult een smaakexplosie beleven die bij de gemiddelde vrouw gelijk staat aan een chocoladekick van 10 op de schaal van Richter.
De gewenning komt niet langzaam maar je bent in een klap verslaafd aan dit hemelse leesvoer....


Zoals je misschien weet laat Karen Rose haar karakters uit vorige boeken soms terugkomen en dat is in dit geval Speciaal agent Steven Thatcher die in Raleigh, North Carolina woont. (Uit het boek Niemand zeggen – Maar alles wat ze schrijft is moeiteloos apart te lezen!!)
Na de dood van zijn vrouw blijft hij achter met zijn drie zoons Brad, Matt en zijn jongste – Nicky die een half jaar geleden een traumatische ervaring heeft gehad waar je U tegen zegt. Tante Helen zorgt voor het gezin en kan het niet laten om blind-dates voor Steven te regelen waar zijn haar bij wijze van spreken van rechtop gaan staan.
Als Brad ineens van de ene op de andere dag verandert in een onhandelbaar joch dat zienderogen achteruit hobbelt in alles wat hij doet, krijgt Steven een telefoontje van Brad's lerares dr. Jenna Marshall en dan ontwikkelt zich iets dat Steven maar ook Jenna die haar eigen ellende van de afgelopen twee jaar een plaatsje moet geven, nooit verwacht had.

Ondertussen lijkt er een seriemoordenaar actief die het voornamelijk op donkerharige cheerleaders heeft voorzien. Als dan ook het ene meisje na het andere wordt gevonden blijkt dat ze te maken hebben met een regelrechte psychopaat die zijn MO (modus operandi) steeds bijstelt van gruwelijk naar nog erger dan gruwelijk ….
Als Neil Davies uit Seattle over deze seriemoordenaar hoort gaan bij hem alle alarmbellen rinkelen.
In zijn werkgebied is namelijk een verdachte vrijgelaten door een vormfout en dat kon en kan hij nog steeds niet verkroppen. Hij reist dan ook naar Raleigh om daar zijn bevindingen bekend te maken en het team van Steven op alle fronten bij te staan bij de klopjacht op een monster, die het in werkelijkheid voorzien heeft op Jenna …. maar zal de val die hij zet werken?
Brrrrr …....


http://josesprakeloos.blogspot.nl/2016/10/karen-rose-in-de-val.html