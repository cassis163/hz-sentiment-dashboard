Welke vrouw droomt er niet van? Een leuke man met een goddelijk lichaam die je s nachts bezoekt, naar een hoogtepunt brengt (letterlijk danwel figuurlijk) en de volgende ochtend weer verdwenen is, zonder rommel achter te laten De stoere Charley Davidson heeft zon man gevonden. Klein detail: hij is een geest en zij is de enige die hem kan zien.

Eerste steen rechts is het eerste boek uit een driedelige serie, geschreven door de Amerikaanse Darynda Jones. Het verhaal begint als een detective. Charley werkt samen met oom Bob, een politieagent. Ze bezoekt de plaats delict en gaat vervolgens, met hulp van een aantal geesten, op onderzoek uit. Er lopen verschillende onopgeloste moordzaken door elkaar in het boek en er worden veel karakters geïntroduceerd. Tel daarbij op de uitleg over Charleys bijnaam De vrouw met de zeis: er komt heel wat informatie op je af.

Het boek is met humor geschreven en gelardeerd met quotes, zoals Ik houd van kinderen, maar een heel kind kan ik niet op. Aan liefhebbers van feelgood verhalen is Eerste steen rechts niet besteed: het boek heeft een duister randje. Wie op zoek is naar een mix van thriller, chicklit en fantasy zal echter smullen van de avonturen van Charley.