Pijn is mijn eerste goede kennismaking met de boeken van Mel Wallis de Vries. Het boek leest vlot en het verhaal neemt je mee.  Je leest steeds een stukje over een meisje en de manier waarop zij vermoord wordt. Echter komt het verhaal steeds dichter bij Mandy en vraag je je af wie het volgende slachtoffer zal zijn. 

Het verhaal is duidelijk van deze tijd. De veelgebruikte apps zoals Whatsapp, youtube en snapchat zijn verwerkt in het verhaal. Dat maakt het voor de lezer heel erg herkenbaar. 
Ik vind het boek spannend geschreven. Wel merk ik dat ik voor dit soort boeken misschien wel iets te oud aan het worden. Voor mij is het prima voor tussendoor, maar kan me voorstellen dat een jonger persoon meer gegrepen wordt door het boek. Het is tenslotte ook een young adult. Wel zal ik een volgend boek van Mel Wallis de Vries ook zeker gaan lezen.