Jacob besluit lief te hebben is een verhaal over verschillende generaties van de familie Obertin. Drie eeuwen lief en leed van deze familie worden verteld door verschillende personages. Het boek springt heen en weer in de tijd en daardoor zit je het ene moment in 1950 en het andere moment in 1618. De verhalen worden verteld door de jongste telg van de familie, Jacob. Jacob vertelt verhalen die hij van zijn opa heeft gehoord, maar ook van een zigeunerin die zijn moeder heeft geholpen bij een bijzondere bevalling. Mythische verhalen waarvan Jacob zich afvraagt wat er eigenlijk van waar is, sommige verhalen zijn zo mooi, die wil hij graag geloven. Deze verhalen zijn bijzonder en deden me soms denken aan de verhalen van Gabriel Garcia Marquez. Jacob besluit lief te hebben is een verhaal over liefde en verraad, onrecht, hoop en wanhoop, armoede en rijkdom. Een boek van een overlever. Florescu heeft een rijke fantasie en een beeldende manier van schrijven.