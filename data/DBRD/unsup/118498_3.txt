Het hoofdpersonage van ‘Piece of Kate’ is impulsief, creatief en ze beschikt over een klunzigheid die haar niet enkel in genante situaties doet terechtkomen maar haar ook erg menselijk en sympathiek maakt. Ze verloor bij mij echter wel enkele goede punten doordat ze door haar reactie op de onverwachtse aandacht vrij oppervlakkig overkwam.

Haar gedachtesprongen, reacties en omschrijvingen lieten me regelmatig glimlachen. Maar ook haar ouderlijke thuis die nog het beste te omschrijven valt als een geheel van absurde regels, hoogdravende slaapverwekkende preken en oneetbare én moeilijk te identificeren maaltijden waren vrij vermakelijk.

Die laatste term lijkt het boek ook perfect te omschrijven. Het boek leest vlot, bevat een aantal grappige fragmenten, twee loyale vriendinnen die je iedereen wil toewensen en een hele hoop omschrijvingen die je zin doen krijgen in één van die lekkere gebakjes. Misschien is het een goed idee om dit boek te voorzien van een waarschuwing-sticker die duidelijk vermeld dat de schrijfster en uitgeverij niet verantwoordelijk zijn voor een eventuele gewichtstoename