De boeken in de serie van Isabelle de Ridder over Joep en Pleuntje zijn allemaal leuk, ook deze weer.
Het boek bevat een aantal voorleesverhalen, die heel herkenbaar zijn voor kleuters en hun ouders. De verhaaltjes zijn prettig van lengte.

Joep en Pleuntje zijn de kleuters waar het in dit boek om draait, ze zijn vriendjes en wonen bij elkaar in de buurt. In dit boek komen we Pleuntje wat vaker tegen dan Joep. De verhaaltjes zijn heel grappig, maken soms geestig gebruik van taal. Doordat Joep en Pleuntje spelen met taal, worden ouder en kind uitgenodigd hetzelfde te doen. Het meest heb ik dit keer gelachen om het verhaal over de tandenfee, ik zag het helemaal voor me. Maar verder verklap ik niets, ga zelf maar lezen. Dit is een topboek, voor zowel kleuter als ouder.