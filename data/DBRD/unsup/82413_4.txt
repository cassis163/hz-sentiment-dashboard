Ik weet niet wat er tegenwoordig in het drinkwater in ScandinaviÂ‰ zit, maar het levert de laatste jaren wel steengoede thrillers op. Ook springvloed is weer een heel goede thriller. Het begint met een gruwelijke moord op een strand in 1987. Jaren later krijgt Olivia die op de policie-academie zit, deze moord als cold-case om er een analyse van te maken. Blijkt dat haar vader ooit nog aan deze onopgeloste moord heeft gewerkt. Haar onderzoek brengt haar in contact met de wereld van daklozen. Op datzelfde moment zijn enkele daklozen slachtoffer geweest van zinloos geweld dat gefilm is geworden en op youtube gezet. Olivia beseft op dat moment nog niet hoe diep ze meegezogen zal worden in de cold case. Spannend van begin tot eind met meerdere verhaallijnen die allemaal boeiend zijn. Doordat het zo ontvankelijk geschreven is, leest het ook heel vlot. Een aanrader.