Adam Sharp, een programmeur maakt zijn midlifecrisis mee. Hij heeft een voortkabbelende relatie, niet helemaal uitdagend meer en ook niet dusdanig om ermee te stoppen. Zoals ieder mens een verleden heeft is dat bij Adam ook het geval. Wanneer Angelina zijn grote liefde van vroeger contact met hem opneemt lijkt dat een nieuwe uitdaging te zijn en een breekijzer. Welke kant gaat Adam op, wat zijn zijn afwegingen om wel of niet bij zijn eigen partner weg te gaan, welke kans maakt hij bij Angelina, hoe zit het met de partner van Angelina wat zijn de afwegingen van alle vier.
Simsion vertelt soepel en makkelijk. Het boek leest als een trein. In het tweede deel ontstond naar mijn smaak even een te grote hoeveelheid aan het spelen van muziek, het over elkaars grenzen heen gaan door Angelina, Adam en Charlie. Iets te makkelijk en teveel. Nogmaals: naar mijn smaak. Ik las het boek nadat ik Notendop had gelezen van Ian McEwan. Daar kan het aan gelegen hebben. Het beste van Adam Sharp eindigt met een verrassende ontknoping: Passen de oude schoenen nog, met de vraag wie dan de oude schoenen betreft.