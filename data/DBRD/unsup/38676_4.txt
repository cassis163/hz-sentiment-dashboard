“Elk jaar ontmoeten vogels van over de hele wereld elkaar, op hetzelfde uur van dezelfde dag in dezelfde boom. Voor Roodsnaveltje is het de eerste keer dat hij naar die plek vliegt. Het wordt een lange reis naar de Andere Kant, met heel wat avonturen!

Dit zoek- en kijkboek verbergt meer dan je denkt! Volg Roodsnaveltje van plaat naar plaat. Kun jij hem vinden? Houd de magische kijker op een afstand en ontdek een wereld vol verrassingen. Houd de kijker dichter en ontdek de vele details!”

Onze dochters zijn altijd in voor iets nieuws, boeken zien ze vaak her en der liggen, maar met een magische kijker?! Dat wordt dringen. Om ste beurt kijken ze en wijzen ze elkaar iets aan in het grote prentenboek. Het hardcover prentenboek met 26 pagina’s herbergt vele verrassingen. De illustraties zijn in het rood gedrukt. Met de magische rode kijker worden de blauw gedrukte illustraties zichtbaar. Dat smaakt naar meer. Snel volgt een speurtocht van zie hier en kijk daar! Als een paar dagen later het prentenboek op de tafel ligt wil ik het voorlezen aan de meisjes. Het verhaal loopt van de reis van Roodsnaveltje loopt niet helemaal lekker. Eigenlijk stoort mijn verhaal de meisjes in hun speurtocht. Zelfs onze peuter zie ik regelmatig in een hoekje zitten met het boek op schoot en de magische kijker voor haar neus. Jammer dat ze het voor elkaar krijgt het lint van de papieren kijker te scheuren. Ik heb maar snel de magische kijker in het daarvoor bestemde envelopje voorin opgeborgen, voor de volgende speurtocht.

‘De lange reis’ van Agathe Demois met illustraties van Vincent Godeau, 2014 Davidsfonds Uitgeverij.

/Lmcmr