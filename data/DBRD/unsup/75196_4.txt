Het boek is ingedeeld in 3 delen. Deel een gaat over de verkrachting van Chloe, deel twee gaat over haar nieuwe leven als Openbaar Aanklager in Miami en het derde deel gaat over de ontknoping. Dit is heel mooi en overzichtelijk, het leest hierdoor ook heel makkelijk. Dit komt ook door de korte hoofdstukken en de vaart die in het verhaal zit. Het begint namelijk meteen heel spannend en die spanning loopt alleen maar op tot een verrassend einde in deel drie. Nadat Chloe is verkracht komt ze jaren later als Openbaar Aanklager in aanraking met een gruwelijke seriemoordenaar. Is dit haar verkrachter? Het verhaal zit goed in elkaar en de karakters zijn goed uitgewerkt en komen echt tot leven. Een heel sterk debuut van Hoffman. Ik heb het met heel erg veel plezier gelezen. Ik ga zeker ook de andere delen met Townsend en Falconetti lezen als ik tijd heb.