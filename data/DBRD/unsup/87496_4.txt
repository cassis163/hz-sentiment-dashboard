Stalker is een heerlijk boek wanneer je veel tijd hebt want dit boek wil je niet wegleggen maar uitlezen! Het verhaal gaat over een Zweedse seriemoordenaar die als handelsmerk een filmpje plaatst op YouTube over het slachtoffer die nu nog, zonder dat ze het weet, gestalkt wordt. Even later wordt het slachtoffer dan gruwelijk vermoord waarbij extreem veel bloed vloeit. De stalker/moordenaar neemt altijd een souvenir mee van het plaats delict maar laat soms ook een aandenken achter. De politie met de zwangere commissaris Margot als vervanger van Joona, wordt mede hierdoor steeds op het verkeerde been gezet. Joona keert in de verhaal terug en gaat samen met Erik Maria Bark, die gaandeweg het verhaal steeds verdachter wordt, op zijn eigen karakteristieke manier op onderzoek uit. Het eerste gedeelte van het boek is geweldig, de spanning wordt goed opgebouwd waardoor je jezelf in je eigen huis nog niet veilig meer zou voelen. Daarna sloop er bij mij wat irritatie in omdat een aantal scenes voor mij ongeloofwaardig waren. Toch heb ik enorm genoten van dit boek, de ontknoping is onverwacht en goed bedacht, van mijn krijgt dit boek een dikke 8!