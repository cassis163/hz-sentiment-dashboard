Klem, het vervolg op Val, is ook afzonderlijk goed te lezen en te begrijpen. Soms wat flashbacks, maar omdat het verhaal begint met: Wat voorafging... is dit geen enkel probleem. Tupla M. heeft een lekkere vlotte schrijfstijl, zet goed de emoties neer van de personages, vooral Caro (Caroline) van Soerendonk leer je uitgebreid kennen met haar up en downs.

Waar Caro in het eerste deel nog bij haar man woonde, zijn ze nu uit elkaar. Ook de lichamelijke en geestelijke kanten zijn weer in orde, alleen de fouten die ze destijds in haar werk maakte achtervolgen haar nog steeds, wantrouwen van het advocatenkantoor blijft dan ook niet achterwege als er lijken met haar visitekaartje opduiken. Caro neemt het heft in eigen handen omdat ze denkt dat de meerdere doden met elkaar en haar in verbinding staan. Eerst vinden ze skeletresten van een oudere man, dan een lijk met een touw om zijn nek, moord of zelfmoord? Wanneer er nog meer doden vallen en Caro denkt dat ze een stalker heeft, slaat de onrust toe.

Bovendien lees je over het priv√©leven van Caro, over haar man die een relatie heeft terwijl zij nog getrouwd zijn, haar tienerdochter Julia van 15 met haar eigenzinnigheden en Leonard haar broer die denkt alle wijsheid te hebben.

Dit is het eerste boek welke ik van Tupla M. lees en ik vind het een lekker boek, niet echt een thriller maar spannend genoeg om te willen weten wat er nu eigenlijk aan de hand is.