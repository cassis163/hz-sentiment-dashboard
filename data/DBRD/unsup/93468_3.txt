Pfft, misschien behoor ik niet meer tot de doelgroep, het is heel erg een Young Adult boek, maar ik had er de nodige moeite mee. Ten eerste met de schrijfstijl: sommige stukken zijn geschreven door Nathan, waarin hij zichzelf beziet vanuit de 3e persoon: "Je zit in een kooi. Je weet niet hoe je hier terecht bent gekomen." Ik vind deze verteltrant heel erg irritant.
Verder begrijp ik de beweegredenen van vrijwel alle personen uit dit boek niet en met name die van alle Witte heksen (en dat zijn dus zowat alle personages) niet. Ik bedoel, ik begrijp best waarom Nathan neigt naar zwart als hij door wit steeds mishandelt wordt. Dit boek is niet echt een promotie voor de zijde van de witte heksen.
De zwarte heksenvader van Nathan is in mijn ogen overigens ook compleet geschift en ik mis ook even een afslag in Nathans aanbidding naar die man toe.
Om ook nog wat positiefs te zeggen: de spanningsboog die aan het begin van het boek wordt opgezet is wel hoog. Hoger dan die aan het einde.
Ik twijfel dan ook sterk of ik de vervolgdelen nog ga lenen van de bibliotheek.