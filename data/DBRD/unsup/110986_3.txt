Eerst het goede nieuws : het boek leest als een trein. De opbouw met korte hoofdstukjes die telkens uit het standpunt van een van de drie personages verteld worden, maken het boek aangenaam om te lezen. De opbouw is ook duidelijk door de titels van de hoofdstukken. Veel minder positief ben ik over de plot. Vanaf ongeveer de helft verloor het verhaal alle geloofwaardigheid. De plottwists zijn in het tweede deel soms heel vergezocht en nogal clich√©. De ontknoping (wat er vroeger gebeurd was) vond ik dan weer verre van verrassend. Jammer van die ongeloofwaardigheid, want het boek leest echt wel vlot en het eerste deel was veelbelovend. Er staan ook heel wat storende taal- en tikfouten in (minstens 2 dt-fouten, naast andere slordigheden) en die verminderen echt wel het leesplezier.