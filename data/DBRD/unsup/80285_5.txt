Recensie Vonk van Anita Terpstra

Bli verrast was ik dat ik voor het blog In de boekenkast het boek Vonk mocht lezen. Een boek over ballet wat je eigenlijk niet zoveel tegenkomt. Anita Terpstra kende ik nog niet als auteur maar ze heeft me met dit boek meer dan verrast, Een goede reden om zeker meer van haar te gaan lezen.

Zodra je de cover ziet weet je dat het boek over ballet gaat en ook de titel Vonk is na het lezen meer dan duidelijk.
Het verhaal gaat over het danspaar Mischa en Nicholai die ook in het dagelijks leven een stel zijn. Samen hebben ze een tweeling waarvan het dochtertje is overleden na een ernstig ongeluk. Je zou verwachten dat dit drama hen dichterbij elkaar zou brengen maar niets is minder waar.
Wanneer er ook nog eens een brand uitbreekt in hun voorlopige woning raken ze beide zwaargewond en belanden in het ziekenhuis. Politieonderzoek wijst uit dat de brand is aangestoken maar door wie?
Mischa en Nicholai verdenken elkaar.

Terpstra heeft een hele fijne schrijfstijl en de spanning is vanaf het begin goed voelbaar. Ook vind ik dat ze heel beeldend verteld en leek het net of ik er soms bij stond te kijken.
Het verhaal wordt afwisselend verteld door Mischa en Nicholai. Door te vertellen in het heden maar ook door middel van flashbacks leer je de personages goed kennen en kom je er ook achter wat er allemaal gebeurt is . Verwarrend zijn de flashbacks zeker niet. Alles loopt goed in elkaar over. Niet alleen de hoofdpersonen zijn goed neergezet maar ook de bijrollen krijgen de nodige aandacht. Zo wordt het verhaal rondom Mischa en Nicholai heel geloofwaardig.

Elke keer gebeurt er weer iets waarvan je denkt zit Mischa hier nu achter of is het toch Nicholai. Het verhaal is zo geschreven dat je beide gaat geloven en wel moet door lezen om er achter te komen hoe het nu zit.
De twijfels slaan geregeld toe en hierdoor werd ik vaak op het verkeerde een gezet. Over en weer komen de beschuldigingen en wie gaat er tenslotte winnen?Dit wordt pas aan het eind duidelijk door een geweldige plottwist wat echt als een verrassing kwam.

Een mooi boek waar we een kijkje krijgen in de ballet wereld en tot het eind toe spannend en verrassend blijft. Daardoor een echte aanrader en geef ik het 5 sterren.