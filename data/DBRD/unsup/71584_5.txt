Het leven van de 20-jarige Ember, haar 17-jarige zusje April, 7-jarige broertje Gus en hun moeder June stort volledig in op de dag dat ze horen dat hun man/vader, een luitenant-kolonel, gesneuveld is in Afghanistan.
Met deze intrieste boodschap begint het verhaal, dus je zit meteen al met tranen in je ogen. En die tranen raak je gedurende dit indringende verhaal ook bijna niet meer kwijt kan ik je vertellen. Wat een achtbaan! Intens verdriet, woede, rouw, maar ook ontluikende gevoelens en zinderende romantiek.
En wat een bewondering krijg je voor de hoofdpersoon Ember, die de zorg voor haar zusje en broertje op haar schouders krijgt, omdat moeder compleet instort. Ze wordt gedwongen om in één klap volwassen te worden en ruimte voor haar verdriet lijkt er niet te zijn. Maar dan komt Josh Walker om de hoek, de ijshockeycoach van Gus… Oefffffff….

"Van begin tot eind tranen in mijn ogen én rode oortjes bij dit hartverscheurende en supersexy verhaal."

Ik vind Onverminderd een absolute NA topper en een dikke vette aanrader! Dit realistische verhaal met zijn sympathieke hoofdpersonen grijpt je bij de lurven en laat je niet meer los. Dus: lees dit boek! :-)