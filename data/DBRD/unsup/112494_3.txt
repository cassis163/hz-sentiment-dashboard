Het begon het zo veelbelovend! Het eerste hoofdstuk.. Wow, echt wow!

Helaas kwam ik daarna maar moeilijk in het verhaal. De schrijfstijl stond me niet zo aan en de conversaties waren veelal in spreektaal geschreven, iets wat ik echt haathaatháát. Het verhaal was te gedetailleerd, waardoor ik mijn interesse verloor en constant uit mijn concentratie raakte.
De opmaak van het boek op mijn e-reader maakt het er ook niet makkelijker op. Het ene hoofdstuk had ieniemienie lettertjes en het volgende hoofdstuk had weer koeienletters. Het duurde dan ook even voordat ik doorhad dat de POV's van twee verschillende personen waren.

Aan de andere kant was het absoluut een gedurfd onderwerp en het verhaal zelf was hartverwarmend. Vooral de aspecten vriendschap, liefde en de band tussen ouders en (puber)kinderen was erg goed gedaan! Pesten had ook een flinke rol in dit boek.
De tweede helft van het boek heeft veel meer indruk op me achtergelaten dan de eerste helft. Soms staan er rake zinnen in, die je echt even in stilte na laten denken.

"Right now, the time is ours
So let's fly higher
Light the stars on fire
Together we'll shine."

Genoeg pluspunten dus, maar helaas ook zeker wat minpunten. 3*.