Daniel Blake, of beter gezegd, Boris Starling, voert de lezer met zijn nieuwe bestseller naar het Amerikaanse Pittsburgh. Daar worden lugubere moorden gepleegd. Het is nu aan rechercheurs Franco Patrese en Mark Beradino om de moordenaar op te sporen.
Een ter dood veroordeelde actrice, Mara Slinger, wordt uit de gevangenis ontslagenHeeft dit feit te maken met de moorden? Patrese valt als een blok voor Mara, maar moet zijn hoofd bij de zaak houden om te vermijden dat er nog nieuwe slachtoffers zouden vallen.

Ik had nog geen werk van deze auteur gelezen maar had me wel aan een uiterst spannend verhaal verwacht. Deze thriller voldeed echter niet aan mijn verwachtingen, omdat de spanning nooit echt te snijden was. Slechts de laatste 100 paginas waren van enig thrillerniveau. Teksten uit de Bijbel en de Koran maakten dit boek behoorlijk traag. Over het plot is evenwel grondig nagedacht. Je moet echt blijven lezen tot op het einde om te weten wie de moordenaar is. Op de achterflap staat er een verwijzing naar Hannibal Lecter. Ik heb tijdens het lezen geen enkele keer het gevoel gehad dat dit boek zelfs maar in de buurt van Hannibal Lecter kwam.