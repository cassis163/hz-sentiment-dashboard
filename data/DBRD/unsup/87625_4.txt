Wat een heerlijke thriller! Denk je te weten hoe het zit… Komen er nog meer leugens aan het licht.
Het gelukkige huwelijk van Mark en Hannah blijkt gebaseerd te zijn op leugens. Daar komt Hannah achter als Mark niet thuiskomt op het afgesproken tijdstip en nog in New York zegt ze zijn voor zaken, maar als ze hem daar op zijn vaste stek probeert te bereiken is hij er niet. En ook zijn collega’s weten niks van een afspraak in New York. Hannah gaat graven en ontdekt dat Mark over een aantal dingen heeft gelogen tegen haar. Kan ze hem ooit nog vertrouwen nu leugen zich op leugen stapelt? Of heeft hij een goede reden?

Je vraagt je de hele tijd af wat er gaande is met Mark. Heeft hij een goede verklaring voor alle leugens? Beschermt hij Hannah ergens voor? Leidt hij een dubbelleven? Waar liegt hij nog meer over? Aan de ene kant wil je dat ze weer tot elkaar komen omdat ze oprecht van elkaar lijken te houden, maar aan de andere kant heb je hetzelfde gevoel als Hannah: het vertrouwen is flink geschaad. Wat een heftige situatie! Hoe zou ik me voelen als ik erachter kom dat ik zo bedrogen werd? En zou het ooit nog goed kunnen komen?

Een andere waarheid is een beangstigende psychologische thriller over liefde en vertrouwen. Ik was zó benieuwd hoe het zou aflopen, ik was compleet geboeid en ik moet zeggen: het einde heb ik niet zien aankomen.
Een sterk en verrassend plot dus! Een fijne kennismaking met deze voor mij nog onbekende auteur.