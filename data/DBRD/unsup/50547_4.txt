Ik heb zeer genoten van dit mooie debuut van Anya Niewierra ! Mooie beschrijving van de personages, Tess, Colette, Benoit, ik zie ze zo voor me en zijn naar mijn mening voldoende uitgewerkt. Dit verhaal voldoet zeker aan mijn verwachting, spannend en tot op het laatste moment bleef ik in onzekerheid wie zich schuil hield in het chateau, alhoewel ik wel meerdere kandidaten in gedachten had. Knap om dat zo lang verborgen te houden. De verhaallijn groeit mooi naar een ontknoping, tot op het laatst blijft het spannend wie er zich in het chateau schuilhoudt en wat er nou precies vroeger is gebeurd. Anya heeft een prettige, vlotte schrijfstijl die makkelijk wegleest en het kostte dan ook geen moeite om mijn aandacht bij het verhaal te houden. De mooie omschrijvingen van de omgeving maakt dit boek toch wel uniek en ook dat de hoofdstukken regelmatig begonnen worden met datum, tijd en weerbericht, grappig ! Ik kijk zeer uit naar een volgend boek van Anya Niewierra !!