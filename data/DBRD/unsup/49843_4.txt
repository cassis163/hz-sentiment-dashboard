Heerlijke zwarte komedie rond een Russische underground-schrijver die in het reine moet komen met een wereld waar geen communisme meer is. Meer dan ooit wordt hij ervan doordrongen hoe het systeem inbreuk maakt op het individu en om zijn eigen ''ik'' te bewaren moet hij zich in allerlei vreemde bochten wringen, inclusief twee moorden. De toon is prettig melancholisch en met veel oog voor de diverse randfiguren. Zelden werd een wereld, waarin iedereen straalbezopen rondloopt, zo mooi beschreven. Liefdevol beschreven mistroostigheid over een overgangsfase van communisme naar kapitalisme, waar het moderne Rusland nog altijd niet helemaal overheen schijnt te zijn. De echte Makanin is een Sovjet-schrijver die de overstap naar de moderne tijd heeft weten te maken, dus die weet als geen ander de tragiek en de pijn van hoe zijn schrijverschap be√Ønvloed wordt door politieke omwentelingen.