Frozen fever gaat verder waar de film Frozen is gebleven, het gaat over de verjaardag van Anna. Elsa is al dagen met de voorbereidingen bezig om er een leuk feest van te maken. Samen met haar vrienden. Elsa wil dat het een perfect feestje wordt omdat het de eerste verjaardag is die ze samen vieren. Anna wordt wakker en geniet van alles wat er op haar afkomt. Maar dan begint Elsa te niezen en gebeurt er iets vreemds.
Dit is een heerlijk meisjesverhaal dat een mooie lengte heeft om voor te lezen. Heb je daar even geen tijd voor dan stop de de cd in de cd speler en laat je je kind zelf lezen. Dat gaat heel gemakkelijk met de voorleescd. Elke keer als ze een pagina om moet slaan zodat ze van de bijbehorende plaatjes kan genieten klinkt er een vrolijk pianoriedeltje. De mooie tekeningen zijn voor de kinderen erg herkenbaar, vooral als ze de film hebben gezien. Het is vrolijk en kleurrijk zoals we van Disney gewend zijn. Het verhaal wordt door de opgewekte stem van Carlo Boszhard voorgelezen en de stemmen worden ook door Huub Dikstaal en Noortje Herlaar verzorgd. Het enige dat ik mis is een (paar) liedjes om het verhaal compleet te maken.