Kees van Wouw - Hamer (2014) 10.01.201
Uitgeverij: Elikser Uitgeverij

Ik mocht Hamer lezen voor Hebban/Crimezone

Patrick Hamer is de hoofdpersoon in dit boek. Zijn bedrijf Hamerslag is failliet en zijn vrouw heeft hem de deur uitgezet, zo begint het boek. Hamerslag was een goedlopend bedrijf dat machines ontwikkelde en produceerde voor de fabricage van microchips en zonnecellen. Omdat het een goedlopende zaak was, vertrouwd Patrick het niet: hoe heeft zijn bedrijf nu failliet kunnen gaan?

Er lopen een aantal verhaallijnen door elkaar, waaronder ook die van Rob Jansen, hij beoordeelt ministeriële omgevingsvergunningen (voor oa kerncentrales).

Het is een prettig boek om te lezen en de karakters zijn zeer goed beschreven. Het personage van Rob Jansen is wel extreem, zo’n man zou toch allang in een TBS-kliniek moeten zitten, maargoed. Gaandeweg het verhaal merk je dat de in 1e instantie harde zakenman Patrick ook maar gewoon een mens is, die nog zielsveel van zijn vrouw Claudia houdt.

Het was het debuut van Kees van Wouw en in kan niet anders zeggen dat het een geslaagd debuut is. Ik had in het begin moeite om in het verhaal te komen. De zinnen waren lang en vooral het begin, was erg technisch. Later werd er steeds meer duidelijker en op het einde pas spannend.

Ik geef het boek de 3 sterren.