De boeken van Lisa Gardner zijn altijd heerlijk om te lezen: spannend, met veel vaart maar ook met aandacht voor de personages. Wanneer je eenmaal begint met lezen, kun je haast niet meer stoppen. De plot is altijd toch weer anders dan je denkt, zo ook in Dodenrit.
Gardner sleept de lezer mee van de ene verdachte na de andere, van de ene moord naar de andere aanval. Wie heeft het op Quincy en zijn familie voorzien? Om daarachter te komen moet je echt doorlezen tot het einde; dan vallen alle puzzelstukjes in elkaar. Lisa Gardner doet haar reputatie eer aan: weer een supergoed boek. Gelukkig heb ik nog een paar andere boeken van haar liggen; ik geniet nog even door :-).