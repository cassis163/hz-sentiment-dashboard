Een prachtig omslag in wintertinten wijst ons de weg naar een verhaal dat zich afspeelt in een kustplaatjes in Canada. In de winter. En dus is het koudÂ… en het ijzelt de hele dag. Onder deze omstandigheden blijft de gemiddelde Nederlander gewoon thuis. John Cardinal en Lisa Delorme echter moeten er op uit, als in de bossen stukjes mens worden gevonden. En dat is niet de eerste moord in dit boek. Langzamerhand ontvouwt zich een verhaal van terrorisme en bedrog, dat zijn wortels heeft in de Canadese geschiedenis.

Cardinal en Delorme vormen een goed team en zijn helder op papier gezet. Het verhaal begint bijzonder vlot maar die Canadese geschiedenis die er aan ten grondslag ligt, is misschien wat onbekend voor de gemiddelde lezer. Toch wordt alles helder uitgelegd en dan begrijpen we ook wat er aan de hand is. De sfeer van het boek is ijzig, maar met een warme kern. Het is interessant om te zien hoe er nog steeds een soort strijd is tussen Amerika en de Canadezen onderling. Giles Blunt heeft een goede pen.