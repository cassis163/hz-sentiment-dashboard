Als je begint met lezen dan lijkt het verhaal te draaien om Sylvia, de officier van justitie die in haar eigen huis een afschuwelijk drama meemaakt. Langzamerhand kom je er achter dat het officieel niet bestaande team Nemesis de hoofdrol speelt. De rode lijn door het boek is wraak maar helaas krijgen we niet echt een band met de hoofdrolspelers. Toch heeft het verhaal voldoende spanning om verder te willen lezen. De hoofdstukken zijn kort en in heldere taal geschreven. Het verhaal klopt. Tijdens het lezen krijg je het gevoel of je in een aflevering van Flikken of Moordvrouw zit. Het einde is open en geeft ruimte voor een vervolg. Ik wil hier eigenlijk 3,5* voor geven maar dat gaat helaas bij Hebban niet.