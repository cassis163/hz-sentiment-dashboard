Vicky & John brengt het verhaal van een gehuwd koppel met 4 kinderen. Er zijn 2 verhaallijnen die afwisselend aan bod komen per hoofdstuk. Enerzijds vertelt het echtpaar over hun leven nu de kinderen uit huis zijn. Het boek start met een episode dat ze hierop terugkijken. Veel rust wordt hun echter niet gegund gezien de lege kamers snel een andere bestemming krijgen. Anderzijds lees je in de andere verhaallijn hoe Vicky & John elkaar leren kennen, hun leven als jong koppeltje en het vormen van een gezin.

Deze roman is geschreven in het dialect. Het verhaal wordt verteld vanuit de 2 hoofdpersonages, nl Vicky en John.

Louis Van Dievel is een Vlaams journalist en schrijver. Van opleiding is hij tolk Italiaans en Engels. Hij werkte voornamelijk voor de Vlaamse publiekszender, één. Momenteel is hij werkzaam als moderator voor deredactie.be.

Hij brak als schrijver door met zijn boek De Pruimelaarstraat. Dit verhaal speelt zich af in de jaren 70 en handelt over een seriemoordenaar en verkrachter die de streek rond Mechelen onveilig maakt. Hij kreeg voor dit boek een nominatie voor de Libris Literatuurprijs. Het verhaal werd ook bewerkt tot een toneelstuk.

Het boek Hof van Assisen leverde hem de Hercule Poirotprijs op en een nominatie voor de Diamanten Kogel. Het betreft een misdaadroman die vooral de werking van het assisenhof behandelt.

Vanaf 2002 tot 2015 schreef Louis van Dievel 9 boeken. Vicky & John is zijn meest recente werk.