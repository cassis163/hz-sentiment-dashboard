Dit is een prachtig boek. Niet een boek waarvan je nachtenlang wakker ligt, Niet een pageturner. Maar een boek dat van begin tot eind boeit. Het boeit niet zozeer door spetterend bloed of wilde achtervolgingen maar door de rust en diepte van het verhaal. Door een inspecteur die de waarheid van zijn eigen leven onder ogen moet zien terwijl hij bezig is een oude moord nog eens aan een onderzoek te onderwerpen. Het verhaal wordt prachtig beschreven en de karakters stijlvol uitgewerkt. Wie op zoek is naar urenlang leesplezier kan rustig dit boek aanschaffen.