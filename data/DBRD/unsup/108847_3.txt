Dit boek is het debuut van Viveca Sten, en ik vind het zeker geen slecht begin. Het is een echte scandinaviër, een boek met veel sfeer en achtergrond-beschrijvingen. Ik hou erg van dit genre, en dat was ook wat me aantrok in het boek. Ik zou het boek niet als literaire thriller betitelen, meer als spannende roman. Het is een onderhoudend boek over een plaatsje aan de scherenkust van Zweden, waar een lichaam aanspoelt. Binnen een paar weken vallen er meerdere doden, en aan de politie de taak om uit te zoeken wie de dader is en wat het verband is tussen de moorden. De politie blijkt hier echter niet al te best in, maar een vriendin van een politie-agent doet wat research en is nieuwsgierig en komt zo achter een boel informatie. De vergelijking met Camilla Láckbergs Erika dringt zich hier steeds aan mij op, jammer, want Viveca Sten lijkt hiermee de schrijfstijl van Camilla te willen imiteren, en dat irriteert enigzins.
Toch is het een goed verhaal, vanuit meerdere kanten belicht, en weet de schrijfster er een redelijk verrassend plot uit te slepen.
Al met al een lekker boek voor tussendoor, niet super, maar zeker niet slecht.
Krijgt van mij 3 sterren.