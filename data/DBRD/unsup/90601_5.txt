Het stevig blauwgebonden boek van Nigel Slater is meer dan een kookboek. Zoals de titel zelf zegt heeft hij er een culinair winterdagboek van gemaakt.
Met een 25-pagina lange inleiding vertelt de auteur over zijn liefde voor kerstmis, de winter, de sneeuw maar ook het heerlijk achter het vuur zitten en het koken met verwarmende smaken.
De inleiding op zich is al een roman waard.
Het winterdagboek begint bij de zonnewende op 1 november en loopt tot lichtmis op 2 februari.
Iedere dag wordt voorafgegaan door een dagboekgedeelte, gevolgd door een recept. Dit recept is niet opgesteld zoals we gewend zijn in kookboeken maar in een aangename tekstblok waar de auteur zijn handelingen in beschrijft.
Nigel Slaterâ€™s Culinair winterdagboek is meer dan een kookboek. Het leest als een roman waarbij je het boek iedere keer moet neerleggen om een recept aan te duiden dat je graag met je gezinsleden wil delen. Simpel omdat de winter draait rond gezellig samen zijn en je laten verwennen door al het lekkers dat er op de markt en in de natuur te verkrijgen is.