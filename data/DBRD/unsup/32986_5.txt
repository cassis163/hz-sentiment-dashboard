Finding it is het laatste deel in deze serie, de boeken zijn wel gewoon los van elkaar te lezen maar er komen personages terug uit de andere boeken. Dat idee vind ik erg fijn en zo volg je niet 3 boeken lang 1 personage maar ook de vrienden van Bliss uit Losing it. Ik zat al een tijdje te wachten op het laatste deel want mijn liefde voor New Adult begon echt bij het boek Losing it. Ik was bang voor het laatste boek want de tussenboekjes worden niet vertaald en ik wou het nog niet afsluiten. Cora haar schrijfstijl is namelijk geweldig en ik ben zeker van plan om de rest van haar boeken te gaan lezen.

In Finding it volgen we Kelsey Summers, ze is op rondreis door Europa en wilt daar haar ‘echte’ leven proberen te vergeten. In het begin is dit vooral door elke avond uitgaan, veel drinken en jongens versieren. Maar wanneer ze in een club in Boedapest staat te zoenen met een jongen, ziet ze Hunt aan de bar zitten. Hunt komt uit het leger maar is door verschillende redenen daarmee gestopt. Vanaf dat moment begint het verhaal. Ze vindt hem eigenlijk al vanaf het begin leuk maar andersom is daar niet veel van te merken, tot irritatie van Kelsey ofcourse.

Ze gaan samen door Europa reizen en de steden die beschreven worden voelen als echt aan. Cora is zeker een pro in worldbuilding en het voelde alsof je er echt bij was. De gevoelens tussen Kelsey en Hunt worden steeds sterker maar de geheimen de ze voor elkaar hebben ook. Zoals ik van Cora ben gewend zitten er in dit boek vele sexy momenten die ze mooi beschrijft. De gedachten van Kelsey raakten mij echt diep en ik moest soms echt even op mijn tanden bijten om niet te gaan huilen. Haar geheim vond ik verschrikkelijk en ze is zeker een personage die mij bij blijft. Maar het geheim van Hunt had ik nooit zelf kunnen bedenken en het kwam ook echt als een verrassing. Het einde maakte mij onwijs gelukkig en ik ben echt trots op Kelsey geworden. Ik raad dit boek zeker aan iedereen aan, die met het New Adult genre wilt beginnen.

Finding it is het laatste boek in de serie en voor mij de beste. Cora beschrijft de sexy scenes als een pro en ze neemt je helemaal mee in het verhaal. Dit boek heeft mij heel erg geraakt, door alle geheimen en gevoelens moest ik sterk blijven om niet te gaan huilen.