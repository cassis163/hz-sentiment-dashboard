ik ben wel een fan van het schrijversduo Nicci French. Nadat ik al enige boeken van hen gelezen heb, had ik de smaal wel te pakken. Blijkbaar vonden zij dat het tijd was voor iets anders. Hun vorige verhalen stonden steeds op zichzelf en nu hebben ze gekozen voor een totaal nieuwe serie. In het begin verloopt het verhaal nogal traag want de lezer moet eerst nog kennis maken met de hoofdpersonages.
Het verhaal is weer een rasechte Nicci French. In het begin bestaat alles uit korte stukjes die na een tijd één geheel vormen. Korte zinnen en duidelijke taal die de lezers direct in de ban krijgen. Het boek zit goed in elkaar en niets is wat het lijkt. Er zit ook heel wat emotie in Blauwe Maandag. Wat doet het met je als je, je kind uit het oog verliest en het daarna verdwenen is? Het boek is ook zo geschreven dat het zeker kan uitgebreid worden om genoeg materiaal te leveren voor een volgend boek.
Het verhaal is zoals we gewoon zijn van Nicci French. Het is spannend, meeslepend en met een heel verrassend slot.
Ik wacht al op het volgende deel dat hopelijk net zo goed is als dit boek en snel zal komen.