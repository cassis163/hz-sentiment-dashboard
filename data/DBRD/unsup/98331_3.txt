De vrouw in suite 10 is het tweede boek van Ruth Ware, na haar debuut In een donker, donker bos. Deze keer is de hoofdfiguur Laura Blacklock, een journaliste die voor een reisblad schrijft. Na een inbraak in haar flat kan Lo nauwelijks meer slapen, zoekt haar heil bij de drank, maar niets helpt om haar te ontspannen. Ze krijgt de opdracht om een reis op een luxe cruiseschip te verslaan, dit helpt misschien om haar weer wat rust te brengen en vol enthousiasme gaat ze aan boord van de Aurora, vast besloten om er van te genieten. Helaas pakt ook dit verkeerd uit, In de suite naast haar wordt een vrouw overboord gegooid. Lo weet bijna zeker dat ze vermoord is en zoekt bij iedereen aan boord hulp, maar niemand geloofd haar. De vrouw in suite 10 heeft 8 delen en 37 hoofdstukken, gescheiden door mediaberichten. In het begin is dit boek best spannend, met de inbraak, een boodschap op een spiegel.. Helaas valt de schrijfster in herhalingen, ook beschrijft ze wat onwaarschijnlijke dingen, te wijten aan het gedrag van Lo, impulsief en dat zorgt er voor dat het verhaal ineens een andere wending neemt. Langdradig en vol herhalingen van eerder gebeurtenissen.. Tijdens het lezen kreeg ik de sterke indruk dat ik een Agatha Christieboek zat te lezen, Niets mis mee, maar toch wat gedateerd. Heb ik genoten van haar debuut, kreeg ik tijdens het lezen van dit boek vaak de neiging om het weg te leggen , jammer. Ik hoop dat haar volgende boek wat meer spanning voor de lezer leverd..met haar debuut heeft Ruth Ware bewezen dat ze beter kan schrijven dan De vrouw in suite 10.