Van uitgeverij de Fontein ontving ik Een week in Parijs van Jojo Moyes. Een korte roman van 78 bladzijdes dat de voorgeschiedenis van Portret van een vrouw verteld. Dat ik hem nu ontvang komt goed uit aangezien ik nog moet beginnen in een Portret van een vrouw.

Liv en David net getrouwd en op huwelijksreis in Parijs. Edouard en Sophie net getrouwd en genietend van hun witte broodsweken in hun huis in Parijs. Twee huwelijken, twee liefdesverhalen, beiden met hun twijfels. Hebben Liv en Sophie een fout gemaakt door te trouwen?

Liefde, of we nu leven in 1913 met Sophie en Edouard of in 1998 met Liv en David, elke liefde kent zijn problemen en zelfde strubbelingen. Het is mooi te lezen dat gevoelens, emoties en reacties door de jaren heen niet veel veranderen. Deze twee verhalen komen elkaar tegen in het heden maar hoe dat moet je zelf lezen.

Een heerlijk verhaal wat me nu gelijk doet beginnen in een portret van een vrouw