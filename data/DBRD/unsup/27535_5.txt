Recensie Gwendy’s Knoppenkist van Stephen King en Richard Chizmar.

Stephen King heeft al meer dan vijftig bestsellers op zijn naam staan en Richard Chizmar’s fictieverhalen zijn in tientallen publicaties verschenen. Deze schrijvers hoef ik nauwelijks te introduceren.

Samen hebben ze Gwendy’s Knoppenkist geschreven, een novelle die heel ingenieus is geschreven, omdat het een simpele verhaallijn betreft, maar met echte pageturners.

Je ziet de invloed van Richard Chizmar in de lichte horror die erin voorkomt, maar die is precies goed gedoseerd, zodat het niet een horrorverhaal is geworden. Stephen King’s interesse in het bovennatuurlijke, waarin oude wijsheden en psychologische boodschappen verwerkt zijn, zijn prachtig gemixt met de horror.

Alles draait uiteindelijk om gedachten. Als je je gedachten verandert, verander je ook de wereld om je heen. Het instrument om deze verandering in gedachtegang in werking te zetten is de knoppenkist. Het is een zware verantwoordelijkheid om haar gedachten te beheersen en te weten dat ze veranderingen in de wereld met haar gedachten kan maken. Uiteindelijk beheerst ze die zo goed dat ze de knoppenkist niet meer nodig heeft, omdat ze geleerd heeft om haar eigen knoppenkist te ontwikkelen.

Het verhaal is in de tegenwoordige tijd geschreven en neemt je als lezer aan de hand mee. Het is een puur verhaal zonder poespas en beschrijvingen van omgeving of spanning opwekkende vooruitblikken, maar alleen beschrijvingen van scenes die de juiste spanning neerzetten.

Kortom een boek dat vanaf de eerste bladzijde tot aan het einde boeit.