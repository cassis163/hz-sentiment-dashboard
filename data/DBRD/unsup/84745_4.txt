Dit boek houdt de lezer een spiegel voor, maar dan wel een van rookglas. Donker getint, beangstigend invoelbaar. Of niet?

Een tot waanzin gedreven moeder, een tiran van een vader en een tweeling. De tweelingbroers Mario en Javier staan door het verknipte karakter van hun vader behoorlijk haatdragend in het leven. Een goed voorbeeld hebben ze nooit gekregen, dus waar baseren ze hun huidige handelen op? Kun je een geweten vormen zonder een adequate opvoeding? En hoe werkt dat bij een tweeling?

Tomás González beschrijft een gespannen tafereel aan de Caribische kust. Wanneer vader overboord slaat en de zoons voor een akelige keuze worden gesteld, komen lang weggestopte frustraties naar boven.