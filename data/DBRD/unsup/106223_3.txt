Laat dit boek een aanleiding zijn om je wat meer te verdiepen in Saoedi-Arabië. Dan kom je er namelijk achter dat ook dit land in beweging is en dat de tijd hier niet stil staat.

De schrijfstijl van Mantel is fijn en het verhaal dat ze neerzet geeft een indringend beeld van de expats die in de jaren tachtig in Afrika en het Midden-Oosten werkzaam waren. Naar het einde toe is er zelfs nog sprake van een spannend plot. Het boek geeft voldoende aanleidingen om met regelmaat wat aanvullende info te zoeken op het wereldwijde web. Daar wordt je alleen maar wijzer van.

Zoals gezegd: je moet wel wat verder kijken dan dit boek om een goed beeld te krijgen van het huidige Saoedi-Arabië. En dat heb ik kunnen doen door het volgen van Sinan Can's documentaire 'Voorbij de grenzen ...'. Dan kom je erachter dat er zeker hervormingen gaande zijn, maar in een heel laag tempo. En dat lage tempo heeft een reden: als de hervormingen sneller zouden gaan, zou er opstand komen bij het meer gematigde deel van de bevolking. En voor je het weet ben je weer terug bij af.

Dus: lees dit boek maar kijk tegelijk ook deze mooie serie.