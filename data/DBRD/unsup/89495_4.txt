Twee buurjongens, vrienden voor het leven met ook een stukje vervreemding wat je leest in dit boek.
Bruno heeft als jongen al een grote interesse in de wereld van insecten en andere kleine diersoorten. Hij is gedreven en niet zo gauw van zijn ideeÃ«n af te brengen. Zijn hobby wordt zijn werk. Nicolaas, rustig , afwachtend en altijd bereid om zijn vriend te helpen. Hij is een expert in de informatietechnologie
Bruno trouwt en krijgt een zoon Miko, deze heeft een ongeneeslijke ziekte.
Nicolaas blijft alleen en is de peetvader van Miko.
Beide leiden hun leven met zijn ups en downs. Als de verjaardag van Miko in zicht komt en Nicolaas voor zijn werk naar Wenen moet besluit hij na afloop door te reizen naar Bratislava voor een verjaardag bezoekje.
Nog voordat hij klaar is met zijn werk komt Bruno bij hem langs op de vlucht voor zichzelf. Na een aantal spannende uren gaan ze de verjaardag van Miko vieren. Als Bruno aan Nicolaas vraagt om met hem mee te gaan de bergen in waar iets geweldig moois te zien is gaat Nicolaas mee, niet wetend wat hem te wachten staat.
De tragiek van het einde wordt zo meesterlijk beschreven, ik kreeg er kippenvel van.
Het tempo in het boek is rustig en overwogen, terwijl de spanning voelbaar is
geen enkel moment verslapt je aandacht.
De schrijfstijl is prettig en heel beeldend, je ziet , ruikt en voelt het gewoon.
"De geur van natte steen "
De Drager is een indrukwekkend verhaal over vriendschap, trouw, onvermogen, de strijd met de natuurwetten en de maakbaarheid van de mens.