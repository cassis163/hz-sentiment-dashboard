Karen is getrouwd met Tom Krupp en woont in een van de betere wijken van New York. Op een dag wordt ze wakker in het ziekenhuis. Ze heeft een auto-ongeluk gehad, maar kan zich niets meer herinneren. De politie komt met steeds meer vragen en Tom begint zich zorgen te maken over wat Karen misschien wel heeft gedaan. In de loop van het verhaal kom je steeds meer te weten over wat er nou werkelijk is gebeurd. Wat heeft de overbuurvrouw hier eigenlijk mee te maken?

Het boek is vlot en spannende geschreven. Steeds vanuit een andere hoofdpersoon. Hierdoor kom je te weten wat er allemaal omgaat in hun hoofden en wat er allemaal is gebeurd en waarom. Er vinden verschillende plotwisselingen plaats. Ik heb het dan ook met heel veel plezier gelezen. Ik vond alleen het einde een beetje te snel afgeraffeld. Alsof het boek snel af moest of niet te veel paginaâ€™s meer mocht hebben. Dat vond ik heel erg jammer. Er had veel meer in kunnen zitten. In het begin word je aan de hand van de personen meegenomen in het verhaal en kom je erachter wat er is gebeurd, maar op het laatst wordt het gewoon verteld. Dat doet echt afbreuk aan de spanning. De clou is wel heel verrassend, maar ook een beetje vergezocht. Dit had ook wat beter uitgewerkt kunnen worden. Ik heb het boek wel met veel plezier gelezen.