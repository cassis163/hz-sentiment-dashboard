Dit boek is beter bekend onder de titel 'Fair stood the wind for France'. Het is indertijd ook verfilmd tot tv-serie. Zover ik me kan herinneren, vond ik het toen een erg spannende serie.
Het boek is spannend van begin tot eind. Het gaat over een Franse vrouw die, met gevaar voor eigen leven, onderdak verleent aan vier bemanningsleden van een neergestorte Engelse bommenwerper in de Tweede Wereldoorlog. Ze moeten alle vier weer uit het bezette Frankrijk zien te komen voor ze in handen van de Duitsers vallen. Drie bemanningsleden ondernemen zelf een poging. Met de vierde, de zwaargewonde piloot, gaat ze tenslotte zelf mee, richting Spanje. Met alle moeilijkheden van dien.