Het Janson Dilemma is een puur maar een beetje overdreven actie-geheimagent verhaal, met Paul Janson als geheim agent die maar niet klein te krijgen is. Ludlum heeft dit verhaal goed doorspekt met rijke informatie hoe je als geheimagent aanslagen kunt overleven, maar vergat daarbij dat geheimagenten ook maar mensen zijn en ook kunnen sterven... Toch verdient de auteur wat mij betreft een pluim. Hij formuleert keurige zinnen en weet precies te omschrijven hoe het leven van een geheimagent eruitziet. Bovendien staat het boek vol met leerzame citaten zoals: "Wat heeft gerechtigheid gemeen met wetteloosheid, of welke gemeenschap heeft het licht met de duisternis?"