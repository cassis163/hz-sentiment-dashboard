'Kleine gele citroenen' is verfilmd, dus ik verwachtte een erg goeie chicklit. Nu is chicklit niet mijn favoriete genre, maar een beetje afwisseling af en toe kan geen kwaad, toch ? Uitgangspunt is goed : Meisje werkt al jaren in de horeca, komt zonder werk te zitten, maar kan aan de slag bij een vriend die net een eigen restaurant gaat openen. Ik miste echter de 'feel-good' die er in dit soort boeken hoort te zitten. Eerst moet alles in het honderd lopen, maar dan moet het meisje, na de nodige obstakels, de liefde van haar leven vinden. Helaas was er te veel negativiteit in het boek : herhaald overspel, een overlijden, een restaurant dat niet draait, ... De meeste dingen zag je van ver aankomen (wie is nou toch die recensent b.v.), ... Het einde was uiteindelijk okee, wat mij betreft, maar kon het boek niet redden. Schrijfstijl was absoluut in orde, het boek leest erg makkelijk. 'Kleine gele citroenen' krijgt van mij drie sterren.