Een heel leuk boek waar menig man zich in zal herkennen. Als vrouw is het leuk om te lezen, dat jongens ook zo hun onzekerheden hebben. Tevens geeft het een mooi tijdsbeeld weer. Het geeft ook een mooi en herkenbaar beeld van de gezinssamenstelling weer, waar een ieder staat in het gezin.
De omslag is heel mooi en geeft duidelijk weer waar het boek over gaat, al zou je dat ook als een dubbel iets kunnen opvatten. De titel past ook bij het boek, maar dat wordt je pas later in het boek gewaar waarom er voor die titel is gekozen. Sorry, hou het vaag, dat is wel zo prettig voor diegenen die het boek nog niet gelezen hebben.
Het boek leest als een trein. Eenmaal begonnen, dan is het lastig om het boek weg te leggen, je wilt steeds verder lezen. Wilt weten hoe het gaat. Het is heel vlot en, zoals gezegd, soms herkenbaar, geschreven. Het boek is dan ook zo uit als je er eenmaal aan begonnen bent. Ook zijn er momenten dat je moet lachen om bepaalde dingen/situaties.
De plot kwam onverwachts en hard aan, maar ergens ook wel verwacht als je tussen de regels door las.