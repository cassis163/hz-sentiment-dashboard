Dit is het verhaal van twee vrienden, Taru en Eroc die een glazen bol vinden, wat een schat van de Alchemisten blijkt te zijn. De twee moeten hals over kop hun dorp verlaten om de schat terug te brengen naar...naar wie eigenlijk? Het kwaad,de Schim uit het Zwarte Woud, weet dat zij de schat hebben en hij probeert er alles aan te doen deze te bemachtigen. Ze gaan in eerst instantie samen op weg maar al snel ontmoeten ze mannen die hen vergezellen en blijkbaar meer van de schat en de Alchemisten afweten.De tocht gaat over bergen en zee, heuvels en dalen en ze komen op plekken waar ze nog nooit zijn geweest.Onderweg is er niet alleen gevaar van de Schim,zelfs je beste vrienden zijn niet altijd wie je denkt dat ze zijn.Taru en Eroc geven niet snel op, ook niet bij tegenspoed.
Zal het lukken om de schat af te geven?

Het verhaal lijkt in het begin een beetje op Lord of the Rings maar al gauw blijkt het een andere kant op te gaan.Terugkerende thema's zijn : trouw, vriendschap en moed. Het spreekwoord "in nood leert men zijn vrienden kennen"is hier zeker van toepassing.De karakters van Taru en Eroc zijn goed uitgediept.Je kan je inleven in het verhaal Ook als het een andere wending krijgt, voel je precies wat zij voelen.De omgeving waarin het verhaal zich afspeelt, is ook zeer duidelijk beschreven.Het verhaal leest snel, het is te spannend om weg te leggen.
Het eind is een open eind omdat er nog twee delen na komen. Ik ben erg onder de indruk van dit debuut van Marc Lommert.
Als je van fantasy houdt, is dit zeker een aanrader.