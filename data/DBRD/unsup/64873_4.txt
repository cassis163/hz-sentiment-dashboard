Herkenning van Gaby Sadowski

De cover van dit boek is er één die ik niet gauw zou oppakken. Ook het genre niet, ik ben een echte thriller fanaat, maar omdat een vriendin me dit boek aanraadde en het in de bibliotheek lag ben ik het gaan lezen. Het was toch Pinksteren en zo’n roman tussendoor kon wel. Een transmediale roman waar de fictieve personen tot leven komen via Facebook.

Na een succesvolle carrière als advocate, krijgt de man van Mila van den Elzen, Lucien, de kans om een carrière op te bouwen in Frankrijk. Mila verkoopt haar eigen advocatenpraktijk en verhuisd samen met haar gezin naar een mooi plekje. Hun kinderen Laurie en Lucas redden zich al aardig in het buitenland. Mila is nu huisvrouw, maar mist haar vrienden en werk. Zij is van plan een olijfboomgaard te planten en een B&B te openen. Via Facebook is zij actief en zet regelmatig een quote op haar site, waar haar vrienden uit Nederland dan weer op reageren.
Ook is het erg leuk om oude bekenden op te zoeken en Mila gaat opzoek naar haar vroegere vriendje Chris. Chris voed zijn twee kinderen alleen op in Amersfoort, omdat hun moeder is vertrokken omdat ze het gezin “niets” vond. Chris zijn dochter heeft net voor haar vader Facebook aangemaakt als het vriendschapsverzoek van Mila binnen komt. Dit is de voortzetting van een liefde die nooit helemaal gedoofd was.
Tijdens een bbq, georganiseerd door de burgemeester van het plaatsje waar ze nu wonen, ontmoet Mila Sebastiaan. Hij is getrouwd met Linda en ook hun huwelijk is niet meer zo als het geweest is. Linda en Sebastian kunnen geen kinderen krijgen en dat breekt hun huwelijk op. De vriendschap tussen Mila en Sebastiaan wordt vooral door hun gesprekjes via watsapp intenser. Ze hebben allebei problemen in hun huwelijk en proberen elkaar adviezen te geven, toch bloeit er iets op wat niet de bedoeling is. Het wordt voor Mila best ingewikkeld om Chris, Sebastiaan en Lucien tevreden te houden, maar zij moeten haar ook hun aandacht geven. Hoe gaat zij de aandacht verdelen en voor wie gaat ze uiteindelijk kiezen!!!

Een boek wat ik niet weg kon leggen en met tissues in mijn hand heb gelezen. Een boek wat ik zonder aandacht op Facebook had laten liggen.
Hebben we dat niet bijna allemaal, na een huwelijk van zoveel jaren, dat de sleur om de hoek komt kijken. Dat het fijn is als je weer aandacht krijgt en je je weer vrouw voelt! Iedereen is druk met zichzelf en de aandacht voor elkaar verdwijnt. Ik kon me zo vinden in het leven van deze mensen. Het “gevaar” van Facebook zie ik ook in mijn omgeving en ik weet zelf wat het met je kan doen. Tijden heb ik gehad dat ik ook alleen maar met wats-app en Facebook bezig was. Het verhuizen naar een dorp waar ik niets had, geen baan en geen vrienden, alleen maar met het huishouden en de kinderen bezig was. Het plan een B&B te maken, werd met allerlei argumenten weg gevaagd en ik toen leefde met Facebook. Dit is een boek met de realiteit van alle dag en opent ook je ogen. Het gezin is toch wel het belangrijkste dat er is en daar moet je voor vechten. Mila is er nog niet, maar heeft wel gekozen voor haar gezin en haar dromen waar gemaakt. Ze zal samen met Lucien moeten vechten voor hun huwelijk.
Ik ben heel erg benieuwd naar deel 2 van deze reeks “Herinnering”en volg de personages nu op Facebook.
Deze transmediale roman is het nieuwe lezen en een echte aanrader. Ik hoop dat via Facebook dit boek nog meer aandacht krijgt zodat er nog meer mensen het gaan lezen en vriend worden met de personages.
Het boek krijgt van mij 4 sterren.