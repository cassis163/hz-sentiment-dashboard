Het is 1988. Frank is de eigenaar van een platenzaak. Die platenzaak richt hij in op zijn eigen manier: niet op alfabet, maar op platen die volgens hem bij elkaar horen. Hij kan voor iedereen wel een plaat vinden en dat maakt zijn zaak uniek. Wanneer er een vrouw in een groene jas binnenkomt die niets van muziek lijkt af te weten, is zijn aandacht meteen getrokken. Wie is de mysterieuze vrouw en wat komt ze doen in de winkel terwijl ze niets van muziek af wilt weten? En wat als ze terug verdwijnt op de manier waarop ze in zijn leven terecht kwam.

Dit boek is echt wel een aanrader voor al wie van muziek houdt. Er wordt heel veel informatie gegeven over al de muziek die besproken wordt in het boek. Dat is een leuk extraatje, maar het is niet echt van belang voor de rest van het verhaal. Zo is het hier en daar wat langdradig. Ook de personages, en vooral Frank, hadden hier en daar wat beter uitgewerkt kunnen worden. Ik heb het gevoel dat ik de echte Frank niet ken na het lezen van het boek.

Verder vind ik het verhaal zelf wel leuk bedacht en is het ook goed geschreven. Ondanks dat het boek mij niet echt overtuigde wilde ik toch verder lezen en las ik het op een vrij snel tempo uit. De schrijfstijl is dan ook vrij makkelijk. Ook vond ik dat het wel een leuk einde was, er gebeurde namelijk weer wat. Dat maakte dat ik het boek met een fijn gevoel dichtsloeg. Het boek neemt je even terug mee naar het authentieke leven van 1988: het is een simpel verhaal met simpele personages.

Het is dus zeker een goed geschreven boek dat zeker en vast fans heeft, maar waar ik toch geen superfan van ben. Het is een ideaal boek voor mensen die zowel van muziek als van boeken houden om zo beide passies te combineren!