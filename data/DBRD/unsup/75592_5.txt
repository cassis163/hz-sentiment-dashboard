De Meid is de derde roman van Marlies Allewijn en vertelt het waargebeurde verhaal van Neeltje Lokerse. Neeltje woonde in Zeeland en behoorde niet tot de hoogste klasse. Ze werd al op jonge leeftijd dienstbode, maar bleef dromen van een gezin en de liefde. Neeltje is vooral bekend geraakt omdat ze op de vader van haar bastaardkind heeft geschoten, omdat deze heer weigerde het kind van zijn meid te erkennen. Zo bracht ze de problematiek van dienstmeiden die zwanger raakten onder de aandacht.

Het boek is gebaseerd op een waargebeurd verhaal maar is ook deel geromantiseerd. Toch is duidelijk hoeveel research de auteur deed om dit verhaal te schrijven. De gebeurtenissen in het boek zijn zo realistisch weergegeven. Het lijkt net of ik er bij was. Neeltje krijgt als hoofdpersonage dan ook veel diepgang en je ziet haar doorheen het verhaal groeien tot een sterke en zelfzekere vrouw. De emoties en de boze gevoelens die ze ervaart door alle klassenverschillen komen dan ook heel duidelijk naar boven. Die maatschappij waarin de arbeidersklasse met de nek werd aangekeken komt ook sterk naar boven in de gebeurtenissen tijdens het verhaal.

De verhaalopbouw is ook zeer goed, je krijgt genoeg informatie om het verhaal te volgen en er is ook nog ruimte om zelf in te vullen. Door afwisseling met korte flashbacks, briefwisseling en annonces wordt je naar het volgende deel van het verhaal gesleept. Door deze afwisseling blijft het boek heel de tijd boeien en komt er geen moment waarin het verhaal saai wordt. Hierdoor blijf je lezen en voel je nog meer mee met Neeltje. Daarnaast zorgt de aangename schrijfstijl van Marlies Allewijn er ook voor dat je de paginaâ€™s blijft omslaan.

Kortom de Meid is een aangrijpende historische roman, die blijft boeien, ik heb geen puntje van kritiek en daarom krijgt het boek vijf sterren.