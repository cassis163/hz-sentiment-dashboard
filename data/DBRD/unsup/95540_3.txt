Het is 1939, als duistere wolken van een naderende oorlog boven Parijs verschijnen. Maar als je verliefd bent, houdt men zich met andere dingen bezig. Dat geldt ook voor Saffron Courtney en Gerhard von Meerbach. Zij genieten van het moment. Maar dat neemt niet weg dat zij hun ogen sluiten voor de werkelijkheid. En die werkelijkheid is dat “Führer” Adolf Hitler na Oostenrijk en Tsecho-Slowakije, ook Polen binnen dreigt te vallen. In tegenstelling tot Gerhard, is zijn broer Konrad een vervend aanhanger van het Nazisme. Gerard voelt het als zijn plicht om Isidore Salomons, die advocaat was van de familie Von Meerbach, te helpen om zich met zijn familie in Zwitserland te vestigen. Dit tot afschuw van Konrad, die Gerard verwijt “Jodenminnend” te zijn. Beide geliefden moeten afscheid van elkaar nemen. Safron keert terug naar Engeland en Gerhard vertrekt naar Berlijn. Waarbij de vraag rijst of zij elkaar ooit weer terug zullen zien. En dan is het zover. Op 1 september 1939, laat Hilter zijn superieure leger Polen binnenvallen.

In Engeland wordt Saffron bij de Special Operations Executive opgeleid als verzetsstrijdster. Zware beproevingen moet zij ondergaan om dat doel te bereiken. Saffron wordt geplaatst bij de uiterst geheime Baker Street. Deze dienst is zo geheim dat het feitelijk niet bestaat.

Gerhard kan zich niet verenigen met de doelstellingen van de Nazi’s. Hij is architect, een bouwer en geen vernietiger. Zij broer Konrad heeft zich inmiddels binnen de ss-hiërarchie opgewerkt tot Brigadeführer. Ondanks zijn afschuw van het Nazisme, probeert Gerhard het beste er van te maken. Gerhard heeft een passie als vliegenier en gaat in dienst bij de Luftwaffe. Inmiddels heeft de oorlog zich uitgebreid tot Rusland. Hij wordt ingezet bij het Russische front rond Stalingrad en voert daar vele gevechtsmissies uit. Als squadronkapitein blijven de missies van Gerhard niet ongemerkt. Hij ontvangt daarvoor dan ook een hoge onderscheiding. In een nazihoofdkantoor wordt Gerhard geconfronteerd met een methode om Joden op een voor de nazi’s zo effectief mogelijke manier te vernietigen. Gerhard dwingt zich ertoe om een demonstratie daarvan bij te wonen en slaat alle beelden daarvan op in zijn geheugen. Gerhard twijfelt na het zien van deze beelden of hij ooit nog eens met zijn geliefde Saffron Courtney samen kan zijn.

Na haar opleiding moet Saffron zich vestigen in het bezette gebied van België om onderzoek te doen. Kennelijk heeft verraad ertoe geleid dat verzetsstrijders door de ss zijn opgepakt. Saffron zal naar de bron van dat verraad moeten zoeken. Maar om geloofwaardig binnen bezet België over te komen meet Saffron zich een andere identiteit aan. Als Marlize Marais gaat zij verder. Om nog geloofwaardiger over te komen moet Saffron haar oorspronkelijke achtergrond wissen. Voor dat doel gaat zij naar Zuid-Afrika, waar zij zich aansluit bij een pro-nazibeweging. Uiteindelijk meldt Saffron zich bij de Duitse autoriteiten in Lissabon. Ondervragingen over haar afkomst ondergaat zij met verve.
Niets staat Saffron meer in de weg om naar België door te reizen. Daar komt zij in contact met Hendrik Elias, een Duitse officier en wint zijn vertrouwen. Van hem verneemt zij hoe het de Duitsers lukt om verzetsstrijders op te pakken. “Opwindend” roept Saffron als zij door Elias wordt uitgenodigd om in Den Haag deel te nemen aan een conferentie van politieke partijen. De opwinding pakt anders uit dan Saffron dacht. Het leidt er zelfs toe dat zij moet vluchten.

Moe van het oorlogsgeweld laat Gerhard zich in een café negatief uit over de Führer en dat wordt hem niet in dank afgenomen. Tot groot genoegen van Konrad wordt Gerhard door de ss opgepakt om zich te moeten verantwoorden bij het Volksgerichtshof. Gerhard wordt veroordeeld en geplaatst in concentratiekamp Sachsenhausen. Daar ondergaat Gerhard grote vernederingen. De vraag is of hij aan alle vernederingen weerstand kan bieden.

COURTNEY’S OORLOG van WILBUR SMITH, speelt zich af gedurende WOII. Smith is een groot avonturen verteller. Maar in tegenstelling tot andere werken van Smith, valt dit boek tegen. De heldenrol van beide hoofdpersonages komt onvoldoende uit de verf en is daardoor minder boeiend.