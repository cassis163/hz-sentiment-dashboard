garantie voor een goed verhaal,Dit keer heeft Jonathan Kellerman zijn grote vedetten Alex Delaware en Milo Sturgis een poosje verlof gegeven en keert Petra Connor weer terug. Petra kennen we uit het eerder verschenen verhaal Billy Straight. In De junimoorden moet ze het opnemen tegen een seriemoordenaar die er een zeer merkwaardige werkwijze op na houdt.
Kort na de inleiding wordt Petra geconfronteerd met de dood van vier jeugdige personen. Drie van de slachtoffers kunnen direct worden geïdentificeerd, voor de vierde ligt dat wat moeilijker. Hierdoor ontstaat de gedachte dat het wel eens een overwogen daad geweest kan zijn om op die manier van iemand af te komen.Gelijktijdig maakt de lezer kennis met Isaac Gomez, een boven intelligente jongen die alle problemen wiskundig benadert. Zo komt hij erachter dat al gedurende zes jaar, steeds op dezelfde datum een lichaam met ingeslagen schedel wordt gevonden. Zou dat echt toeval zijn of steekt hier een grote zaak achter?
Hij wordt als stagiaire onder de hoede van Petra geplaatst en hier krijgt hij de kans om te proberen haar te overtuigen van het merkwaardige toeval dat al zes jaar lang duurt. Zonder dat dit een zaak is zal een vooronderzoek Petra moeten overtuigen dat er meer aan de hand is dan de individuele onderzoeken aangeven. De risicos zijn in grote aantallen aanwezig en zeker niet allemaal ongevaarlijk.
Jonathan Kellerman is beroemd om zijn uitermate detaillistische beschrijving van de karakters. De personages gaan voor je leven, de lezer gaat van ze houden of gaat ze haten. Ook met De junimoorden levert hij weer een ijzersterk verhaal af. Met name de persoonlijke karaktertrekken en de wijze waarop de personages iets beredeneren zijn zo levensecht en realistisch dat het lijkt of de lezer het zelf ervaart en meemaakt.
Gecombineerd met twee goede verhaallijnen kun je niet anders concluderen dat er nog geen sleet zit in zijn boeken. En dat is iets wat niet alle schrijvers kunnen zeggen die een even grote productie kennen. Opnieuw een goed boek waar niet het geweld zegeviert maar het verhaal.