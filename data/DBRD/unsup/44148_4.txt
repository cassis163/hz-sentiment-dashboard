...
Opnieuw hanteert Nora Roberts haar beeldende omschrijvingen zodat je als lezer de uitgestrekte velden, schaduwrijke bossen en steile hellingen die naar een prachtig uitzicht leiden, zo voor je ziet. Ook de personages voldoen aan de verwachtingen die je hebt bij een boek van deze schrijfster. Ze komen geloofwaardig over door hun herkenbare karakterfoutjes, brengen je aan het lachen door hun grappige conversaties én een minderheid bezorgt je de rillingen door zijn gruwelijke daden. Uiteraard loopt er ook in dit boek een zieke geest rond die roet in het eten strooit en voor een spannend verhaal zorgt. Romantiek, humor én spanning zorgden ervoor dat dit boek me aangenaam wist te verrassen.