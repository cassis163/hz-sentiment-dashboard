De eerste van de drie boeken die ik achter elkaar ga lezen van Rob van Doorn, heerlijk een serie recensie. Altijd fijn om de hoofdpersonages te zien groeien en ontwikkelen, je gaat als ware mee op hun reis door de verhalen. Ik kan daar erg van genieten.

Rob van Doorn schrijft verhalen over wethouder Frits Halen, hij is zelf ook wethouder dus zal veel van zijn eigen ervaringen er in kunnen verwerken. Haarlem Centraal, begint op de nieuwjaarsreceptie op het stadhuis. En wat voor begin, dit is zo`n pakkende knaller waar je even van bij moet komen.
Van Doorn beschrijft, uitgebreid, heel veel informatie krijg je naast het lopende verhaal. Is het een Overkill aan informatie, Nee! Het maakt dat je het gehele verhaal op je netvlies ziet verschijnen, je hoeft er geen eigen fantasie voor te gebruiken. Al heel snel krijg je een goed beeld van de situatie en zijn karakters. Doordat het veel informatie bevat, is het wel even opletten, maar dit explosieve begin maakt dat je gelijk geboeid bent en al gauw merk je dat je denkt; “ Ooh, nog even één bladzijde” algauw worden dat er meer en meer.
Frans van Halen en zijn gezin maken een onstuimige tijd door, nadat hij als enige bestuurder over is gebleven na een explosie in het stadhuis in Haarlem. Het verhaal intrigeert me, houdt me geboeid vanaf de eerste bladzijde.
De grens tussen Fictie en Non Fictie is in Haarlem Centraal ver te zoeken, het onderwerp is actueel, en je merkt dat de schrijver is geïnspireerd door gebeurtenissen die echt gebeurd zijn, dit gebruikt hij op een originele manier zodat je enige herkenning ziet, maar het toch heeft dit boek zijn eigen verhaal. Je merkt dat je door de vele herkenbare informatie en gebeurtenissen, zelf ook de grens tussen Fictie en Non- Fictie overschrijdt. Gedeeltelijk weet je dat dit een verzonnen verhaal is maar gedeeltelijk lijkt het wel of je een biografie leest vanwege de namen, de gebeurtenissen etc. Maar de onwaarschijnlijkheid maakt je duidelijk ervaren dat het Fictief is. Er wordt gebruik gemaakt van bekende namen van hoogwaardigheidsbekleders, er gaat wel even door mijn hoofd of dit zomaar is toegestaan?

Rob van Doorn weet me, te pakken met zijn explosieve verhaallijn, zijn actuele gebeurtenissen die hij ombuigt naar zijn eigen verhaal welke iedereen zal herkennen tijdens het lezen. Wanneer je het boek leest kun je alleen maar beamen dat de schrijver veel werk heeft gemaakt aan zijn informatie verzamelen.

“De Geschiedenis van Haarlem staat bol van aanvallen op ons geloof en onze landen”

Haarlem Centraal zal iedereen veel plezierige lees uren geven, al had van mij de overkill aan sub-informatie iets minder gemogen.
• Plot 4 sterren
• Spanning 4 sterren
• Leesplezier 3 sterren
• Origineel 5 sterren
• Schrijfstijl 3 sterren

Haarlem Centraal krijgt 3 ½ ster, kijken wat Onstuimige mensen me gaat brengen, ik ben nieuwsgierig hoe het nu verder gaat met Frits en Saskia van Halen.