Ziedaar wat ingrediÃ«nten van dit verhaal. In dit boek Rechter Tie komt op zijn eerste standplaats. Onderweg hier naar toe komt hij 2 broeders van het groene woud tegen, Ma Joeng en Tsjiao Tai. Deze twee besluiten voor de rechter te gaan werken en komen we in de andere boeken van rechter Tie weer tegen. Ma Joeng is een vrolijke flierefluiter, dol op mollige meisjes met pretogen. Tsjiao Tai is veel serieuzer en heeft de neiging om op enigszins problematische dames te vallen.
De vorige rechter in Foe-lai is vermoord en het is aan rechter Tie om het hoe en waarom uit te zoeken. Het hoe heeft hij vrij snel door, maar het waarom is lastiger. Naast dit probleem spelen er nog andere zaken.
Een klerk van het gerechtshof is verdwenen en de kersverse echtgenote van een vooraanstaand burger ook. Verder komen rechter Tie geruchten over wapensmokkel naar Korea ter ore. Er sluipt een mensetende tijger rond die misschien wel een weertijger is. En er is een spook.
Rechter Tie weet uiteindelijk bijna alle raadsels te ontrafelen.