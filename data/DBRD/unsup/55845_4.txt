In de nieuwe roman van Graeme Simsion ontmoet de lezer Adam Sharp. Adam is een getrouwde man met een prima baan als programmeur. Jammer genoeg konden hij en zijn vrouw geen kinderen krijgen, iets wat altijd tussen hun in is blijven staan. Toch hebben ze in hun relatie een zekere balans gevonden. Wanneer Adam na 20 jaar een kort maar krachtige e-mail krijgt van een oude liefde gooit dat zijn hele leven overhoop. Zijn relatie met zâ€™n vrouw lijkt ineens veel minder ideaal. Wat start als onschuldig mailcontact met zijn eerste grote liefde Angelina loopt uit tot een uitnodiging voor een hernieuwde kennismaking. Adam komt voor een moeilijke keuze te staan, wint zijn nieuwsgierigheid het van zijn verstand?

Hoofdpersonage Adam Sharp is opgegroeid met muziek, zijn favoriete songteksten met de daaraan vastklevende herinneringen zijn op ingenieuze wijze verweven in de verhaallijn. Veel verwijzingen naar bekende nummers die Adam Sharp in het boek aandraagt leggen een link met diens verleden en vooral zijn persoonlijke liefdesleven. Dit zet een krachtige sfeer neer in Het beste van Adam Sharp en maakt het hierdoor tot een vrij uniek boek.

Het verhaal is wel wat langdradig, maar de zoektocht en het liefdesverhaal fascineren meer dan voldoende om het boek snel uit te willen lezen. Vooral de tweede helft van het verhaal is pakkend geschreven. Adam beland daar in een driehoeksverhouding, een liefdevolle maar lastige situatie. Het drietal wordt geconfronteerd met hun eigen gebreken, hun verlangens en de gebreken van de ander. Langzaamaan wordt het voor alle drie duidelijk wat er nu werkelijk speelt. Kan het verleden nu dan eindelijk los gelaten worden?

Het beste van Adam Sharp mist de sarcastische humor van Het Rosie Project, maar dat neemt niet weg dat dit nieuwe boek van Graeme Simsion wederom een aanrader is. Het ontroerende verhaal is slim geschreven en zit vol psychologische diepgang. Een mooi boek en vol herkenning voor iedereen die weleens verliefd is geweest.