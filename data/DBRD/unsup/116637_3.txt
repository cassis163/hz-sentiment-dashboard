Jack en Grace, het perfecte koppel. Hij knap en rijk, zij vriendelijk en elegant, bovendien cijfert ze zichzelf helemaal weg voor haar jongere zusje Millie die het syndroom van Down heeft en op een speciale school zit.
Al te vaak worden afspraakjes echter afgezegd, vrienden komen er zelden over de vloer en wanneer iemand belt, krijgt die alleen Jack te spreken. Wat gebeurt er achter de deur dat niemand mag zien?
Ieder huisje heeft zijn kruisje, maar de een zijn kruis is veel zwaarder dan dat van een ander.

Er is iets aan dit boek dat schuurt. Er is ontegenzeglijk iets dat maakt dat je wilt verder lezen. Aan de andere kant is er veel herhaling van voorvallen om de situatie van Grace duidelijk te maken. Na een tijdje begin je dat altijd maar hetzelfde beu te worden. Het enige dat je wil weten is hoe ze zich uit deze situatie gaat bevrijden.