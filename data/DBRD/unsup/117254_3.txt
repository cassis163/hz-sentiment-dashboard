Het verhaal gaat over de 16 jarige Teddy, die twee weken op het huis van de familie van haar oppaskinderen mag passen. Teddy en haar hockeyvriendin Chloë geven een feest ter ere van hun eenjarige vriendschap. Het feestje is behoorlijk heftig, de drank en de drug doen het er goed en de volgende dag heeft iedereen een kater, niet alleen van alle rommel die ze gedronken en gebruikt hebben, maar ook door de ravage die ze hebben achtergelaten in het huis…
Als blijkt dat Chloë levenloos is aangetroffen in het bos, is iedereen meteen weer nuchter. Niemand heeft het zien aankomen, wie heeft dit op zijn/haar geweten? Zijn je vrienden en vriendinnen wel degene die ze zeggen te zijn?
Het karakter van hoofdpersonen staat me totaal niet aan, vooral Chloë en Boris zijn behoorlijk irritante pubers. Teddy is naïef en laat zich teveel meesleuren door haar hockeyvriendinnen. Ze lijkt de verstandigste te zijn. Of ze dat ook is, zal je merken als je het boek leest.
Volgens de website van de uitgever is dit een Kinderboek, volgens de cover is het een Young adult. Het boek is mijns inziens niet geschikt voor kinderen omdat er veel drank, drugs en seks in voorkomt. Het verbaast me elke keer weer dat (YA) schrijvers in hun boek zoveel drank en drugs promoten, terwijl pubers van 16 niet eens mogen drinken en roken…Dit maakt dat ik het boek aan de kant wilde leggen, ik hoor dan wel niet meer tot de doelgroep maar ik walg echt van dit soort verhalen. Het lijkt meer een chicklit.. Ik ben toch verder gaan lezen, hoe verder in het verhaal hoe meer thrillerelementen erin komen gelukkig. Echt spannend vind het pas tegen het eind van het verhaal als duidelijk is wat er gebeurd is en wie de dader is. Het eind niet voorspelbaar maar ook niet bevredigend voor mij.
Ik kan niet meer dan 3 sterren geven...