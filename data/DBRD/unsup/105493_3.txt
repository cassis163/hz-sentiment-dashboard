De nieuwe Dan Brown, die eigenlijk het tweede boek was dat hij schreef (vóór respectievelijk Bernini mysterie en Da Vinci code), is weer een thriller met een hoog tempo, veel plotwendingen en gebruik van technologisch geavanceerde hulpmiddelen.
De onwaarschijnlijkheid van het plot spat je tegemoet. Ik zal niet ingaan op de details maar onze helden overleven een paar heftige aanslagen op hun leven met meer geluk dan een gemiddeld generatie mensen op deze aardbodem in hun hele leven zullen meemaken.
Dan Brown verstaat absoluut de kunst om adembenemend spannend te schrijven en je te dwingen het boek zo snel mogelijk uit te lezen. Wel had ik bij dit boek meer dan bij eerdere boeken het gevoel dat ik het 'kunstje' doorhad. Zo was het lang in het midden houden wie nu degene was die halverwege in DC vermoord was voor mij vrij doorzichtig.
Wel heb ik het idee dat ik wat geleerd heb van deze roman - bijvoorbeeld waarom Artica en AntArtica heten zoals ze heten - ik ben een nutteloze feitjes-freak dus dat vind ik een aardige bijkomstigheid. Maar dit zijn natuurlijk niet de zaken die ik per se zoek in een thriller. Wel goed om te vermelden is dat ik de nodige uitlegsessies over geologie, meteoren en ontstaan van steenformaties niet storend of vertragend vond, dus dat is goed gedaan.
Al met al is de onwaarschijnlijkheid van het verhaal en het relatief goede einde voor een paar semi-slechterikken (POTUS - als iemand dat iets zegt en NASA-baas) voor mij reden niet meer dan 3 sterren te geven.