Bij het lezen van haar vorige boek – Onderhuids – had Julia Keller er meteen een hele grote fan bij.
Lyrisch was ik over haar schrijfstijl en vertelde iedereen die het maar wilde horen hoe goed ik het boek vond. Het staat nog steeds in mijn top 10. Maar ook dit juweeltje zal daar weer in belanden.

Hoe klein het gehucht Acker's Gap ook mag zijn – Julia Keller maakt het groots en levend(ig). Je voelt je als een inwoner die al jaren het klappen van de zweep kent omtrent alle ins en outs van de prachtige natuur die het stadje rijk is, de soms merkwaardige maar karakteristieke dorpsgenoten en vooral ook de innemende hoofdpersonen die we in haar vorige boek al leerden kennen. Het is zeker niet nodig om die voorkennis te hebben maar toch, TOCH zou ik het zeker lezen zodat je ook alle details kent die bijvoorbeeld openbaar aanklager Bell Elkins en haar dochter Carla, sheriff Nick Fogelsong maken tot de personen die ze zijn. Je zult er geen seconde spijt van krijgen als je ze beiden leest.

Acker's Gap dus, de plek waar de gemiddelde jongere als het ware nog niet dood gevonden wil worden, liefst zo snel mogelijk wegtrekt naar grotere plaatsen of steden. Waar de handel in illegale medicijnen welig tiert en het centrum zijn winkelpanden sneller ziet leeglopen dan een lekke ballon.
Bell is dit keer in een mysterie verwikkeld waar haar verleden plots komt opduiken, een man die zegt van de rust van Acker's Gap te willen genieten. Maar hij blijkt er een tweede agenda op na te houden die niet echt strookt met zijn zoektocht naar de stilte en innerlijke rust. Ook de moord op Lucinda hakt er in de kleine gemeenschap in. Iedereen kent iedereen en het lijkt er op dat mensen elkaar dekken, alibi's verschaffen die als puntje bij paaltje komt kant noch wal raken. Maar in welke richting zoek je dan de dader? Het lijkt op een gebed zonder einde tot er nieuwe aanwijzingen aan het licht komen. Ook haar opgedoken oude vriend sleurt Bell onbewust mee in groot gevaar en zet door bepaalde handelingen het hele dorp op zijn kop. Haar leven staat zelfs op het spel en dat van veel van haar vrienden en geliefde.......

Haar poëtische schrijfstijl met adembenemende omschrijvingen van situaties en natuur, de grootse manier van vertellen zullen je bij de lurven pakken en je keer op keer zinnen laten herlezen …. niet omdat je het niet snapt maar gewoon omdat de zinnen zo mooi zijn dat ze je stinkend jaloers maakt op haar kunde of beter gezegd schrijfKUNST.
Om een voorbeeld te noemen; Ze laat zelfs moord als een waanzinnig mooi iets klinken zodat je even moet laten bezinken dat er toch echt iemand om zeep is geholpen als het ware ;-)
..........................

http://josesprakeloos.blogspot.nl/2016/07/julia-keller-onder-water.html