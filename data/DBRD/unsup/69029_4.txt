Rivka is een roman over de tweede generatie Joden na de tweede wereldoorlog.
Haar vader heeft een oorlogstrauma. Hij is uit een transporttrein gesprongen waar zijn moeder nog in zat en heeft ondergedoken gezeten. Na de oorlog was zijn familie vermoord en hij moest verder. Dit uit zich in veel lichamelijke en psychische klachten. Dat drukt op het hele gezin.
Het verhaal wordt langzaam opgebouwd in twee verhalen die elkaar op meerdere fronten raken. Het ene verhaal speelt zich in de oorlog af en het andere verhaal is het verhaal van Rivka.
Rivka is een jonge vrouw die zich moeilijk kan binden aan één man. De vraag is of dat komt door haar vaders oorlogstrauma of omdat ze als jong meisje achter een geheim van haar vader gekomen is? Ze wordt voor keuzes gesteld en maakt op een bepaald moment een beslissing waarmee ze denkt dat ze van alle problemen af zal zijn.
Als Daniel haar vraagt om mee te gaan naar Israël voor een ontmoeting met iemand die antwoorden zou kunnen geven laat ze alles achter zich.
De moeder van Rivka heeft achter dit alles een grotere rol dan in eerste instantie lijkt. Het geeft een mooi beeld wat mensen doen uit liefde voor een ander.
Het is een heel mooi verhaal dat met respect is geschreven en het heeft een diepe indruk op mij gemaakt. Ik vind verhalen uit de tweede wereldoorlog boeiend om te lezen maar van de periode en de generaties na deze oorlog zijn nog niet zoveel verhalen bekend. Het zijn vooral de kleine verhalen die me dan raken, de gebeurtenissen die een gezin of een familie aangaan. Grote gevolgen van een kleine beslissing of verandering in de jaren die vooraf gingen. En het was allemaal goed bedoeld.
Ik ben er echter bang voor dat er heel veel van deze verhalen zijn.
Rivka eindigt heel plotseling als haar vader een andere keuze maakt dat ze voor hem voor ogen hebben. Het geeft bijna ruimte voor een vervolg omdat niet alle vragen die op de achterflap staan beantwoord worden.
Ik heb dit boek gelezen voor de leesclub van Xander uitgeverij en vond het heel bijzonder om mee te mogen doen.