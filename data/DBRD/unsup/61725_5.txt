Alweer een goed boek van Elizabeth George. Er wordt een lijk gevonden van een pakistaanse man. Deze man was uitgehuwelijkt aan een pakistaans meisje. Het onderzoek wordt dit keer niet door Inspecteur Lynley maar door Inspecteur Barlow geleidt. Lynley doet in dit boek eigenlijk niet mee (hij is op huwelijksreis met zijn kersverse vrouw Helen). De buurman van Barbara Havers (T. Azhar) wordt bij dit onderzoek betrokken omdat hij familie is van het uitgehuwelijkte meisje. Barbara heeft eigenlijk vakantie maar omdat zij bezorgd is om haar buurman en omdat zij Inspecteur Barlow goed kent, gaat zij naar Inspecteur Barlow toe om uiteindelijk in het onderzoeksteam terecht te komen. In de boeken van E.G. kunnen er altijd meerdere mensen de moord gedaan hebben (gelegenheid/motief), ik zit dan ook altijd mee te denken wie het heeft gedaan. Misschien mede hierdoor verveelt dit boek helemaal niet! Het is weer een dikke pil (ruim 500 blz) maar zeker een aanrader!