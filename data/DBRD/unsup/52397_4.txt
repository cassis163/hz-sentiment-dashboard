Een boek over kinderwens, geschreven door een man nodigt meteen uit! Carlo wilde eigenlijk nooit vader worden. Tot zijn Lisette zo,n sterke kinderwens had. Hij kon dit niet meer weerstaan en ging uit liefde voor haar overstag. Helaas blijft een zwangerschap uit. Er volgt een lang medisch traject om de kinderwens te vervullen, maar helaas....... heel veel verdrietige en emotionele momenten volgen. Carlo laat ons zien hoe ook de gevoelens van een man veranderen qua kinderwens door het boek heen. Waar hij eerst niet wilde zet hij nu met Lisette alles op alles om de wens te vervullen. Hij laat zijn kwetsbare kant zien en laat ook zijn verdriet zien.

Het is een prachtig boek waarin een mannelijk perspectief wordt gegeven op een zo emotioneel onderwerp, ivf. Doormiddel van zelfspot en humor weet Carlo een mooie schrijfstijl neer te zetten. Korte hoofdstukken volgen elkaar op. Ik heb het boek vier sterren gegeven. Alhoewel het fijn weg las vond ik het eerste deel een beetje langdradig door alle opsommingen over ivf enz. Het verhaal herpakt zich heel snel en wordt vervolgens emotioneel en heel bijzonder door de gebeurtenissen die volgen. Voor iedereen die iets heeft met dit onderwerp, wellicht voor wie een kinderwens heeft, is dit boek een echte aanrader. Zeer bijzonder en erg de moeite waard!