Het verhaal volgt Rêve, een 2e jaarsstudent, waar het broertje net van is overleden.
Vanaf het begin is duidelijk dat Rêve uit een warm gezin komt maar zich door de schuldgevoelens die ze heeft in verband met de dood van haar broer, thuis onbegrepen voelt en ze niet samen kan rouwen met haar ouders
Hierom en om een aantal andere situaties besluit ze bij het leger te gaan en biedt ze zich vrijwillig aan voor een missie in Syrië.
Als ze terugkomt is ze echter niet meer degene die ze was.

Het boek bestaat uit 3 delen. Dl 1 het leven na het overlijden van haar broer, dl2 haar beslissing in het leger te gaan en haar uitzending en dl3 haar leven na Syrië.

Vanaf de eerste bladzijde zit je in dit boek en het is een boek wat ondanks de zware onderwerpen vlot en aangenaam leest. Je wilt continue doorlezen omdat je zo met Rêve meeleeft maar haar ook beter wilt leren kennen en begrijpen.
Je krijgt echt een kijkje in het hoofd van Rêve waardoor sommige acties die ze doet logisch lijken ook al zijn ze dat niet.
Roanne van Voorst heeft in mijn ogen een onbegrijpelijk onderwerp heel begrijpelijk gemaakt met mooie beeldende zinnen.