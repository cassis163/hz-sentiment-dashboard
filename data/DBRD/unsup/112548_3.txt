Na "het diner" en "zomerhuis met zwembad" en "geachte heer M" kon dit boek in mijn "gelezen plankje" niet achter blijven. Natuurlijk heb je als lezer dan al bepaalde verwachtingen.
De greppel het verhaal wordt verteld door de burgemeester van Amsterdam, Robert Walter getrouwd met Sylvia (niet haar echte naam, en geen Nederlandse afkomst). Robert is een goed georganiseerde burgemeester heeft alles in de hand. Op 16 januari, een nieuwjaarsreceptie ziet Robert zijn vrouw lachen met één van zijn wethouders Maarten. De twijfel slaagt toe bij Robert, is Sylvia vreemd aan het gaan? Op dat moment begint er in Robert zijn georganiseerd leven barsten te komen. En als dat niet voldoende is, willen zijn ouders euthanasie plegen. Een journalist komt met bezwarende foto's af.
Elk onderwerp komt aan bod in het boek, euthanasie, bedrog, Obama :), recepties waar je soms niet wil zijn, dat geeft het boek een heel leuke bijklank.
Is het mijn favoriete "Koch" dan moet ik helaas zeggen nee, eens in het midden van het boek, kabbelt het rustig verder en vond ik de sprong van het één onderwerp naar het ander langdradig. Vond ik het een slecht boek? Nee, misschien moeten we dit boek helemaal niet vergelijken met de vorige "Koch", en het gewoon als een roman zien zonder te veel toeters en bellen. Van mij krijgt het wel drie sterren, de schrijfwijze, de beschrijvingen prachtig, dit is geen debuut of snel neergepend dit is een ervaren auteur. Misschien wel één ding vermelden, het boek heeft me wel heel nieuwsgierig gemaakt naar de stad Amsterdam.