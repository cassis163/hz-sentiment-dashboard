Een geslaagde combinatie van griezel-/horrorverhaal in samenhang met de nodige luchtigheid en humor. Vooral het rechtstreeks aanspreken van de lezer heeft een ontnuchterend effect.. de ongeloofwaardigheid druipt ervan af, maar je wilt gewoon doorlezen en daarom is dit boek geslaagd te noemen. Het leest gemakkelijk en de bloederigheid lost al gauw op door het hoge geestige gehalte. De personen zijn inderdaad niet erg uitgewerkt, de nadruk ligt op het avontuur. Aan actie geen gebrek, overigens. Voor wie genoeg heeft van alle fantasyreeksen en jeugdthrillers is dit voor ca. 13+ een attractief verhaal. Zeker ook voor de talrijke jongeren die minder leesmotivatie hebben.