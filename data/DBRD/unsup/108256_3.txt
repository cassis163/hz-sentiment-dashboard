Een mooie kleur (ijskoud)-blauw valt meteen op. De gevels van een onmiskenbaar oud stadscentrum, uit het verhaal wordt duidelijk dat het Mechelen is?, is erg mooi. Het bloedend mes is veelzeggend, jammer alleen dat er op de vrouw geen bloedsporen zichtbaar zijn. Gezien de hoeveelheid bloed op het mes zou er in ieder geval iets te zien moeten zijn.

Rani is een fanatiek inspecteur bij politie. Ze is eigenzinnig, eigenwijs en intuïtief. Iets wat haar niet bij iedereen even populair maakt. Haar direct leidinggevende maakt het haar niet altijd even gemakkelijk, is vooral bezig met het imago van de dienst. Rani zit daar niet mee, zolang ze haar werk kan doen en zaken waaraan ze werkt kan oplossen. Ook privé heeft ze nogal het een en ander voor haar kiezen gekregen. In haar jeugd heeft iets plaatsgevonden dat scherpe littekens heeft achtergelaten én de voogdij van haar zusje Romy. Ze probeert haar carrière en de zorg voor de kleine meid te combineren.

Het is druk op haar werk. Recente zaken hebben behoorlijk hun tol geëist wanneer in hotel Glamour op de Vismarkt het lichaam van een jonge vrouw wordt gevonden. Rani werkt inmiddels als een paar jaar samen met Bert Simons. Haar steun en toeverlaat is al op locatie. Ze maken kennis met de nieuwe schouwarts, Frederik Matthieu. Rani is onder de indruk van hem maar haar aandacht is snel weer op de zaak gericht. Een berichtje op de telefoon van Jill stuurt het onderzoek richting Nick Verhulst. Ze hebben geen keuze, ze starten vol gas het onderzoek op.
Kat en Sierra zijn beide verloskundigen en hebben in elkaar de liefde gevonden. Kat is echter van Islamitische afgrond en haar familie is niet gediend van haar seksuele geaardheid. Toch besluiten de twee vrouwen voor elkaar te gaan, ondanks ook de tegenwerking van de echtgenoot van Sierra. Wanneer Kat een paar dagen later meer dood dan levend wordt aangetroffen lijken ook hier sporen richting Nick Verhulst te wijzen. Tijd om deze Nick eens onder de loep te houden. Rani voelt intuïtief aan dat Sierra niet het achterste van haar tong laat zien, dat Nick ook het een en ander achter houdt, iets wat het onderzoek onnodig vertraagd. Dan gebeurt er iets met de zus van Sierra, de tijd tikt letterlijk want zij is hoogzwanger. Rani is niet te genieten.

Een vlotte schrijfstijl, dat zeker! Een lekker boek om te lezen, om even bij weg te dromen. Niet te moeilijk of ingewikkeld. Toch had het wel stukken krachtiger kunnen zijn. Inhoudelijk had Sterre Carron nog behoorlijk wat verdieping kunnen toepassen. De personages lenen zich ervoor en het verhaal ook. De wisselwerking tussen Rani en Simons is subliem. Het zorgt voor een komische noot en deze twee kunnen nog voor veel spanning en hilariteit zorgen, zoveel is zeker. Hopelijk pakt Sterre dat ook zo op en geeft ze deze twee intrigerende partners ook de ruimte. Niets zo leuk dan humor in een spannend verhaal. Voor een debuut is het absoluut veelbelovend.

Met dit boek heeft Sterre Carron een zeer lezenswaardig debuut geschreven. Merkbaar is een affiniteit met het spirituele, zo ook in de titelkeuze. Mooi bedacht, onderscheidend. Qua verdieping en psychologie had het boek nog meer mogelijkheden. Wellicht in het tweede deel van deze serie? De potentie is er zeker, hopelijk komt het ook uit de verf.

Kenmerkend voor ‘Mara’ is de vlotte schrijfstijl. Het is opmerkelijk voor een debuut wanneer het meteen goed ‘valt’, ongemerkt lees je heel wat pagina’s weg en ontwikkel je sympathie voor de hoofdrolspelers. 3 dikke sterren!