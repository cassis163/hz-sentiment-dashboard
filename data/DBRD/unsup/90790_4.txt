Jammer, even weinig tijd voor een reactie maar wil wel kwijt dat ik het een prachtig boek vond. Mooi geschreven en er zit van alles in: een bizarre familie, vreemde dorpsbewoners, hilarische gebeurtenissen, ontroering, een tragische liefdesgeschiedenis. De titel is overigens een zin uit De Internationale.

Ontroering bijvoorbeeld bij de beschrijving van Lucas over zijn jeugd en zijn ouders met hun buurtsupermarktje. Lucas beschrijft hoe zijn vader te werk gaat wanneer er een klant binnenkomt en hij de klant begroet en rennend door de winkel de klant bij het legeflessenhokje weer begroet, een bonnetje schrijft, dan rent naar de 'Vers counter', dan naar de 'Brood en Banket Corner'en dan hijgend bij de kassa vraagt 'Had u lege flessen ingeleverd? Mag ik het bonnetje? Dank u' Wanneer er dan nog een klant kwam, belde hij door de huistelefoon Lucas' moeder en fluisterde: 'Nog Een Klant!'
Mooi! Aanrader