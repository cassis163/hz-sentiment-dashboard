Een boek waar veel in zit: een vrij gedetailleerde beschrijving over het ontstaan van de Eerste Wereldoorlog, de strijd om het Vrouwenkiesrecht in Engeland, de Russische Revolutie, het Amerika ten tijde van president Woodrow Wilson. En last but not least de positie van de gewone man - zeg maar de arbeider - versus die van de adel.

Follett beschrijft al die zaken aan de hand van de belevenissen van adelijke en arbeidersfamilies in Engeland, Wales, Duitsland, Rusland en Amerika. Zo slaagt hij er in om tamelijk ingewikkelde politieke gebeurtenissen heel toegankelijk te maken. De andere kant van de medaille is soms een zekere langdradigheid.

Dat laat onverlet dat Ken Follett een uiterst boeiende roman heeft geschreven over een zeer belangwekkende historische periode. En dit is nog maar deel 1 van de trilogie. Het volgende heet De Nacht van het Kwaad en handelt over de Tweede Wereldoorlog. Het derde deel gaat over de Koude Oorlog.

Geen litteratuur met een grote L, maar wel de belangrijkste historie van de vorige eeuw op een begrijpelijke en spannende manier in een drieluik beschreven. Chapeau!