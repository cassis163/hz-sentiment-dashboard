De introductie van de stoomtrein in de Disc World zou een pracht van een verhaal kunnen opleveren. Maar dit is het 40ste en laatste Discworld boek wat sir Terry Pratchett voor ons heeft geschreven. Ik heb tranen met tuiten gehuild bij zijn aller-allerlaatste boek, "The Shepherd's Crown", vandaar dat ik hoge verwachtigen had voor deze.
Helaas. Ik vond het allemaal net niet grappig genoeg, hoewel er een paar mooie woordspelingen te vinden waren. Het verhaal was een beetje te rechtlijnig naar mijn smaak: breng de Discworld dichter bij elkaar door de bouw van een spoorlijn van Ankh-Morpork naar Schmaltzberg, Ãœberwald. Drijvende krachten in dit verhaal zijn de Patrician, Moist von Lipwig en zijn vrouw plus Dwarfish fundamentalists die het gemunt hebben op de clacks en later de trein.
Het spijt me dat ik maar drie sterren geef voor dit boek. Dat wil niet zeggen dat dit boek niet de moeite waard zou zijn om te lezen. Integendeel! Lees! Herlees! En geniet van de boeken uit deze zeer bijzondere fantasy-reeks.