De beschrijvende tekst klopt niet helemaal. Claudius Haviks (Klauw) heeft nimmer Hertog Kaspar van Olasko gedood!

De hoofdpersoon in dit boek is niet Claudius Haviks, maar Hertog Kaspar, zijn vijand uit de vorige delen. De hertog heeft verschrikkelijke dingen gedaan. Na te zijn verbannen uit zijn land en naar Novindus te zijn gebracht is het aan Kaspar om te overleven. Dit lukt hem, ternauwernood. Kaspar zweert om terug te keren naar zijn land, en wraak te nemen op Claudius en Quint Havrevulen die zijn tirannieke regime omver wierpen. Niet langer onder de invloed van duistere magiÃ«r Leso Varen begint hij meer en meer zijn daden uit het verleden in twijfel te trekken.

En nu.. komt Kaspar in het bezit van iets zo duister en krachtig dat het het leven op Midkermia en de rest van de wereld kan vernietigen. En de enige die hem kunnen helpen om het te vernietigen zijn diegene die hem afgezet en verbannen hebben.

Langzaam begint de Hertog te veranderen, en uiteindelijk zal hij het Conclaaf der Schaduwen helpen.

Dit boek is het derde deel in een trilogy, maar is meer een op zich zelf staand verhaal dan een voortgang van de vorige twee delen Klauw van de Zilverhavik en Koning der vossen. Hoewel het boek traag startte kwam het al snel tot een goed te lezen verhaal. Hoewel ik het einde wel zag aankomen, kwam het toch als een verrassing.