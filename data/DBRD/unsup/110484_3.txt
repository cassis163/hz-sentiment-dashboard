Het begin is wat verwarrend: waar gaat dit verhaal naartoe? De opzet lijkt op die van “Het meisje in de trein”; parallelle levens die al lezende bij elkaar uitkomen. Ondanks de vele Vlaamse uitdrukkingen en schrijfwijze, is het toch een goed leesbaar boek geworden.
Juist door de actualiteit rondom de EU problematiek en de Brexit weet het verhaal mij te pakken. De ontvoering van 6 mensen (man/vrouw) maakt het extra spannend. Waarom, wie zit(ten) hier achter? GEBTE, Dark Force, Rusland, President EU, media, mediator, Engeland/Brexit, wat is hun rol hierin. De karakters worden goed uitgediept.
Alles begint met een email gericht aan 3 personen, vervolgens begint het balletje te rollen. Ieder heeft zijn geheimen en die komen allemaal uit. Pas op het laatst komt er een oplossing, die in de laatste zinnen alweer op lossen schroeven komt te staan.
Het is een zinderende thriller tot het allerlaatste moment; het is zeker een verfilming waardig.