Ik mocht dit boek ook lezen in het kader van de buzzz club, en ik moet je zeggen dat een boek van ruim 400 bladzijdes altijd extra lastig is. Het moet namelijk maar blijven boeien en ik moet je zeggen dat dit wat mij betreft aardig lukte. Hoewel ik af en toe wel wat blz terug moest kijken om na te gaan over wie ze het precies hadden en er een aantal vraagtekens achter blijven. Alsof de schrijfster het één en ander heeft weggelaten/ingekort omdat het boek anders te dik zou worden terwijl er aan de andere kant weer teveel informatie lijkt te worden gegeven.
Het idee achter de kaart met 16 cijfers die de moordenaar/aanvaller bij de slachtoffers achterlaat is mij nog steeds niet helemaal duidelijk,iets waar je toch nieuwsgierig naar wordt gemaakt.
Ik vind het boek ook niet erg spannend worden, het kabbelt rustig vermakelijk door. Aan het einde lijkt het toch echt spannend te worden om eigenlijk alsnog zachtjes uit te doven.
Ik vind dit boek niet zo goed als haar "Kleine Meid" maar hij leest wel lekker, anders had ik 'm waarschijnlijk niet eens uit gekregen.
Kortom, ik vind het geen geweldig boek maar wel een boek dat je zal vermaken..