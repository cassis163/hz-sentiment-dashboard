Dit boek is het vervolg op "Het huis met de blauwe luiken". De Nederlandse Anneloes heeft inmiddels een draaiend "chambres d’hôtes" in een klein dorpje in het midden van Frankrijk. Je leert de dorpsgenoten en ook sommige gasten beter kennen. Er zit iets meer diepgang in vind ik dan in het eerste deel. Ook wat zwaardere onderwerpen worden aangesneden zoals homoseksualiteit die niet wordt geaccepteerd door familie en een gescheiden vader die zijn zoon niet meer mag zien. Het blijft een zomers verhaal en deze onderwerpen worden niet heel dramatisch beschreven. Een accommodatie runnen in een ander land blijft een uitdaging, kan Anneloes voldoende verdienen om haar chambres d’hôtes open te houden. Gelukkig krijgt ze genoeg hulp van vrienden, familie en dorpsgenoten. En ook romantiek speelt een rol in dit tweede deel. Fijn boek om op vakantie of in de tuin te lezen. Of in de winter als je je in zomerse sferen wilt komen.