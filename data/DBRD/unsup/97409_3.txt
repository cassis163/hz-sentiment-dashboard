Wat als de rollen omgedraaid zijn en een groep Nederlands gevlucht zijn naar Noord-Afrika?

Goossens heeft met dit boek de rollen eens omgedraaid. De Nederlanders dienen zich nu aan te passen aan het leven in een ander land. Gaan wij ook zo om me de vluchtelingen in ons land?

Ik vind dat hij de plank aardig goed geraakt heeft met dit boek. Tussen de regels is voelbaar hoe de verschillende bevolkingsgroepen met elkaar omgaan. Ze leven volgens hun eigen religie, waarden en normen en gewoontes.

Goossens weet goed de weerstand van de autochtone bevolking en de integratie van de Nederlanders tussen de regels aan de lezer te laten voelen. Dit zet je als lezer wel tot denken. Hoe ga ik er zelf mee om met de vluchtelingen in ons land?

De personages hadden voor mij wel wat meer uitgewerkt mogen worden. Dit had het verhaal meer inhoudt gegeven denk ik. Layla vond ik ver onderbelicht. Dit had het verhaal een hele andere kant opgestuurd wat zelfs wat spanning had kunnen geven aan het verhaal.

Daarnaast wordt het verhaal alleen maar beschreven vanuit het leven in Noord-Afrika. Ik miste de terugblik naar de waternoodramp en of de Nederlanders graag terug wilde naar het kikkerlandje.

Goossens gebruikt in het boek geregeld Bijbelse teksten en teksten uit de Koran. Dit was soms wat over de top. De Arabische woorden die hij gebruikt zijn achter in het boek te bekijken voor de vertaling.

Ik geef het boek drie sterren vanwege de originaliteit. Het zet de lezer echt tot nadenken.

Wat betreft de uitwerking had het boek van mij meer verhaal mogen hebben en wat spanning. Het was nu wat platonisch omdat er weinig gebeurde.