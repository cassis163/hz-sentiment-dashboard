"Ze waren bang voor ons... Voor degenen die in leven bleven." ~ p13.

Mennnnn wat een einde!?? Mijn hart is zojuist gebroken in duizend stukjes en volgens mij heb ik de laatste 3 pagina geen adem gehaald... Wat een geluk dat volgende maand al het vervolg uitkomt, ik denk dat ik gek had geworden als ik nog een jaar had moeten wachten.

"Er heerste zo'n angst in Thurmond dat je die haast kon proeven, als kots achter in je mond." ~ p65.

'De overlevenden' is het eerste deel van The Darkest Minds-trilogie, en verteld het verhaal van Ruby. In een wereld waar er voor alle kinderen een dreigend virus heerst, weet Ruby te overleven. Maar niet zonder prijs: ze heeft er oncontroleerbare bovennatuurlijke krachten voor in de plaats gekregen. Samen met honderden andere kinderen word ze naar een zwaar bewaakt opvoedingskamp gestuurd: Thurmond. Pas 6 jaar later weet zij te ontsnappen, maar de wereld is niet meer wat het geweest is...
Wat was het heerlijk om mezelf in deze wereld te verliezen! Al lezend kom je steeds meer te weten over Ruby en de maatschappij om haar heen. Geen overkill aan informatie, maar bladzijde na bladzijde word je meegezogen in de wereld van Ruby en zie je die wereld ook echt ontstaan. Geen hocus pocus krachten, maar echte worsteling met de nieuwe, nog te ontdekken, gave of vloek, maar net hoe je het bekijkt. De schrijver weet zonder al te veel te veel woorden heel duidelijk de omgeving te omschrijven zodat je er ook echt bent. En er is goed nagedacht over de personages, met elk hun eigen geschiedenis en karakter trekken, waardoor je echt het gevoel krijgt ze te 'kennen'. Echt een heerlijk verhaal!

"Ik kreeg een ontzettend vreemd gevoel, alsof ik iets was verloren zonder dat ik het ooit had gehad... dat ik niet was wat ik ooit geweest was, en dat ik totaal niet was wat ik hoorde te zijn." ~ p175.

Nu hoor ik je denken: Cisz, waarom dan geen 5 sterren? Ik weet het niet, maar er miste iets. Net dat laatste zetje voor mijn ultieme 5-sterren-fandom. Maar ik denk dat de volgende delen mij dat zetje nog wel kunnen gaan geven! Het einde was absoluut veel belovend, en GELUKKIG komt het volgende deel in december al uit en het laatste deel gelijk in januari. Leuk feitje overigens is dat hij volgend jaar op het witte doek komt!