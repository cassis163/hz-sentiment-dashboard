Het 1e boek over Doris Dorpsuil

Ergens op de wereld is een dorp. Een dorp met een groot, rond plein. Aan dat plein wonen alle dorpsbewoners. De gekke dichter, de schooljuf, de mensen van de dorpswinkel en allemaal verschillende families. Met zijn allen leven ze op dat gezellige plekje.

Dit dorp heeft iets heel bijzonders namelijk: Doris Dorpsuil. Hij woont hoog in de oude boom en is erg wijs. Hij helpt je als het nodig is. Dan komt hij speciaal voor jou, uit de hoge boom, naar beneden. Om samen een praatje te maken, als iets naars of iets leuks is gebeurt. Dan luistert hij aandachtig, slaat even zijn vleugel om je heen en herhaalt het moeilijke stukje en zegt dan troostend: Het is heel erg naar, maar..dat kun jij zeker aan!

Prachtige cover

De cover ziet er prachtig uit. De titel past er zeker bij. Het boek is gericht op ouders met jonge kinderen en probeert door 4 stappen moeilijke onderwerpen bespreekbaar te maken. In dit eerste boek met Doris Dorpsuil, leer je als lezer om te gaan met 4 lastige onderwerpen. In 4 mooie verhaaltjes, neemt de uil de lezer mee, naar het mooie dorp. Doris de uil kijkt regelmatig vanuit de boom, naar het plein, om te zien of alles goed gaat. Het is soms best verdrietig, wat er gebeurt, maar door er even met elkaar aandacht aan te besteden, er even bij stil te staan, wordt het een stukje lichter.

In 4 mooie voorleesverhalen geschikt vanaf 4 jaar, vertelt Doris over belangrijke onderwerpen, die in een kinderleven of mensenleven kunnen gebeuren.
Geboorte, Dood, Scheiden en de eerste schooldag zijn voor ieder erg spannende momenten. En wat gebeurt er dan? En wat voel je hierbij?

Het boek Doris Dorpsuil is een erg mooi kinderboek, om voor te lezen door vaders, moeders, opa's, oma's, juffen en andere lieve mensen. Met aan het einde eens tukje voor volwassenen.

Genoten van het boek!

Waardering 5 sterren, dik verdiend.

Hartelijke groeten, Annette Overvoorde,
Birdy's Kids, https://birdyskids.blogspot.com/2018/10/doris-dorpsuil-bo-sijpkes.html