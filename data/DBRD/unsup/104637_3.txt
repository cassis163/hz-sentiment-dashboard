#HELS‬ Marjolein van der Gaag Marcella Kleine

Marjolein van der Gaag, schreef eerder de thrillers Gevaarlijk spel en Palm Village. Marcella Kleine schreef de spannende romans De Voltooiing en Schijnvertoning en de thriller Schemergebied.
Samen schreven zij hun nieuwste thriller HELS.

In HELS maken we kennis met Jessica en Martine, twee jonge meiden van 21, die in de zomervakantie in een hotel in Scheveningen gaan werken. Even later wordt het lichaam van een vrouw gevonden, vermoord. Een andere vrouw wordt vermist. Al snel wordt dit een zomer om nooit te vergeten!

Het eerste dat opvalt aan het boek is de mooie cover, van 2 vrouwen in een HELS vuur.
Het verhaal leest vlot, blijft boeiend en kent voldoende spanning. Deze spanning wordt in het laatste gedeelte nog een stukje opgevoerd. De hoofdstukken wisselen tussen Jessica en Martine en tussendoor lezen we ook korte stukken vanuit de dader. Jessica is nogal een naïef persoon, haar vriendin Martine is een stuk slimmer. Sommige dingen vond ik net even iets te toevallig en ongeloofwaardig, ook dacht ik al redelijk snel door te hebben hoe het zat maar stuitte toch nog op enige verrassingen.

Van beide auteurs heb ik verder nog niets gelezen, maar na deze vlotte zomerse thriller ben ik zeker nieuwsgierig geworden naar hun andere werk!

★★★½