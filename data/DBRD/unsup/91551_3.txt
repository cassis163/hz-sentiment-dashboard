Dit boek valt echt onder de categorie chicklit. Het leest lekker weg, zonder ingewikkelde plotwendingen. Het is daardoor ook wel een beetje voorspelbaar. De personages maken ook niet heel veel dingen mee, behalve dan dat ze twijfelen of ze die juiste keuze wel gemaakt hebben. Of ze worden verliefd. Maar toch leest het wel lekker. Van mij had Hanneke's moeder ook wel een grotere rol mogen hebben. Na de dood van haar man is ze eigenlijk een beetje in de rouw blijven hangen. Maar zij bloeit helemaal op als er een nieuwe man in haar leven komt. Dat had van mij wel wat uitgebreider gemogen.