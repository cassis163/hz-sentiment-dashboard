Piet Hoffmann is Zweden ontvlucht met zijn gezin en werkt nu in Colombia voor de DEA als infiltrant in drugskartels. Door zijn toedoen kunnen vele tonnen cocaïne onderschept worden voordat ze op straat terecht komen. Als de Amerikaanse voorzitter Crouse gevangen wordt genomen, komt Piet Hoffmann op de dodenlijst. De regering waar hij voor werkt ziet hem nu opeens als verdachte. Hoe komt Piet van deze lijst af en kan hij ontsnappen aan de drugsbendes? Samen met Ewert Grens bedenkt hij een plan om samen met zijn gezin terug te keren.
In “Drie minuten” neemt het schrijversduo Roslund en Helström je mee in de wereld van de drugskartels. Vanuit verschillende perspectieve belichten zij de wereld van cocaïne en krijg je een goed en realistisch beeld van deze bizarre wereld. Het is een wereld vol met criminelen, kinderhuurmoordenaren en gruwelijkheden die je nauwelijks voor kunt stellen.
“3 minuten” van dit schrijversduo is het vervolg op “3 seconden” Het boek is goed op zichzelf te lezen, maar voor het complete beeld is het wel raadzaam om ook het eerste deel te lezen.