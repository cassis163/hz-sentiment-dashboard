Wat waren het een heerlijke, kleine tien uur luisteren naar Astrid Harrewijn. Want ja, Astrid Harrewijn leest haar eigen boek voor en dat maakt het nog extra leuk om te luisteren.

Het is een fantastisch boek om te luisteren, je verwonderen om de humoristische details die Astrid heeft verzonnen. Zoals een opgevoerde e-bike om je te vervoeren voor hoofdpersoon Babette. Regelmatig liepen de tranen van het lachen over mijn wangen tijdens het luisteren. Babette woont in een juppendorp en Astrid Harrewijn weet het reilen en zeilen hier op briljante wijze te verwoorden.

Het einde van het boek vond ik een beetje soft vergeleken bij het rest van het boek, maar wie weet krijgen we nog een vervolg en komen we te weten hoe het met Babette afloopt.