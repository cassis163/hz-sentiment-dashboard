In de wereld van Genevieve Cogman’s boekenserie The Invisible library speelt detectivebibliothecaresse Irene de hoofdrol. Niet iedereen kan deze bibliotheek in en niet iedereen mag er zomaar lid worden. Het is een geheim genootschap dat de “language” spreekt en alles van vorm kan veranderen/vertragen en magie mee kan beoefenen. Als werknemer reis je tussen parallelle werelden van wel steeds dezelfde stad of land, maar met verschillende technologieën en magische wezens. Hoe meer chaos er in een wereld heerst, hoe meer wanorde en hoe sterker de magische wezens er zijn. Het doel van de Invisible librarians is om unieke manuscripten in bezit te hebben, ook die uit de verschillende werelden. Het probleem is alleen dat je niet weet welk figuur je nu weer tegenkomt en of je een low-profile kunt houden in de nieuwe wereld.
In deel 1 krijgen Irene en haar nieuwe assistent Kai de opdracht een alternatief sprookjesboek van Andersen in een 19e eeuws Victoriaans aandoende, sterk chaotische wereld, op te halen. Je ontmoet Irene als ze achtervolgd wordt door waterspuwers en dat zet gelijk de toon van het boek. Spannende achtervolgingen, spionage, bloedzuigende mensen en andere fantastels.
Een beetje Sherlock Holmes meets Buffy (of Angel) de Vampire Slayer met zeker de nodige humor erin. “What is up with Belgium?”. Het is jammer dat de boeken nog niet vertaald zijn, want het zijn echt vermakelijke boeken met zelfs spannende momenten erin. Aan de andere kant, er zit ook typische Britse humor in, dus of dat de vertaling goed doorstaat…? Hoe je ze ook leest, het advies is gewoon lezen!