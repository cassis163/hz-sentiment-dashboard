Lieneke Dijkzeul schreef al een hele reeks kinderboeken. In 2006 schreef zij haar eerste psychologische thriller, de start van een reeks met inspecteur Paul Vegter. Onlangs verscheen haar nieuwste boek met de titel Als padden schreeuwen.


Het zal een ieder wellicht eens overkomen zijn, je komt (bijna) ten val op een gladde vloer. In het geval van Charlotte van den Broecke in haar badkamer. Charlotte haar val is dusdanig ernstig dat ze denkt dat ze het niet overleeft. Ze krijgt na lange tijd toch hulp uit onverwachtse hoek, maar in tegenstelling dat ze dankbaarheid toont, heeft ze al een wraakplan klaar in haar hoofd.

Beginnende in dit nieuwe boek van Lieneke Dijkzeul, weet je na een paar bladzijden al dat we hier niet met zomaar een auteur te maken hebben. De jarenlange ervaring spat van de bladzijden af. Dit door haar mooie, duidelijke taalgebruik, pakkende zinnen en oog voor detail.

De karakters in Als padden schreeuwen worden tot in het diepst van hun ziel uitgediept en je krijgt voor een ieder waardering. Of het nou de goede of de slechte kant van de mens betreft, Dijkzeul weet het allemaal zo mooi te beschrijven dat je met elk karakter een band opbouwt, hoe goed of slecht ze ook zijn.

Dijkzeul haar nieuwste is zoveel meer dan een thriller, het is een verhaal van gemis, nostalgie en de hedendaagse maatschappij. Een maatschappij waarin we tegenwoordig overal een verklaring achter zoeken en angst ons wordt aangepraat.

Met Als padden schreeuwen heeft Dijkzeul weer een prachtig boek, misschien wel haar beste boek tot op heden afgeleverd. Ook inspecteur Vegter is nog lang niet aan het eind van zijn Latijn en wat mij betreft kan deze inspecteur nog jaren mee. Een boek dat mij warme gevoelens gaf, kippenvel en hartkloppingen van spanning, herkenning en alles om je heen vergeten en je wanen in de wereld van inspecteur Paul Vegter.

Een boek dat ik iedereen ten zeerste aan kan raden, of het nu het eerste boek is dat je van haar leest of de hele serie al verslonden hebt, Als padden schreeuwen is een unieke, niet standaard thriller.

Voor mij een dikke ★★★★★ waard!
Genieten ten top!