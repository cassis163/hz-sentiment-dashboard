Warm geschreven verslag van het laatste jaar van Jan Wolkers. Met uiteraard veel aandacht voor 'de dood', één van de hoofdthema's uit het werk van Wolkers. Naasten komen over hem te spreken en verder krijgen we een inkijkje in hoe de schrijver zijn laatste maanden op Texel doorbracht. Een en ander gelardeerd met fragmenten uit zijn werk en dat van anderen, zoals zijn favoriete dichters. Onno Blom heeft zich inmiddels zo met Jan Wolkers kunnen vereenzelvigen dat zijn stijl soms op die van Wolkers gaat lijken. Een mooie opmaat naar de biografie die oktober 2017 moet verschijnen.