Hilde neemt je mee op een emotionele rollercoaster over een gezin die hopeloos op zoek is naar hun zusje. Een prachtige thriller van eigen bodem die bij iedereen in de boekenkast zou moeten staan.

In het begin was ik verrast dat het verhaal eigenlijk uit 3 verhaallijnen bestond. Je leest over het gezin die door een drama uit elkaar is gevallen, over een dominee die genoodzaakt is te verhuizen en een gezin die bijna helemaal afgezonderd van de wereld leeft. Wat hebben die 3 toch met elkaar te maken, vraag je je misschien wel af. Wel, daar draait het verhaal net om ;)

In het boek worden verschillende thema’s verwerkt: achtervolging, moord,… Hilde deinst voor niets achteruit. De spanning wordt dan ook op een goede manier aangebracht en stijgt naarmate je verder leest. Mysterie is ook een groot trefwoord die bij het boek past. Wie heeft Rosie weggenomen bij haar liefdevolle gezin? Wat is er ondertussen met haar gebeurd? Leeft ze nog? Soms dacht ik dat ik de antwoorden wist op al deze vragen, maar Hilde is slim geweest met info te geven. Het einde had ik dan ook totaal niet verwacht!

Ga je graag met haar oudere zus op pad om de dader te vinden? Ik kan het alleen maar aanraden!

Als laatste wil ik Hilde bedanken voor het toesturen van dit boek!