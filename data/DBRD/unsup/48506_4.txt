De weg van het water vertelt het verhaal van Bente die aan Korsakov lijdt, en haar zus en bewindvoerder Floor. De zussen krijgen te maken met een oplichter die het geld van Bente wilt. En dit is de start van de spannende tocht van Floor en haar dochter om Bente te helpen.

Het boek leest heel vlot en is aangenaam geschreven. Door de vele onverwachte gebeurtenissen en wendingen in het verhaal, blijf je ook steeds benieuwd naar het verhaal. Dit maakt het boek spannend, en toch ook vlot om te lezen.

Doorheen het ganse verhaal bleef ik geboeid. Het enige minpuntje is dat er naar het einde toe misschien wel wat werd overdreven met gebeurtenissen en "pech". Soms was het verhaal hierdoor niet echt realistisch meer, en dat was spijtig.

Toch is "De weg van het water" een goede thriller en een aanrader, zeker wanneer je houdt van een goed uitgewerkte psychologie van de personages.