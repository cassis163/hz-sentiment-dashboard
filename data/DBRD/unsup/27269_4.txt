Het manuscript van De Reiziger werd in een archief ontdekt en het boek geschreven in 1938 werd dit jaar pas uitgegeven in zijn originele taal . In 1939 en 1940 was er al een Engelse en Amerikaanse uitgave en nu kan men het ook in het Nederlands lezen.
Het is een zeer aangrijpende roman over Otto Silbermann, een Joodse man die ontsnapt aan een inval van nazi aanhangers en op de vlucht slaat. Vrienden werden gearresteerd of zijn verdwenen. Zijn vrouw is niet Joods en kan onderduiken bij haar familie. Hun zoon verblijft in Parijs en onderneemt pogingen om een verblijfsvergunning voor zijn ouders te bekomen.
Otto stapt met zijn koffer vol geld op de trein in de hoop tussen de massa onherkenbaar te blijven. Hij neemt trein na trein om de grens met BelgiÃ« te bereiken en zo naar het buitenland te vluchten. Illegaal probeert hij de grens over te steken maar wordt betrapt en terug de grens overgezet. Hij laat het bij deze enige poging omdat zijn angst ontdekt te worden groter wordt. Als lezer maken we een reis door het Duitsland voor de Tweede Wereldoorlog. Soms keert hij op zijn stappen terug en zoekt zijn toevlucht op de perrons en in stationbuffetten. Onderweg ontmoet hij mensen en tot het laatste blijft hij geloven dat de goedheid van de mens de bovenhand zal halen en hij geholpen zal worden. De angst wordt telkens heviger en hij kan op de duur niet meer logisch nadenken.
Het is een beklemmende beschrijving van het escalerend antisemitisme in het Duitsland van eind jaren '30. Zeer goed geschreven gedetailleerd en levendig. Als lezer neemt het boek je onmiddellijk mee en het maakt je boos, verdrietig en opstandig. Het verhaal is tijdloos!