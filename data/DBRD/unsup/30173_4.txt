'Het lange afscheid' is het voorlaatste boek van Raymond Chandler met privaat detective Philip Marlowe in de hoofdrol. Het wordt aanzien al één van de beste uit die reeks.

In de eerste hoofdstukken draait het verhaal rond Terry Lenox, een wat verlopen alcoholist, waarmee een wat bevreemdende vriendschap ontstaat. Marlowe helpt Lenox naar Mexico te vluchten, nadat diens vrouw vermoord is aangetroffen. Daar pleegt Lenox zelfmoord, maar komt Marlowe zelf een tijdje in de problemen.

Marlowe wordt dan gecontacteerd om een verdwenen schrijver, Roger Wade, terug te vinden. Een cruciale rol in het verhaal blijkt ook diens echtgenote Eileen te vervullen.

Verwacht bij 'Het lange afscheid' geen klassiek detective verhaal met een ingenieuze plot, snelle acties en regelmatige cliffhangers. Daar is het Chandler minder om te doen.

De sterkte van het boek ligt in de zeer mooie karakteruitwerking van de hoofdfiguren. De cynische 'hard-boiled detective' Philip Marlowe, de wat verlopen alcoholist Terry Lenox, het koppel Roger en Eileen Wade.... Allemaal sterk en levensecht neergezet.
Chandler geeft zo een sterk inzicht in de menselijke psyche en de achtergrond van het doen en laten van deze mensen.
Dit alles met een duidelijke ondertoon van sociaal-maatschappelijke kritiek.

Chandler roman getuigt van een sober taalgebruik, met veel en sterke dialogen. Daardoor is het ook een vlotte leeservaring.