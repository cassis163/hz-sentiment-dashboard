Ondanks de ongelooflijk lovende kritiek dat het boek hier krijgt ben ik er niet wild van! Close-up heb ik enorm graag gelezen maar Rendez-vous komt mij iets te veel als een stationsroman over.
Eric & Simone emigreren naar Frankrijk om daar een nieuw leven te beginnen. Het was voor mij al zeer ongeloofwaardig om na zo'n grote stap direkt je relatie op het spel te zetten door verliefd te worden op één van de bouwvakkers zoals Simone overkomt. Ook het verdere verloop van het verhaal kwam mij allemaal iets te geforceerd over. De motieven en beweegredenen van slechterik Peter komen niet veel verder dan geldgebrek en dat is een beetje magertjes. Geen slecht boek maar voor mij persoonlijk eerder een stations- of damesroman dan een thriller. Ieder zijn mening uiteraard en ook het volgende boek van Esther Verhoef zal ik lezen. Hopelijk ben ik dan weer even enthousiast als na Close-up!