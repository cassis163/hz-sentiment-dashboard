Op een regenachtige dag sla ik het boek 'buitenjongen' van Paolo Cognetti open. Het verhaal van een man die (tijdelijk) kiest voor het leven op een berg, in een eenvoudige hut. Is hij op de vlucht of juist op zoek?
Het verhaal neemt je mee, woord voor woord, stap voor stap word je meegezogen in de wereld van de berghut en de ontmoetingen met mensen en dieren, de lange wandelingen naar toppen en elke keer weer de terugkeer naar de hut.

Net zoals de zes maanden in de hut voorbij vliegen voor de hoofdpersoon, vliegen de pagina's van het boek onder mijn vingers en ogen door. En net als de hoofdpersoon weer terugkeert naar de wereld, als zichzelf maar met een andere bagage, keer ook ik naar een aantal uren weer terug naar mijn werkelijkheid. Ik sla een diepe zucht als ik het boek sluit en ga door met mijn leven. Maar zo af en toe denk ik met weemoed terug aan de man op de berg.