Achter gesloten deuren is een boek dat me heeft geboeid vanaf de moment dat ik de achterflap las, tot op het moment dat ik het boek uit had…

Een spannend boek, mede door de psychologische spelletjes die Jack speelt met Grace. Hierdoor kreeg ik steeds veel zin om verder te lezen. Er zijn genoeg momenten die de spanning erin houden en die ervoor zorgen dat je meer wilt te weten komen over de complexe relatie tussen Jack, Grace én Millie. Voor de buitenwereld de perfecte relatie, maar achter gesloten deuren speelt er zich heel wat meer af, wat de relatie eerder ziekelijk maakt dan perfect… Jack is niet wie Grace dacht dat hij was en dat wordt al heel snel duidelijk...

Het boek is vlot leesbaar, wat maakt dat je onmiddellijk mee in het verhaal gezogen wordt. Het feit dat er niet al te veel verschillende personages in meedoen, zorgt ervoor dat je duidelijk het overzicht houdt over de verhaallijn. De hoofdstukken zijn opgedeeld in heden en verleden waardoor je meer inzicht krijgt in het ‘hoe’ en ‘waarom’ het verhaal loopt zoals het loopt.

Als lezer bekijk je het verhaal vanuit Grace’s perspectief, wat maakt dat je je goed in haar karakter kan verplaatsen. Je kan de angst van Grace voelen en je verplaatsen in haar bezorgdheid over haar zusje Millie. Naarmate het verhaal vorderde, wide ik echt wel weten hoe het boek zou eindigen. Eenmaal goed mee met de verhaallijn, ging ik zelfs mee beginnen denken zoals Grace. Van inleving gesproken!

Echt een goed boek en ik ben alvast erg benieuwd naar wat BA Paris nog meer te bieden heeft!