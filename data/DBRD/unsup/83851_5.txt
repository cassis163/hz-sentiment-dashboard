Meester Bart op zijn best is een bundel met verhalen die je zeker niet in één keer uit moet lezen. Ik heb er zelf weken over gedaan, terwijl ik normaal gesproken een boek per week lees. Maar de verhalen van meester Bart zijn zo treffend geschreven, dat je ze stuk voor stuk op je in moet laten werken. Zonde om het, overigens dunne boek, in een sneltreinvaart uit te lezen. Mijn advies: lekker lang genieten van meester Bart.