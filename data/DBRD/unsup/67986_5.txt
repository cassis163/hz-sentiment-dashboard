Elise Hermansen tindert er rustig op los. Na de zoveelste teleurstellende ontmoeting met een tindernono gaat zij er een punt achter zetten. Zij besluit te stoppen. In de aller allerlaatste ronde, met drie matches, swiped zij de eerste twee naar links, De derde, de allerlaatste, naar rechts, naar ‘ik-ben-nieuwsgierig-naar-jou, gevolgd door het vrolijke plinggeluid van haar iphone dat er een match was’. Het zou haar dood worden. Daar blijft het niet bij. De moorden hebben een ding gemeen: het is een bloedbad, het lijkt wel of iemand zijn tanden zet in de halsslagaders  en de slachtoffers laat doodbloeden

Harry Hole is gelukkig en heeft de rust gevonden, die hij nooit gehad heeft. Hij is van de drank af en hij wordt elke morgen wakker naast zijn vrouw Rakel Fauke, de liefde van zijn leven. Hij doceert op de politieacademie. De jaren gaan tellen. Hij heeft een leesbrilletje nodig en af en toe trekt Fauke, pats boem, een grijze haar uit zijn hoofd.

Mikael Bellman, hoofdcommissaris, heeft politieke ambities en schakelt Harry Hole in om de zaak op te lossen. Zijn reputatie als harde en onverbiddelijke crime fighter staat op het spel. Dat gaat niet zonder slag of stoot. Harry wordt toegevoegd als aparte onderzoeksgroep aan het team van Katrine Bratt, hoofd recherche afdeling geweld.

In dit elfde deel van de Harry Hole serie is Jo  Nesbø op zijn best. Alle bekende figuren passeren de revue. Isabelle Skoyen, Mikael Bellman, Truls Berntsen. Upper,middle en lower class. Ze hebben een ding gemeen. Zijn zijn gek op macht, geld en sex. In willekeurige volgorde.

Nesbo zet een ijzersterk verhaal neer over een moordenaar zonder empathie, gedreven door de gekte in z’n hoofd die hem zegt te moorden.

Harry vertrouw zijn geluk niet. Harry Hole, de anti-held, weet dat er altijd een moment zal komen dat Oleg, zijn stiefkind,  en Rakel gevaar lopen, dat hij ze verliest, tenminste dat denkt hij.

Maar ook dat er een moment komt dat hij vreest, het moment dat hij toe zal geven aan de dorst.

De moordenaar heeft ze hem toegeroepen: ‘Jij kent de dorst, geef het gewoon toe, Harry. En op een dag zal jij ook drinken.’

Maar er is ook die andere verslaving, de verslaving aan het politiewerk. Hij moet kiezen tussen Rakel die is opgenomen in het ziekenhuis en zijn werk.

Dit soort dilemma’s en alle zijlijntjes in het grote verhaal maken het lezen van ‘De Dorst’ tot een waar genoegen.

Vermeldenswaard is het gebruik van apenval, uit het boek “Zen en de kunst van het motoronderhoud’ van Robert Pirsig. (Een cult boek uit de jaren zeventig, handelend over harmonie, vrede en krankzinnigheid).

Jo Nesbø is duidelijk geïnspireerd door dit boek dat wereldwijd een groot succes was.

De apenval speelt een belangrijke rol in dit boek.

Daarnaast zijn er de kleine zijlijntjes over het Goldmann dilemma, het begrip ‘Dutch wife’ bij de chinezen maar ook zeker zijn bespiegelingen over de moraal ( De moraal – die volgens sommigen door God is gezonden en eeuwig is – is net zo veranderlijk als onze schoonheidsidealen, vijandsbeelden en modetrends) en vele andere zaken die het boek meerwaarde en leesplezier geven. Opmerkelijk is gebruik van vele namen en titels uit de rockmuziek.

Jo Nesbø heeft een uiterst spannende en boeiende thriller geschreven, geheel in de tradities van de Harry Hole serie, met zinderende dialogen, excellent, intelligent plot, goede actiescenes en de altijd aanwezige grauwsluier waar Nesbø in uitblinkt: geluk lijkt een op dun laagje ijs dat bij het minste of geringste weggevaagd kan worden.

Wees gerust, Harry Hole staat in ‘De Dorst’als een huis.

Vijf sterren

Jac Claasen

PS: Zeker als los staand boek te lezen. Echter lezing van het voorafgaande deel ‘Politie’ is niet onverstandig.

Chriss over het boek

Zelfs jij wordt uiteindelijk voor de gek gehouden…

Katherine Bratt, hoofd recherche van de afdeling geweld is niet op zoek naar “Harry Hole Wannabe’s. Maar met dit boek is er wel een nieuwe Harry Hole fan.

Al snel durf je nooit geen tinder meer te installeren op je telefoon en wordt je meegezogen in bizarre verhaallijnen, maak je kennis met een seriemoordenaar waardoor je maag soms omdraait. Je wordt zelfs in 1 hoofdstuk door verschillende alinea’s van de ene locatie naar de andere gebracht om je dorstig te houden.

Ondanks dat ik nog geen enkel boek van Jo Nesbo had gelezen dus ook niet bekend was met Harry Hole, ben ik binnen een aantal pagina’s verkocht en worden mijn gedachten heen en weer geslingerd. Met psychologische hersenkrakers als de “apenval”. Als je wilt overleven moet je de kunst verstaan om los te laten. De dorst is als een vuur dat geblust moet worden. Jij kent de dorst Harry, op een dag zal jij ook drinken. Ondanks dat Harry Hole een eenling is en het feit dat hij misschien niet de beste vader of echtgenoot is hij toch een man die te vertrouwen is op wat hij zegt. Dit maakt dat je Dorst krijgt naar meer Harry Hole

Vijf sterren