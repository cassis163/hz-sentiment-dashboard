Vandaag een boekslag maken in de bibliotheekboekenstapel.
Een eerste deel uit een nieuwe vertaalde serie 'Theekophuisje' van uitgeverij Holkema en Warendorf/De leukste kinderboeken voor de jonge lezer.

Het verhaal gaat over Steffie die met haar moeder gaat verhuizen van de grote stad naar het platteland. Steffie weet nog niet zo of ze dit wel leuk vindt. Oma blijft in de stad wonen. Ze krijgt van haar een speciaal (wen)cadeau: een theekophuisje waarin de bijzondere konijnenfamilie Snuffel woont. Bij de verhuizing raakt papa Snuffel kwijt. Er gebeurt allerlei vreemds als Steffie niet bij de konijnenfamilie is, ze hebben geheimen. Steffie houdt van plantjes en ziet altijd vormen in wolken; daardoor voelt het in het nieuwe huis voor haar bijna als thuis.

De kleurige omslag aan de buitenkant valt op en ook de binnenkant heeft veel vrolijke illustraties van Pippa Curnick. Het lettertype is duidelijk, grotere regelafstand en af en toe grotere eruit springende woorden.
Voor een volwassene leest dit 'anders' en had het bijna opzij gelegd in de haast om biebboeken in te gaan leveren. Bijna, want een kind in groep 3/4 en soms ook in 5 zal dit een fijn boekje vinden, realiteit vermengd met fantasie. Je kunt merken dat dit een kennismaking is, een eerste deel, en ja, ik ben w√®l benieuwd naar het volgende deel, want ook hier geldt: het is zo belangrijk dat er passend materiaal voor IEDER kind is zodat lezen leuk is of wordt.