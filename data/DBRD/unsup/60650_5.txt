Ijsengel een thriller van voor mij een onbekende schrijver Nathalie Pagie.
Had al veel van haar zien passeren hier en der en was nu toch zelf ook benieuwd waar iedereen lovend over is.

De cover van het boek vind ik persoonlijk niet echt een thriller cover het meisje op het ijs met een rood rokje het deed me eerder denken aan een roman. Tot je het boek gelezen hebt, dan snap je de cover volledig en weet je dit is een goede keuze geweest.

Het verhaal begint bij Rasmus een zwerver die in een vicieuze cirkel zit en hier moeilijk uitgeraakt. Hij loopt al een tijdje met een plan rond maar kan dit niet in zijn eentje uitvoeren hiervoor heeft hij hulp nodig en schakelt hij zijn maat Mikkel in die op zijn beurt Torre erbij brengt. Hun plan is om media goeroe Brendt Müller te ontvoeren. Hier hebben ze alle drie hun eigen redenen voor. De ontvoering is een succes en ze brengen Müller naar een onbewoond eiland waar er een verlaten hotel staat. Wanneer ze hem daar alleen achter laten, en Müller zich verloren voelt ontdekt hij dat hij toch niet alleen is dat er daar nog een meisje leeft, Svenja zij is acht jaar oud en zit zelf ook vast op het eiland.
Het plan van de ontvoerders loopt niet helemaal als gepland en wanneer de winter dan ook nog eens aanbreekt komt het erop aan om vooral te overleven in een moeilijke situatie.

Dit is een aparte thriller vooral omdat we gans het verhaal door het plan van de ontvoerders en hun daden kunnen volgen, vooral dan de gedachtegang van het hoofdpersonage Rasmus, die afwisselend met de gebeurtenissen bij de familie Müller en hoe zij omgaan met de ontvoering van hun liefhebbende vader en echtgenoot. Pagie pakt het hier goed aan en we worden als lezer niet verward, het is altijd duidelijk in wie zijn hoofd we zitten.
De spanning wordt in het verhaal geleidelijk aan opgebouwd, samen met de korte hoofdstukken zorgt dit ervoor dat het boek moeilijk opzij te leggen is.
Het plot mag dan niet bijster origineel zijn een ontvoering waarbij niet alles naar wens loopt, de manier waarop het verhaal gebracht is daarintegen is wel origineel.

Wanneer ik dacht me favoriete thriller van 2018 te weten, komt er nu toch nog één bij. Het is een goed uitgewerkte thriller en een aanrader voor de thriller liefhebber.
Het boek krijgt van mij vijf sterren.