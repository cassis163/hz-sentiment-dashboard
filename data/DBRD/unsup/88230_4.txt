Vrijdag het boek Smeulend Vuur via de Buzzzclub ontvangen en er ´s avonds meteen in begonnen. Het is een intrigerend boek dat zich afspeelt op de Westmanneilanden in IJsland. Bij opgravingen worden in de kelder van het ouderlijk huis van Markús Magnússon drie lijken en een hoofd gevonden. Waarschijnlijk zijn ze daar terecht gekomen nadat er een vulkaanuitbarsting is geweest in 1973. Maar wie zijn het en waarom zijn ze vermoord? Als ook de jeugdliefde van Magnús wordt vermoord, ziet het er steeds slechter voor hem uit. Heeft hij als tiener drie mensen vermoord of is er iets anders gebeurd. Daar ben ik nog niet achter, maar ik wil nu al kwijt dat dit boek heerlijk leest en zeker de moeite waard is. Ik kan het nu al moeilijk wegleggen, terwijl ik toch ook andere dingen te doen heb. Als ik weet hoe het eindigt zal ik zeker laten weten wat ik van het hele boek vond.