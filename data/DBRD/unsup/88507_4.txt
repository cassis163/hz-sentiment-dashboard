Een herkenbare, goed in elkaar getimmerde misdaadroman.
Dit verhaal leest prettig weg, en is zo goed uitgewerkt dat je geen flauw besef hebt dat het een debuut betreft.
In het begin had ik wat last van de stereotypering van de personages binnen de politie; de al in vele boeken gebruikte topics van vrouwen en academici binnen het korps vs `mannen` en de echte `veldervaring`.
Maar het verhaal ontwikkeld zich prima, ook de onderlinge verhoudingen krijgen inhoud. Van de belangrijkste karakters wordt ook hun privé leven neergezet, en menselijke emotionele aspecten gegeven, wat vast voldoende ondergrond geeft voor volgende titels. Niet super origineel in verhaal maar wel solide en spannend genoeg om mij het boek in een dag te laten uitlezen .
In de derde week van Augustus 2010 is het volgende boek uitgekomen met de Zweedse titel Tusenskönor , enthousiast ontvangen door de Zweedse pers, hopelijk is ook deze nieuwe titel met een jaartje in Nederlandse vertaling te koop.
Zeker een nieuwe schrijfster die we, denk ik, vaker zullen zien.