In dit eerste deel komt de verhaallijn van de sijdda en Lais bij elkaar, maar blijven de verhaallijnen van Birit en Aiso op zichzelf staan. Die lijnen komen vast en zeker bij elkaar in de volgende delen. Helaas is het wachten op de overige twee delen om te weten hoe het verhaal afloopt. Een aantal gebeurtenissen in het verhaal gaan zeer snel en andere delen zoals het leven van verschillende personen gaan weer ontzettend traag. De trage gedeeltes geven wel een mooi inzicht in hoe het leven er aan toe ging tijdens de Noordse Oorlogen. Ik wist zelf nog niets van die oorlogen, dus een verhaal dat zich afspeelt in die tijd is voor mij erg interessant.

Erg leuk verhaal om te lezen met aardig wat nieuwe namen die ik nog niet kende. Er zaten wel een aantal taalfouten in en Pjotr was opeens Pelle. Ik stoor me daar niet aan, maar ik kan me voorstellen dat anderen daar wel aan ergeren. Ander punt is dat de beschrijvingen van sommige woorden helemaal achterin stonden. Dat wist ik niet, dus op de laatste bladzijde zag ik de verklaring van een aantal begrippen. Dit had wel wat duidelijker aangegeven kunnen worden. Nu heb ik zelf allerlei begrippen opgezocht.