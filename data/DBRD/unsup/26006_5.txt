Goede dagen is het romandebuut van Helga Warmels, journaliste en kinderboekenschrijfster. Na het lezen van de eerste zin wil je doorlezen en word je meegenomen in de ontluisterende aftakeling van Arthur Meijering. Hij verzorgt liefdevol en plichtsgetrouw zijn dementerende vrouw, Dieneke. Tot hun dochter met het voorstel komt van een zorgvakantie. Een weekje weg zal hen allebei goed doen. Arthur betwijfelt dat. Weg uit zijn routine probeert hij angstvallig de schijn op te houden dat hij de touwtjes nog stevig in handen heeft. Als hij Dienekeâ€™s liefdesbrieven herleest over hun goede dagen, begint verleden en heden door elkaar te lopen. In een mooie metafoor met een overreden kat wordt de traumatische relatie met zijn schoonvader en schoonzus weer realiteit.

In de steeds groter wordende verwarring van de hoofpersoon heeft Helga Warmels zich bijzonder goed ingeleefd. Het plot zit slim in elkaar, stukje bij beetje wordt de sluier van het verleden opgelicht. Indringende realiteit die je achter elkaar wil uitlezen.