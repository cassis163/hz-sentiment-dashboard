Je kunt thrillers lullig afdoen als spannende boekjes. Natuurlijk, er zijn pennenvruchten waarop dit predicaat ook echt van toepassing is. Maar het geldt niet voor De regels van het spel van Claudia Pineiro. Deze Argentijnse schrijfster heeft een boek geschreven waarmee ze het thrillergenre naar een hoger niveau tilt. Pineiro is een grootheid in haar vaderland en dit boek lezend begrijp ik waarom.
Allereerst is dit boek simpelweg anders. Het is weliswaar een spannende roman, maar los daarvan draait het allemaal om intermenselijke acties. De hoofdpersoon, Nurit Iscar, is een auteur die het even rustig aan doet. Na een vernietigende recensie heeft de vrouw een enorme mentale dreun gekregen. Ze grijpt het aanbod aan om als columniste een steeds complexer wordende moordzaak te beschrijven. Al doende werkt Iscar samen met 2 journalisten, een zeer ervaren misdaadverslaggever en een beginneling op dat terrein. Het gevolg is een aaneenschakeling van gebeurtenissen, waarna uiteindelijk veel op zijn plaats valt.
De regels van het spel is een welkome afwisseling binnen het grote aanbod. Het boek is subtieler en vrouwelijker dan veel andere thrillers. Los van de moorden worden ook thema's zoals relaties en kwaliteitsjournalistiek aangesneden. Claudia Pineiro heeft - ogenschijnlijk met veel plezier - al deze ingrediÃ«nten aan het papier toevertrouwd.