Recensie “Virtuele Tango” van Melissa Skaye

“You can’t judge a book by it’s cover” Dat is een quote die perfect aansluit dit boek. De cover gaf mij het gevoel een chicklit te zijn en dat was voor mij dan ook de reden om het boek links te laten liggen. Doordat mijn aandacht via een leesclub van Thrillerlezersblog toch op dit boek werd gevestigd, heb ik de achterflap gelezen. Deze verbaasde mij, want dat sprak mij wel aan, een rechercheurs duo die te maken krijgen met een seriemoordenaar.

De auteur Melissa Skaye (Melissa Bielsma-Schaaij) was voor mij onbekend, “Virtuele Tango” is haar thrillerdebuut in, en de start van de zogeheten VT- reeks. Haar schrijfstijl is vlot en het boek leest lekker weg.

De rechercheurs van politie Hoorn, Sanne Philips en Luca Borra, krijgen te maken met een seriemoordenaar die het heeft voorzien op jonge vrouwen. Via onlinedatingsites worden de vrouwen benaderd en later lastiggevallen per mail en telefonisch.
Hoe komt de moordenaar aan alle persoonlijke informatie? Wat is het motief van deze nietsontziende en lugubere moordenaar?
De spanning begint gelijk en bouwt zich gaandeweg verder op. De personages volgde elkaar in het begin erg snap op, waardoor het even schakelen was.
Sanne en Luca zijn een duo waar je meer van wilt weten, dus het is fijn dat het een reeks betreft. Je gaat met ze meeleven.
Mijn verdenking, zo halverwege het boek, was ook de juiste.
Er zijn momenten geweest dat ik met bij elkaar geknepen billen op de bank zat of dat er een rilling door mijn lijf ging. Melissa heeft mij zeker geraakt, in positieve zin!

Plot. : 3
Schrijfstijl. : 4
Originaliteit : 3
Psychologie : 3
Leesplezier : 4
Spanning. : 3

Ik geef Virtuele Tango’ 3***