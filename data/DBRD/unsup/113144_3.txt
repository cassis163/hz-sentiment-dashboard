Een dramatisch verhaal met een ietwat ongeloofwaardige "oplossing". Boeiend en met de nodige variatie in verhaallijn geschreven. Er staan enkele ondersteunende zwartwit-tekeningen in. Veel toegevoegde waarde hebben ze niet. Op de cover staat een storende fout: de brulaap draagt een roodwitte sjaal en rode pet terwijl het over blauwwit gaat.
Hoewel het een moeilijk maar herkenbaar onderwerp betreft - een vader die zijn zoon bij zijn vrienden kleineert - is het boek grotendeels geschreven vanuit het leven er omheen, een leven dat gewoon doorgaat. Eigenlijk feelgoed met een beetje romantiek, maar steeds die rode lijn met het sociale drama op de achtergrond.