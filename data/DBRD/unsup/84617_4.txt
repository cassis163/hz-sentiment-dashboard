In Onweerstaanbaar, het vierde en daarmee jammer genoeg ook het laatste deel van de 'Flight & Glory' serie, keren we terug bij Josh Walker en (Dec)ember Howard die we al eerder leerden kennen in het eerste deel van de serie, namelijk 'Onverminderd'.

We zijn inmiddels al twee jaar verder. Josh en Ember besluiten eindelijk om samen te gaan wonen en dat is een keuze die alleen maar goede dingen met zich meebrengt. Ze hoeven niet meer urenlang naar elkaar toe te rijden en hoeven elkaar al helemaal niet meer te missen. Hun leven lijkt eindelijk perfect te zijn, totdat Josh naar Afghanistan wordt gestuurd. Daar waar Ember haar vader is overleden. En dan zit zijzelf nog met de vraag of ze al dan niet naar Turkije gaat.

Als lezer(es) wordt je meegezogen in een verhaal vol liefde, die allereerst onverwoestbaar lijkt te zijn. Echter krijgen de hoofdpersonages heel wat te verduren en de vraag of hun liefde werkelijk zo sterk is ,zoals altijd wordt beweerd om zich door alles heen te slaan, komt dan ook snel bij je naar boven.

Rebecca schrijft niet alleen heel vlot, maar ook heel gedetailleerd waardoor je je als lezer(es) een heel goed en realistisch beeld kunt schetsen van hoe het eruit zou moeten zien. Dit alles zorgt ervoor dat je je nog meer kunt inleven in het verhaal en heeft, bij mij toch, wel voor een paar traantjes gezorgd. Wat ook leuk is, is dat het boek zowel uit Ember als Josh zijn of haar perspectief is geschreven. Zo kun je de achterliggende gedachten en gevoelens veel beter begrijpen.

Romantiek, erotiek, hoop, wanhoop, verliesâ€¦ Het verhaal bevat alle elementen om het een succesvolle, allerlaatste toevoeging aan de serie te benoemen. Het boek onweerstaanbaar krijgt van mij daarom 4 welverdiende sterren!