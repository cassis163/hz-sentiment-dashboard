Het leven van de zeventienjarige Sadie is nooit gemakkelijk geweest. Haar moeder, Jessica, die haar verantwoordelijkheden afschuift aan Sadie is hoogzwanger als de zomervakantie aanbreekt. Sadie wordt genoodzaakt om het werk van haar moeder over te gaan nemen, werken als bediende in het vakantiehuis van de wereldberoemde tieneridool Jax Stone. Vanaf het eerste moment dat Sadie Jax’s wereld binnen stapt kan hij haar niet meer uit zijn hoofd zetten. Lukt het de tieneridool om Sadie te beschermen tegen de verschillende werelden waarin ze leven? Gaat de liefde tussen hen verder dan een zomervakantie?

Adem is het eerste boek wat ik van Abbi Glines gelezen heb. Na de vertaalde serie’s Verboden Vrucht, Sweet Little Lies, Rosemary Beach en The Vincent Boys, kon ik eigenlijk niet meer achterblijven en moest ik wel een boek van haar gaan lezen.
Eerlijk gezegd had ik verwacht dat het een goed boek zou zijn. Het onderwerp, de verschillende werelden tussen Sadie en Jax sprak me, als muziekfan, van te voren al aan. Maar heeft Abbi Glines me overtuigt?

Het boek is voornamelijk geschreven vanuit Sadie’s oogpunt. Hieruit kan je opmaken dat haar moeder haar verantwoordelijkheden niet serieus neemt. Wel klagen bij Sadie over de rekeningen of over de boodschappen, maar zelf op de bank zitten omdat ‘het leven wat in haar groeit nu eenmaal veel energie opeist’. Sadie neemt alle verantwoordelijkheden voor haar eigen rekening.
‘Ik wilde haar eraan herinneren dat ik had geprobeerd te voorkomen dat ze zwanger werd. Dat ik geld dat we nodig hadden voor eten, had opgeofferd voor condooms!’ Hieruit blijkt goed dat ze thuis de volwassene is en zeker niet op haar moeder lijkt.
De situatie van Sadie is goed in te beelden door haar uitgebreide gedachtegang. Sadie zegt zeker niet alles in haar opkomt, maar denkt wel meerdere keren over hetzelfde. Deze herhalingen zijn, in tegenstelling tot andere boeken, zeker niet irritant.

Doordat er kleine stukjes geschreven zijn vanuit Jax’s optiek is zijn verhaal makkelijk te begrijpen. Hij heeft in de beroemde wereld alles kunnen hebben wat zijn hartje begeerde. Maar is er in zijn hectische wereld ook plaats voor liefde?
De liefde die hij voelt voor Sadie wordt duidelijk overgebracht. De stukjes die hij beleefd zijn zeker nuttig ingevuld door de schrijfster. Mijn enige vraag is en blijft alleen nog wel, welke idool heeft de schrijfster gebruikt als voorbeeld voor Jax Stone?


Abbi Glines heeft me zeker overtuigt om meer van haar boeken te gaan lezen. De New Adult genre is zeker duidelijk te herkennen, naast een erotisch en spannend trekje.
Ik heb mijn adem van begin tot aan het eind ingehouden. Sadie en Jax zijn zeker een goed begin voor de Sea Breeze-serie en ik kijk er ook naar uit om meer uit de plaatsje Sea Breeze te ontdekken.