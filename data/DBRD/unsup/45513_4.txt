Na Ademnood gelezen te hebben, voel je de drang om het tweede deel te lezen Comeback, dit mede door de vele vragen waar je als lezer mee bent blijft zitten en het abrupt einde van Ademnood, wordt vervolgd….
Comeback begint met Wat vooraf ging in Ademnood, zodat je meteen weer in het verhaal zit.
Kaya is vastbesloten om de moordenaar de Colombiaanse barista Jack te vinden en om Jan Willem Cretens (JW) aan te houden. Eigenlijk staat Comeback in het teken van de opsporing van JW, die door het leven gaat als Marc Peeters. Als hij eenmaal aangehouden is, leer je hem beter kennen door de diverse verhoren, maar is dit wel zo? Het verhoor van JW is levensecht en ook het gesprek met zijn prodeo advocaat is zeer realistisch. Je wilt maar door blijven lezen, om erachter te komen of JW de waarheid verteld, of dat er meer is dat hij verzwijgt. Je komt erachter wat JW na het sanatorium is gaan doen en wat voor verbanden hij heeft met de andere personages. Zijn ontboezemingen maken Kaya erop attent, dat er misstanden heersen in bejaardentehuizen.
Verder is er de verhaallijn rond Jack en wordt zijn (familie) geschiedenis steeds duidelijker, alsmede verbanden met diverse opgevoerde personages. Je komt erachter wat er gebeurd is en wat hun banden met Bogota te maken hebben met drugs.
Opnieuw weet Belinda Aebi er een verhaal vol plotwendingen van te maken.
Comeback is vlot leesbaar en je voelt de echtheid van alle emoties.
Bepaalde heftige gebeurtenissen worden in een ruige en ruwe taal weergegeven. Dit gaat zeker op voor gebeurtenissen die dicht bij ons in de buurt komen.
Met eenvoud en geloofwaardigheid heeft Belina Aebi mij weten te boeien. Het leven dat politiemensen hebben komt zeer geloofwaardig over en Kaya wordt steeds positiever over haar collega’s naarmate ze meer over hun privé leven te weten komt. Zelf wordt ze ook opener. Hoe een profiler werkt komt goed uit de verf.
Er is veel aandacht aan onderlinge menselijke verhoudingen besteedt. De spanning is zowel fysiek als psychologisch aanwezig. Met veel gevoel worden romantiek en haat in het verhaal verweven. Naast ontspannende heeft Comeback ook diverse educatieve elementen.