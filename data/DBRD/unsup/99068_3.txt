OVER DE COVER:

De cover heeft de kleuren blauw, groen en wit. Daardoorheen zwarte lijnen welke hokjes vormen. Dit kan worden uitgelegd als: niemand is in een hokje te stoppen. In grote witte letters de titel Ruilleven. Sublieme combinatie van titel en cover. Prachtig!

OVER DE INHOUD:

Eefje Twijnstra is een bijna dertigjarige carrièrevrouw werkzaam als beleidsmedewerkster bij een ministerie en woont samen met Jaap. Ze lijkt haar plek in het leven gevonden te hebben.

Dit verandert als Madeleine Prinssen wordt aangenomen, de kwelgeest van Eefje op de middelbare school. Tot Eefjes schrik moeten ze de werkkamer delen. Ze probeert er het beste van te maken. Dan wordt Madeleine gevraagd zitting te nemen in een speciaal gevormde taskforce. Eefje begrijpt er niks van en voelt zich buitengesloten.

De gebeurtenissen volgen zich in een snel tempo op: .Op een bedrijfsfeestje raken Jaap en Madeleine aan de praat. .De dag voor haar vakantie met Jaap wordt Eefje aangesproken door een journalist over een geheim rapport. .Tijdens hun vakantie staat een artikel in de krant over dit geheime rapport. .Terug van vakantie gaat Eefje koffie drinken bij de muzikale buurman en ze hebben een fijn en diepgaand gesprek. Eefje is ook erg muzikaal en wilde naar het conservatorium, maar haar vader vond dat ze nog genoeg muziek kon maken in haar vrije tijd.

MIJN MENING:

Hoe snel kan je een vreemde in je eigen leven worden?

Deze novelle laat je dit zien. De auteur weet in slechts 100 bladzijden in begrijpelijke taal te verwoorden hoe pesten nog jarenlang invloed kan hebben op iemands leven, het handelen en denken. Dat je dichtbij jezelf moet blijven en je gevoel moet volgen. Dat dit heel positief kan uitpakken, omdat je gedwongen wordt na te denken over je leven en keuzes die je ooit maakte of gaat maken. Kiezen voor jezelf zodat je gelukkig(er) wordt, weer vrij kunt ademen en niet iedereen in hetzelfde hokje hoeft te passen.

Positieve punten: De auteur heeft met deze novelle een duidelijke missie. Weet situaties en omstandigheden beeldend te beschrijven. Het karakter van Eefje wordt goed uitgediept, van andere personages voldoende. De gedachtegang en het gevoelsleven van Eefje zijn meelevend en boeiend verwoord. De spanning wordt rustig opgevoerd en leidt tot een verrassend plot.

Punten van aandacht: .Vragen die onbeantwoord blijven. .Enkele (taalkundige) onzorgvuldigheden.

Een novelle die aanzet tot na denken.

3 ½ ***