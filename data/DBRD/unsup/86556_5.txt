Anna is een heerlijk personage! Vanaf de eerste pagina klikte het al tussen haar en mij. Carlijn Vis heeft daarbij een sprankelende schrijfstijl en wist mij tot het laatst toe te boeien. Wat wil je nog meer? Het is een origineel verhaal… want hoe verzin je het? Daten via advertenties op Marktplaats! En Anna komt daarnaast ook nog eens in komische situaties terecht. Van die situaties waarvan je denkt: dat zou mij nou ook overkomen…

Dankzij dit boek kreeg ik ook een leuk inkijkje op Marktplaats en hoeveel kopers en verkopers laten zien van zichzelf zonder dat ze het zelf door hebben. Misschien wel een eyeopener voor veel mensen. Want sta je er wel eens bij stil dat als je een foto schiet van een telefoon, je ook de rest van je huiskamer per ongeluk op de foto zet? En dat wildvreemde kopers vaak eerder in je huis komen, dan bijvoorbeeld de man of vrouw van je eerste date.

Volledige leeservaring staat op mijn blog