Titel: Een nieuw begin
Auteur: Angelique Haak
Uitgever: De Crime Compagnie
Publicatiedatum: 14 september 2017
324 pagina’s

Angelique Haak (Rotterdam, 1978) heeft al sinds haar jeugd een passie voor lezen en schrijven. In 2013 won zij een regionale schrijfwedstrijd ter gelegenheid van de week van het spannende boek. Daarna begon het te kriebelen en besloot ze om een eigen thriller te schrijven. Een nieuw begin is haar thrillerdebuut


Jennifer Brugman is een gedreven rechercheur met een pijnlijk verleden. Ze wil graag opnieuw beginnen en een baan in haar geboortestad Rotterdam biedt haar die kans. Samen met haar nieuwe collega’s werkt ze aan een heftige moordzaak: het opsporen van een moordenaar die een voorliefde heeft voor Griekse Mythologie en het afstraffen van overspelige vrouwen. Lukt het Jennifer geheim te houden wat haar overkomen is en echt opnieuw te beginnen, als het er steeds meer op gaat lijken dat de Mythologie-moordenaar het op haar gemunt heeft…

Een debuut is altijd leuk om te lezen. Meestal heb je ook al snel in de gaten of het boek je gaat vermaken. Zo is dit ook met dit boek. Een nieuw begin is een verhaal dat goed is opgebouwd. De personages hebben een duidelijke plek in het verhaal en de schrijfster weet ze op een goede manier neer te zetten zodat het niet langdradig wordt.

Jennifer als hoofdpersoon neemt je mee in haar leven. Ondanks dat je je geruime tijd afvraagt wat er daadwerkelijk gebeurt is in Groningen, weet je zeker dat dit op het einde allemaal duidelijk wordt. Als lezer wordt je telkens op een dwaalspoor gezet, als je denkt een hoofdverdachte in beeld te hebben, wordt dit even later weer ontkracht.

‘La verità è come l’olio’.

Angelique Haak heeft zich als debutant sterk neergezet met dit eerste boek. Een nieuw begin is een spannend verhaal met een vlotte prettige schrijfstijl. Ze weet precies de onderwerpen vast te houden in het verhaal die er daadwerkelijk toe doen.
Ze mag trots zijn op dit geslaagde debuut.

Leesplezier: 5
Originaliteit: 4
Plot: 4
Psychologie: 4
Schrijfstijl: 5
Spanning: 4


Ik geef ‘Een nieuw begin’ 4 sterren.