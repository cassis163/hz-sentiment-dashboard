Dit is opnieuw een echte “Jansma”, alle ingrediënten zijn opnieuw aanwezig voor een succesvol 2e boek over Jules. Met Harry als helpende hand. Vraag is -maakt Jules een ontwikkeling door? Ik vind van wel, gezien ze op een aantal momenten flink van haar stuk wordt gebracht. Als stugge Vlaming, komt ze nu in situaties waar het masker even af gaat. Omdat het niet anders kan. En dat is bijzonder. Het verhaal begint in vlot tempo, dan als het onderzoek vastloopt bemerkte ik een klein momentje, waarbij ik dacht, waar gaat het nu toch heen?. Toen ging de 2e versnelling aan, en kwam de actie flink op gang. Met natuurlijk een open einde, zodat we toch moeten wachten op deel 3, om echt alle antwoorden te krijgen.

Met actuele thema’s zoals een sekte, vrijheidsberoving en gps/ tracking weet Jansma de lezer zeker weer te boeien. Het is een verhaal over liefde en verdriet, onzekerheid en zoeken naar het verleden. De spanning wordt goed vastgehouden en we krijgen meer details over Jules, maar toch nog niet alles.

Het boek paste weer als ene warme jas, genoten!

( voor de langere versie, bekijk mijn blog:
https://birdysboeken.blogspot.nl/2017/08/linda-jansma-uitverkoren.html)