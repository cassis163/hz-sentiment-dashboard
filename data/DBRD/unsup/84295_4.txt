Erik Betten heeft met Quarantaine een actueel verhaal geschreven in de stijl van The Walking Dead dat tegelijkertijd neigt naar iets soortgelijks als in Resident Evil. Op zich niet verkeerd als je van het onderwerp zombies en samenzweringen houdt. Het verhaal is vlot geschreven en verveeld niet, ondanks dat de lezer het gevoel krijgt dat het al eens eerder is gedaan. Uit de plot had meer kunnen worden gehaald. Aan de andere kant, het blijft een onderwerp met een einde dat je logischerwijs al vooraf kunt vermoeden. Het is een actueel en sfeervol tussendoortje. Spanning gegarandeerd voor de fans van thriller, horror en vlotte actie.