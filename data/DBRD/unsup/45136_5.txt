Nadat de vijf vrienden van De Bieb Bende, de eerste Hemelrijder Rodewald Kortland hebben gered besluiten ze in Duister Carnaval mee te doen met de Carnavals-optocht in Zuidbaai. Ze hopen met een vuurspugende draak de eerste prijs in de wacht te slepen. Over de bevrijding van Rodewald word niet meer gesproken totdat ze alle vijf een soortgelijke droom hebben. Hierdoor word duidelijk dat ze opnieuw een Hemelrijder zullen moeten bevrijden. Alleen Roy wilt niets meer met de Hemelrijders te maken hebben en trekt veel op met de Stoere Skateboarders. De vier andere vrienden snappen niet wat er met Roy aan de hand is maar hebben hun handen vol aan de gebeurtenissen die elkaar opvolgen. Angelique, de eigenaresse van de Bieb heeft de boeken over de geschiedenis van Zuidbaai, van de vijf kinderen gestolen. De tweeling Hannah en Laura duiken op de gekste momenten en in de buurt van de vrienden op. Heel geheimzinnig allemaal. Maar ook aan de optocht en Praalwagen hebben ze hun handen vol. Als dan ook nog de Man met de Bijl zich laat zien gaan ze op zoek naar de Tweede Hemelrijder Sylvanus om hem te bevrijden. Een boek vol spanning, wat zorgt voor knikkend knieÃ«n en dat je uit wilt lezen!

Met dit tweede deel van De Bieb Bende heeft Michael Reefs bewezen dat, ook al is een boek goed, het altijd beter kan. Je kunt zien dat hij als schrijver groeit! Ik vergelijk de boeken graag met de avonturen van de Vijf uit mijn jeugd maar door de QR-codes, de App en de website heb je een unieke en eigentijdse kinderboekenserie in handen.