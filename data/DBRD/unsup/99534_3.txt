#hebbanbuzz
Karen Dionne is geboren in 1953 in Akron, Ohio en verhuisde op 8 jarige leeftijd richting Detroit. Ze was de medestichter van de online-schrijversorganisatie "Backspace" genaamd. Ze schreef oa. recensies voor The New York Journal of Books. Freezing Point kwam uit in 2008. En The Marching Kings's Daughter (Dochter van het moeras) in 2017. Freezing Point werd genomineerd. En Dochter van het moeras is haar 5e boek.Ze woonde jarenlang met haar man in de wildernis van Upper Peninsula, Michigan. waar zij zichzelf de wetten van de wildernis leerden. Tegenwoordig woont en werkt ze in Detroit.

Helena wordt geboren, 2 jaar nadat haar moeder is ontvoerd en is meegenomen naar Michigan, de wildernis in. Haar moeder is dan 16 jaar.
Nu is Helena 27 jaar en heeft ze een solide bestaan opgebouwd, met gezin en twee kinderen. Dan hoort ze dat haar vader is ontsnapt en ze beseft dat zij de enige is, die hem kan vinden.

De elementen

De cover springt direct in het oog: een ware blikvanger. Ik verwacht er daarom veel van. Het belooft heel wat. De titel "Dochter van het moeras" zou ook "Dochter van de moeraskoning" kunnen zijn. Naar het sprookje wat ook veel aan bod komt. Maar gezien ze haar mannetje staat in de wildernis, kan ik de titel zo ook wel duiden. Helena is de hoofdpersoon. De vertelperspectief is de ik-vorm. Daar moet ik altijd even aan wennen. Zo ook zeker aan het begin, want ik kom wat moeilijk in het verhaal. Na hoofdstuk 5 gaat het al beter. Een belangrijk element is de flashback naar vroeger.

Karen Dionne woonde zelf jarenlang in de wildernis. Zij heeft het talent om het zo te vertellen alsof je er zelf bij bent. Ze laat je de wildernis proeven en ruiken. Ze weet op dat gebied waar ze over praat. Het verhaal leest soms als een dagboek. Maar het verhaal gaat niet alleen over de wildernis, maar ook over gruwelijke andere zaken.

Naast het verleden van Helena, is ook het sprookje van Andersen een belangrijk element. Gedurende het boek lezen we hier steeds een stukje over. Helena gaat bepaalde vergelijkingen zien met dit sprookje. Thema's die voorbij komen zijn: pijn, verdriet, ontvoering, mishandeling, geweld en narcisme.

Naarmate het verhaal vordert, groeit de spanning, maar verzand je als lezer in de verhalen van toen ( gruwelijke details over mishandeling en vernederingen) en het nu ( zoektocht naar het ontsnapte vader). Daarnaast komt het sprookje er nog bij en de gesprekken van de 2 denkbeeldige figuren. Het is daarmee allemaal wat teveel van het goede. En mijn aandacht verslapt en dat is erg jammer..want het einde moet nog komen.

Conclusie

Dochter van het moeras is een indrukwekkend en triest verhaal, over gevangenschap in de wildernis met alle gevolgen van dien. Een verhaal over elke dag op je hoede moeten zijn, want anders volgen er consequenties. En die zijn niet mis. In het begin kom ik als lezer moeilijk in het verhaal. De intro leest als een soort dagboek. In het 2e deel van het boek ontsnapt de vader van Helena uit de gevangenis. Helena zegt dan, dat zij de enige is, die haar vader kan vinden. En gaat dan op zoek. Een lange zoektocht volgt. Ik hoop dan het verhaal meer te kunnen begrijpen. Helena vertelt zeker over vroeger, maar het heden en verleden dwalen door elkaar heen. Ook het Andersen-sprookje komt aan bod. En tenslotte 2 denkbeeldige figuren. Het is wat te teveel en af en toe vraag ik mij af, in welke tijd zit ik nu? Tegen het einde mag het verhaal voor mij wel afgerond zijn. Over meer mishandeling of gruwel lezen, hoeft voor mij dan niet. Het komt niet meer geloofwaardig over.

Waardering: 3 sterren.

Hartelijke groeten,
Annette Overvoorde
Birdy's Boeken

Gelezen met 49 andere buzzers..en dat is geweldig leuk.
Kijk voor meer..en de quotes, op mijn blog:
https://birdysboeken.blogspot.com/2018/05/karen-dionne-dochter-van-het-moeras.html