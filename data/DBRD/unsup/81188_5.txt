Wederom is Eindfeest weer een geweldig geschreven boek van Jet van Vuuren. Vanaf de eerste pagina's houdt het boek je in zijn greep en voel je de drang om door te lezen. De interne dialogen van de hoofdpersonen in het boek zijn bloemrijk beschreven waardoor je in gedachte alles voor je ziet en mee beleeft. Elke keer denk je als lezer te beseffen hoe het zit en te weten wat er schuilgaat achter het moorddadige plan van de hoofdpersoon. Maar tot aan het eind wordt je in spanning gehouden en elke keer opnieuw verrast.

Ondanks dat de personages allemaal enigszins verknipt zijn is het gemakkelijk om je als lezer te herkennen in bepaalde trekjes van hen en je eigen menselijkheid te voelen. Daarbij zorgt dit ervoor dat je meeleeft met het hoofdpersonage.

Zeker een aanrader dus, als je even wil verdwijnen in een goed, meeslepend boek!