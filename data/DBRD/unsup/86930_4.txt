Onderuit, alweer het tweede boek van Freek van Apeldoorn, vertelt het verhaal van Jessie. Een eenzame vrouw die het leven van de sombere kant beziet. Niet echt een boek om vrolijk van te worden, maar wel een boek dat je bij de keel grijpt. Tijdens het lezen liet Jessie me niet meer los. Ik leerde haar steeds beter kennen en hoopte gaandeweg het verhaal zo dat haar leven wat zonniger zou worden. Dat ze het allemaal verkeerd zag. Of dat gaat lukken? Dat kun je zelf lezen in dit bijzondere boek.