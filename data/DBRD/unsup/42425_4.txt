Harriet, hoofdpersoon in dit boek, is een perfectionist. Maar ze knapt bijna onder de druk, zeker als ze voor twee kinderen moet gaan zorgen. Ik vind de psychische nood van iedereen in dit boek heel sterk beschreven, maar Harriet is wel heel herkenbaar. Ze vindt zichzelf een ontzettende emotionele faler, terwijl niemand anders daar last van lijkt te hebben. Heel mooi neergezet.

Het verhaal is idyllisch en ellendig tegelijkertijd. Het enige jammere aan dit boek is dat er net wat teveel gebeurt. De dood van de zus en alle ellende daar omheen is geloofwaardig, maar er gaat nog zoveel meer mis, dat je bijna gaat denken dat het hele dorp behekst is. Familiegeschiedenis die heerlijk weg leest.