Tamara Onos is arboprofessional, zij adviseert en schrijft over veilig en gezond werken.
Onder invloed is haar debuut en tevens het eerste deel van de serie Renske Nyland thriller.

Tijdens een rondje hardlopen word Renske geconfronteerd met een dode visser. De politie doet het af als een ongeval door drank maar Renske is het hier niet mee eens. Ze zet alles op alles om er achter te komen wat er is gebeurd.

Onder invloed is een vlot lezend verhaal met een simpele schrijfstijl. Dit maakt het boek geschikt voor tieners tot aan volwassenen. Hierdoor vroeg ik me in het begin tijdens het lezen wel af of dit boek niet meer voor Young Adult was maar verder lezende in het boek werd dit wel anders.
Het verhaal bouwt zich heel langzaam op qua spanning, toch gebeurd er genoeg in het verhaal om geboeid te blijven lezen. Vooral het tweede deel van het verhaal heb ik in 1 ruk uitgelezen.
Het verhaal is uiteindelijk niet heel verrassend of onvoorspelbaar maar toch wel een fijn verhaal om te lezen.
Renske Nyland is een interessant personage, een volhardend persoon, af en toe kwam ze wat te stalkerig over voor mijn gevoel, maar gaandeweg het boek kreeg ik meer begrip voor haar.
Dit boek is een prima debuut en ik ben benieuwd naar een volgend deel. Hopelijk is het boek dan wat dikker!