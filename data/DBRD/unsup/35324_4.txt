Angst blijkt ongegrond

De release van dit boek liet lang op zich wachten. De release datum werd steeds weer verder weggezet in de toekomst. Iets wat een angstige gedachte bij mij teweegbracht: Adler-Olsen is er kennelijk niet in geslaagd om een vijfde verhaal in de serie Q af te leveren, die qua niveau in dit rijtje past. Men is kennelijk constant aan het bijslijpen. Achteraf blijkt deze angstgedachte ongegrond te zijn. Het Marco-effect past prima in dit rijtje thuis. Het haalt niet het niveau van het derde en vierde deel in deze reeks, maar is wel weer beter dan de eerste twee delen. Ik heb er weer van genoten. De schrijver moet er echter wel voor waken dat de karakters geen geforceerd karakter krijgen. Soms volgen de kamelengrapjes elkaar wel heel snel op, waarbij je soms even het gevoel krijgt van: "nu weten we het wel". Maar al met al weer een mooi en spannend verhaal!