Gezien de tekst op de achterflap en dat het verhaal van Maarten in de ik-persoon is geschreven verwacht je dat hij de hoofdrol speelt in het verhaal maar andere figuren spelen een evenredig grote rol. Dit zijn
Lisa ( collega van Maarten), Hans (chef van Maarten en Lisa), Barbara ( vrouw van Hans) ,
Erik ( kunstenaar ). Alle karakters zijn op de een of andere manier met elkaar en met Maarten verbonden, soms op een manier die je niet verwacht of waarbij het net even lijkt dat toeval een wel heel grote rol speelt.

Het verhaal is origineel en zeer vermakelijk. De stem die Maarten te pas en te onpas van adviezen voorziet en op zijn tijd behoorlijk irritant is voor Maarten lijkt hem toch wel goed gezind te zijn. Maar zoals gezegd ik had een wat grotere rol voor Maarten en zeker voor de stem verwacht.
Het is de schrijfster wel gelukt mij te boeien met haar verhaal. Het is mooi hoe de personages met elkaar verbonden zijn / raken en het thrillerelement is mooi uitgewerkt. Wat er precies in de proloog is gebeurt en met wie daar is een wat lange aanloop naar nodig maar omdat het verhaal heerlijk vlot leest maakt dat niet uit en de puzzelstukjes vallen vanzelf op zijn plaats.
Naast dit stukje spanning is het ook vermakelijk te lezen hoe de personages zich soms in vreemde situaties weten te raken en hierdoor ook de nodige invloed op de anderen hebben.

Een smakelijk web met intriges wat heerlijk weg leest !