Nicolas Sparks' verfilmingen van zijn boeken zijn misschien bij het grote publiek bekender dan zijn boeken zelf. Denken we aan 'Dear John', 'The Notebook', etc. Ook dit boek is blijkbaar al verfilmd, ook al heb ik deze film nog niet gezien.
'Het beste van mij' is het verhaal van Amanda en Dawson en hun jeugdliefde die, omwille van Dawsons criminele familie, niet mocht zijn. Twintig jaar later brengt de dood van een wederzijdse kennis hen voor een korte periode terug bij elkaar. Amanda is inmiddels getrouwd en moeder; Dawson is single gebleven: hij heeft haar nooit kunnen vergeten.
Was hun relatiebreuk destijds een vergissing? Zou hun leven mooier geweest zijn als ze samengebleven waren? Wagen ze het ditmaal?
'Het beste van mij' is een op en top romantisch boek met, wat wel gebruikelijker is bij Sparks, een tikje magie.
Ik heb ervan genoten. Op het einde heb ik wat traantjes moeten wegpinken. Ook dat is niet ongebruikelijk bij een roman van Sparks.... Heel mooi.