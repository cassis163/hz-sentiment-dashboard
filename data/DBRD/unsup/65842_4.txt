De cover is... ok√©. Ik ben er nooit echt fan van geweest, maar lelijk is hij nu ook weer niet. Maar de volgende boeken zijn wel beter.
Na mijn nostalgisch/melodramatische gedachten tijdens het lezen van Davide Morosinotto heb ik besloten om maar eens een keer deze reeks te herlezen - da's al jaren geleden. Zoals ik nog wist, zitten er redelijk wat fouten in de tekst. Een aantal aanhalingstekens vergeten, een paar rare dingen aan de opmaak van de tekst. Da's wel irritant, maar goed...
Op zich vind ik de eerste pakweg 150 bladzijdes nu niet zo'n daverend succes. Die hoofdstukken met Mattia konden me maar weinig schelen en ook Sofia was toen nog niet helemaal een personage waar ik veel voeling mee had. Ze is... heel anders dan je van een hoofdpersonage zou verwachten, en hoewel die er ook moeten zijn was ik er niet helemaal weg van. Maar als je verder in het boek gaat, is het best te doen en wordt ook de verhaallijn beter.
Het zijn draken, mensen, draken! Hoef ik nog iets over de plot te zeggen?
De vertaling is door een vertaalbureau gemaakt, denk ik, Tradurosa, waar helaas niet echt iets van informatie te vinden is. Voor iemand die, net als ik, Italiaans heeft gestudeerd, zal het in de vertaling hier en daar opvallen dat het uit het Italiaans, of toch zeker uit een Romaanse taal vertaald is. Of dat een goede of slechte zaak is, bepaal je zelf. Er zijn een paar momenten waarop het een beetje raar lijkt, er zijn andere momenten waarop dat exotische, vreemde-taalelement een aangename afwisseling is.
Al bij al heeft dit boek zijn nadelen, maar ook zijn voordelen. Als je niet helemaal zeker bent of je dit nu moet lezen of niet, dan zou ik zeggen: ja! Als je bij bladzijde 100 twijfelt of je verder moet lezen: ook ja! En als je het hele boek gelezen hebt en je twijfelt ook nog: dan zeker ja! Ik vind de volgende boeken beter dan het eerste deel.
7,3/10