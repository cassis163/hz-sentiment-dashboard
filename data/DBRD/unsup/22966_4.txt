Mij niet gezien is een heftig verhaal over een zoektocht naar een vermiste vriend. Een reisverhaal van Mila met haar vader naar de andere kant van de oceaan en nog veel verder. Maar het is evenzeer een zoektocht naar ons eigen beweegredenen om te leven en te overleven. Waarom zijn de dingen zoals ze zijn. Hoe kunnen we anderen helpen en gelukkig maken. En willen anderen wel geholpen worden. En hoe komt het dat vrienden soms uit elkaar groeien. Veel levensvragen die mensen bezighouden en waarrond Meg Rossof inzicht in probeert te geven.
Het plot heeft een goede spanningsboog en het verhaal leest vlot en is vaak zeer emotioneel geladen. Het is soms grappig en ook heel onvoorspelbaar. Kortom een verhaal met veel laagjes en denkwerk, maar vooral veel leesplezier.