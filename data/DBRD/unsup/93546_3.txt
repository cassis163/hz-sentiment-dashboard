In deze feelgood laat Jenny haar steenrijke verloofde staan voor het altaar op het ja-ik-wil-moment. Een beetje aan de late kant vindt ze zelf ook wel als ze in haar peperdure jurk de kerk uit rent. Gelukkig komt haar zus Miranda achter haar aan en samen vluchten ze in haar busje. Maar dan, waar ga je heen als je niets meer hebt? Ze woonde immers ook op het landgoed van haar aanstaande schoonouders en hoefde niet te werken. Ze neemt (wederom) een impulsief besluit en vertrekt naar Canada, daar woont haar lievelingsoom Charlie. Ze hebben echter al heel lang geen contact meer gehad en ze treft een andere man aan dan degene die ze zich uit haar jeugd herinnert. Bovendien woont hij maar in een heel klein plaatsje, Rainbow Lake, waar niet veel te doen is. Al snel voelt ze zich er toch thuis, maar hoe moet het dan verder met haar leven?
Leest lekker weg maar mist zelfs voor een feelgood toch wat diepgang. Er zit wel een onverwachte twist in het verhaal, maar persoonlijk vond ik die wat overbodig. Een prima boek wat je lekker vlot uitleest maar geen hoogvlieger. Ik heb het E-book gelezen maar de cover van het boek vind ik heel aantrekkelijk, ik zou er zeker door aangetrokken worden in een boekhandel.