Cass Anderson is 's avonds laat onderweg naar haar huis, dat afgelegen ligt.
Ondanks het noodweer, en advies van haar echtgenoot om niet door de verlaten weg in het bos te rijden, doet ze dat toch omdat deze weg vele malen korter is.
Tijdens deze rit ziet ze een auto stil staan op een passeerhaven, ze twijfelt of ze moet stoppen.
Ze ziet een vrouw in de auto zitten, en vraagt zich af of ze hulp nodig heeft.
Ze wacht op een sein van de vrouw, die niet komt.
Ze vraagt zich af wat ze moet doen, er schieten zaken door haar hoofd zoals : is dit een manier om mij uit mijn auto te lokken?
Ze wordt bang, en heeft de moed niet om uit te stappen.
Ze besluit om door te rijden, en thuis de politie op de hoogte te brengen van de stilstaande auto.
Eenmaal thuis, vergeet ze de hulpdiensten te informeren.
De volgende ochtend word duidelijk dat de vrouw in de auto gisteravond op afschuwelijke wijze is vermoord.
Cass voelt zich enorm schuldig.
Had ze haar leven kunnen redden door toch uit te stappen?
Hoe kon ze zo stom zijn om te vergeten de hulpdiensten in te schakelen?
Al gauw neemt de moord beslag op haar, ze is er van ontdaan, het houd haar dag en nacht bezig.
Daar komt bij dat ze steeds meer dingen vergeet, haar leven word een ware hel. Ze leeft voortdurend in angst.
Angst voor de moordenaar van de vrouw, en de angst voor de ziekte waar haar moeder aan is gestorven : dementie.
Ze takelt steeds verder af, kan niet meer normaal functioneren.
Het slikken van pillen die zijn voorgeschreven door haar Psycholoog, helpen haar door de dagen heen.
Steeds meer lijkt het erop dat ze lijdt aan dezelfde ziekte als haar moeder deed.
Er gebeuren onverklaarbare dingen, die wijzen op geheugenverlies van Cass.
Tot dat ze iets vind, wat alles kan verklaren.
Alle puzzelstukjes vallen langzaam op zijn plek.
Cass, die twijfelt aan haar zelf, moet haar zelf nu in de hand houden om tot op de bodem uit te zoeken wat er nu eigenlijk echt aan de hand is.

Je leeft enorm met Cass mee, je voelt haar angst. Het verhaal is vanaf het begin tot het eind spannend. Je wilt verder lezen, je wilt weten wat er met Cass aan de hand is, en je wilt weten wie de moordernaar is van de vrouw die Cass die avond tegen kwam. Het verhaal wordt langzaam steeds verder uitgediept en zet je in eerste instantie totaal op het verkeerde spoor. Doordat je hier zo in zit, is het einde zeer verrassend. Iets wat je totaal niet had verwacht, blijkt toch de waarheid.

B.A. Paris is van Frans-Ierse komaf en groeide op in Engeland. Ze heeft ook een tijdje in Nederland gewoond. Momenteel woont ze in Frankrijk, waar ze met haar man een talenschool heeft opgezet. Achter gesloten deuren is haar debuut waar ze in één klap haar naam als thrillerschrijfster heeft gevestigd.

'Gebroken.' is een zeer goed geschreven verhaal, die je vanaf het begin tot het eind blijft boeien. Ik ga zeer zeker meer boeken van haar lezen.