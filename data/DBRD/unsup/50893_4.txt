Eindelijk een nieuwe Weisberger en dan nog wel een vervolgdeel. Daar hebben we lang op moeten wachten. Ik heb alle boeken van Weisberger gelezen en genoot er altijd enorm van. Dat het zich afspeelt in New York, de humor, de avonturen van de hoofdpersonages sprak mij altijd enorm aan. Daarom was ik erg benieuwd naar dit nieuwe verhaal met oude bekenden.

In dit verhaal maken we nogmaals kennis met Emily, die ooit de assistent van Miranda van Runway is geweest tot ze voor zichzelf is begonnen. Emily is wat ouder geworden, maar ook scherper, onaardiger en verwend. Ze woont nu in LA maar is daar niet gelukkig. Als ze voor een klus wordt opgeroepen naar New York is ze maar wat blij om weer in haar oude vertrouwde stad te zijn. Daar zoekt ze haar oude vriendin Miriam die net is verhuisd met haar gezin naar een voorstad en via Miriam maken we kennis met Karolina wiens leven volledig overhoop wordt gehaald wanneer ze onterecht wordt gearresteerd van rijden onder invloed.

Tijdens het lezen kom je er al snel achter dat er iets niet klopt in de verhaallijn van Karolina, maar het gevoel van onmacht overheerst. Weisberger heeft de situatie zo goed geschetst, dat je je afvraagt hoe dit grote onrecht ooit nog goed komt.

Karolina vind ik echt een heel sterk personage. Wat zij te voorduren krijgt en hoe ze met de situatie omgaat is erg knap. Daarnaast is het een persoon waarin je je makkelijk in kan leven. Ze is niet rijk geboren, maar komt uit een 'normaal' leven en heeft toevallig geluk gehad. Dat maakt haar toegankelijker en je hoopt zo dat het goed gaat komen.
De avonturen die Miriam meemaakt als nieuwe fulltime moeder in een voorstad zijn hillarisch alhoewel je af en plaatsvervangende schaamte krijgt. Maar Miriam is anders dan alle verwende moeders in Greenwich. Miriam heeft altijd hard gewerkt en haar eigen geld verdient. Dat maakt wel dat ik echt fan van haar ben! Haar drukke leven in New York opgeven om fulltime moeder te worden in een voorstad, wat een grootte stap.
Van alle drie de personages, leeft Emily het meest haar eigen, aparte leven. Ze heeft geen kinderen en weet dan ook niet wat ze meemaakt als ze in de wereld van de moeders terechtkomt in Greenwich. Toch lijkt tegen het einde ook Emily wat te ontdooien en wat menselijker te worden. Dat vond ik wel mooi om te lezen.

Je krijgt de avonturen van deze drie vriendinnen mee in verschillende perspectieve. Elk hoofdstuk is geschreven vanuit hun oogpunt. Dat maakt dat je bij alle drie even betrokken bent. Daarnaast wisselt weet Weisberger ook met haar schrijfstijl verschillende emoties op te roepen. Verdriet, humor, boosheid en op momenten is het ook spannend.

Leugens & lattes is een van Weisbergers beste boeken tot nu toe. Hij is scherp, grappig en het verhaal zit goed in elkaar. Misschien een tikje voorspelbaar, maar het is zo onderhoudend dat het niet erg is. Heb je de andere delen niet gelezen of is het wat weggezakt? Maak je geen zorgen, zelfs zonder voorkennis is dit boek prima te lezen.