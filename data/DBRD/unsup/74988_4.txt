Exit is het debuut van Hans Pos en hij heeft een ontzettende spannende thriller neergezet.

We maken kennis met Cecelia,de hoofdpersoon van het boek,een meisje dat terecht komt in de drugsmaffia en langzaam opklimt naar de top.
Ze heeft een goed leventje,nooit gebrek aan geld,maar er komt een tijd dat ze er toch mee wil stoppen.
Op het moment dat ze dit aan haar grote baas wil vertellen worden ze opgepakt en gearresteerd.
En dan wordt ze voor een keuze gesteld,óf praten en een nieuwe identiteit krijgen óf voor jaren de gevangenis ingaan.
Ze kiest voor het eerste en dan gaat ze een leven tegemoet zonder familie en haar oude vrienden.
Het boek vertelt van het heden maar gaat ook terug met flashbacks en laat zien hoe ze in dat drugswereldje terecht is gekomen.
De karakters worden goed neergezet en je leert heel wat mensen kennen,zowel mensen uit het drugswereldje als mensen uit haar verleden.
Het is een spannend en een meeslepend verhaal ,een verhaal dat je tot het einde toe blijft boeien.
Heb het boek met veel plezier gelezen en ben benieuwd naar een tweede boek van Hans Pos.