'Het huis aan de rand van de hemelâ€™ is een onderhoudende roman met een actueel karakter vanwege de zoektocht van kleindochter Lizzy naar de verborgen geschiedenis van de Joodse familie Bloch en haar grootvader Bodo Kirchmann in Freiburg Duitsland en van het landgoed Rosshimmel in De Vogezen Frankrijk.

De combinatie van de gebeurtenissen in de twee landen over bijna een hele eeuw vond ik een toegevoegde waarde en geeft een fraai tijdsbeeld van een onstuimige periode.

Met verrassende ontwikkelingen weet de Duitse schrijfster Bettina Storks spanning vast te houden, niets is voorspelbaar.

Het zijn niet alleen de vreselijke voorbodes van De Tweede Wereldoorlog die verantwoordelijk zijn voor het ontslag van Bloch in 1937 bij de steeds rijker wordende firma van Kirchmann, het is niet alleen de sterke antisemitische houding van vrienden van de grootouders Bodo en Constanze Kirchmann van Lizzy.

Wat is er destijds nog meer gebeurt, wat kon het daglicht niet verdragen, waren er menselijke factoren die van belang waren die tenslotte het lot van de familie Bloch bezegelde?
Kan Lizzy en haar gezin de feiten onder ogen zien, schaamte verdragen en hoe leeft Lizzy verder met de vader van haar dochter die steeds meer van haar verwijdert raakt?

Deze verbintenissen van heden en verleden zorgen voor een opvallend frisse en eigentijdse sfeer in het boek.
'Het huis aan de rand van de hemel' van Bettina Storks is met een toegankelijke schrijfwijze een aantrekkelijke roman.