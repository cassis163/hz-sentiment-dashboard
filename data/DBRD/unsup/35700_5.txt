Neem een paar dagen vrij en verdrink in dit nieuwe boek van Karin Slaughter!
Karin Slaughter slaagt er buitengewoon goed in om draadjes die een jaar of 4 geleden in Triptiek gestart zijn en in volgende boeken verder gingen nu aan elkaar te knopen. In dit boek worden zeer veel vragen beantwoord. Voor het eerst is vrij snel duidelijk wie de dader is, tenminste, dat denk je... Deze thriller is opgebouwd uit twee verhalen die samen komen: Atlanta in 1975 en Atlanta in het heden. Je merkt duidelijk dat KS veel research heeft verricht naar vrouwen in het politiekorps in die tijd, haar beschrijvingen zijn als altijd bijzonder levendig.
Knap geschreven, een boek dat je in een adem uit wilt lezen. En Karin Slaughter zou zichzelf niet zijn als je niet toch met een paar kleine vragen blijft zitten waardoor je direct verlangt naar haar volgende boek!!
Laat maar komen!!