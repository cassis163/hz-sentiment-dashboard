Een opmerkelijk boek is geboren uit de schrijver Tom Rob Smith: kind 44. Opmerkelijk omdat het verhaal zich afspeelt in de voormalige Sovjet-Unie waarover je als lezer niet veel vaker hebben kunnen lezen. Deze thriller is gebaseerd op een waar gebeurde moord en speelt zich af in 1953 toen het land zwaar gebukt ging onder het regime van Stalin. De schrijver heeft de toenmalige omstandigheden waarin de mensen moesten overleven in een ernstig ontwrichte, achterdochtige, wrede en van vrijheid ontnomen samenleving gebruikt als achtergrond tegen de moorden op kinderen. Het is juist deze samenhang die er voor zorgt dat het boek niet alleen uitermate spannend is en voortdurend verrast, maar ook zeer onderhoudend is geworden. De lezer wordt regelmatig geconfronteerd met gruwelijkheden die in naam van de staat worden uitgevoerd. Marteling, vervolging, verbanning maar vooral de controle op het dagelijks leven worden in dit boek niet geschuwd. Daarnaast volg je de weg van de hoofdpersoon Leo die, omheen deze ontzettingen waaraan hij uiteindelijk ook zelf ten prooi valt, tegen alle heersende protocollen in, op zoek gaat naar de moordenaar van weerloze kinderen. Een zoektocht die van begin af aan tevens zijn eigen levensverhaal zal vertellen. De schrijver Tom Rob Smith heeft met zijn debuut kind 44 een thriller van formaat geschreven waaraan veel research ten grondslag ligt. Door de moorden te koppelen aan het Sovjet-verleden heeft de schrijver laten zien meer te willen vertellen dan alleen een spannend boek