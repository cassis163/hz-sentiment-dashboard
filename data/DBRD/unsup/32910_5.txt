Vanaf blz 1 verdwijn je in dit verhaal en volg je Catrijn met een verhuizing van het boerenland naar de stad waar ze een nieuw leven gaat opbouwen. Het leven speelt zich af rond 1655 en het is zo goed beschreven dat ik er een hele visuele beeldvorming bij had. Catrijn is een vlotte vrouw, maar ook de mensen die ze ontmoet staan op een enkeling na positief in het leven. Via VOC wordt de wereld ontdekt en is er sprake van een bruisende stadsleven met een gezonde werklust. Catrijn heeft redelijk de wind mee, en het gaat haar met wat ups en downs goed af. Tot dat er zich diverse tegenslagen voordoen. Het boek leest vlot en luchtig. Het geeft een goede kijk in de historie van Nederland en zowel het leven in Haarlem, Alkmaar Amsterdam en Delft worden prachtig beschreven. We kunnen trots zijn op deze auteur die onze geschiedenis op deze manier zo mooi weet te verwoorden. Ik heb genoten van dit prachtige boek!