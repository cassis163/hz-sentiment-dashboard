De aanbeveling van Michael Connelly op de voorkant van het omslag is lichtelijk overdreven. Maar goed, daar zijn die aanbevelingen voor: een fan van Michael Connelly zal dit boek allicht eerder oppakken dan iemand anders. De stijl van King vertoont wel wat overeenkomsten met die van Connelly: eigenlijk is het allemaal middelmaat, maar toch kan je het niet neerleggen. Heel knap dus!

De tekst op de achterkant van het omslag doet het ergste vermoeden: niet wéér iemand die zielig is en dan toch nog een zaak gaat uitzoeken maar gelukkig valt het allemaal mee. Hoofdpersoon Max Feedman zit niet zo lekker in zn vel maar gaandeweg het verhaal gaat het al wat beter. De sfeerbeschrijvingen in het boek zijn dik in orde. Sommige karakters hadden wat beter uitgediept kunnen worden.

Geen enge dingen gevonden in de vertaling. Een lekker boek voor op het strand of een terrasje!