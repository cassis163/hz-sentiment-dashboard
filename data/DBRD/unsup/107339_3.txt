In de heerlijke nieuwe wereld valt niet meer te kiezen. Iedereen is bij de geboorte reeds voorbestemd om gelukkig te zijn. Hiervoor wordt elk individu tijdens de embryonale ontwikkeling geconditioneerd (zeg maar geprogrammeerd) voor zijn specifieke taak in de maatschappij. Een klassen maatschappij waar iedereen gelukkig is desnoods met de hulp van een beetje soma (drug). In een dergelijke maatschappij is geen plaats voor vrijheid, waarheid en de schoonheid van het leven (literatuur, discussie, kunst, liefde, moraal, godsdienst, ...).
Op zich een confronterend verhaal maar al bij al blijf ik er vrij gerust in dat het nooit zo'n vaart zal lopen. Ik las het boek 25 jaar geleden voor de eerste maal. Het blijft een klassieker maar nu ervaar ik minder de magie van het boek dan toen. Het is duidelijk, met de jaren veranderen de interesses.