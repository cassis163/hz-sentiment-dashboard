Na aanmelding krijg je een 'gratis' e-book in ruil voor een recensie, dit is dus de mijne. Ik had mij vooraf niet voorbereid op wat voor sorrt boek het zou zijn, spannend dus.
Na ontvangst blijkt het om een boek te gaan dat verhaalt over een dode jongen/man en hoe zijn omgeving daarop reageert, mee omgaat. Oei, dat is even slikken!
Het gaat om Mattias, alleen die is er dus niet meer. Per hoofdstuk volgen we verschillende mensen uit zijn directe omgeving: zijn vriendin, zijn moeder, opa en oma en ieder met hun eigen gevoelens, ervaringen en herinneringen aan Mattias.
Bij ieder hoofdstuk was het lastig om de draad weer op te pakken, vaak ga je weer even terug in de tijd. Ik denk dan ook dat het boek niet voor iedereen even makkelijk te lezen is.
Ik moet echter zeggen dat ik van het boek genoten heb! Ik zag er aanvankelijk tegenop, maar het is me voor de volle 100% meegevallen. Dat komt waarschijnlijk ook omdat het een boek is dat een heel andere benadering heeft dan andere boeken