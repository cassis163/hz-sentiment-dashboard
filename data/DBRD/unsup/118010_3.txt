Kind 39 is de (lelijke) titel van de oorspronkelijk Italiaanse thriller Fiori sopra L’Inferno (Bloemen over de hel) van de debuterend auteur Ilaria Tuti (1976, Gemona del Friuli, Udine, Ita) Tuti is een afgestudeerde econome en werkt als illustrator.

Als er een uitgestald en geëxposeerd lijk wordt aangetroffen is dit een zaak voor commissaris Teresa Battaglia en inspecteur Massimo. Het lijk is aangetroffen in een onherbergzaam gebied, geisoleerd en het domein van een vrij gesloten gemeenschap. Dit bemoeilijkt het onderzoek wat de toch al moeilijke zaak er niet gemakkelijker op maakt. Waarom verminkt iemand op zo’n verschrikkelijke wijze zijn slachtoffer?

Battaglia is een ervaren hoog aangeschreven en getalenteerde commissaris die al vele zaken heeft opgelost. Haar collega Massimo is een gretige nieuwkomer die een manier probeert te vinden om goed om te gaan met de norse, maar kundige commissaris en zo probeert veel op te steken.


De schrijfstijl is toegankelijk voor een groot publiek en prettig. Veel aandacht is er voor scenery en de beschrijvingen van de sfeer die de omgeving waar het zich afspeelt recht doen.. Een mooie achtergrond voor deze thriller. Het boek is sterk in een goed doordacht plot met verschillende verhaallijnen die mooi bij elkaar komen en voorzien van een iet wat verrassende finale. Mooi is het gegeven dat de dader tevens ook slachtoffer is

Heel goed debuut met een prima protagonist Teresa Battaglia. Een 2e deel rond deze hoofdpersoon zal volgen (titel en datum nog onbekend).
Complimenten wederom voor uitgever X, die met de zogenaamde Europa selectie er iedere keer weer in slaagt een parel te vinden.

3,5 ster