'Diep in het bos
stond een wit houten huis
met negen kleine raampjes en een rode deur.'

De kunstzinnige prenten, in dit bijzondere boek van uitgeverij Christofoor, laten een oud Russisch volkssprookje tot leven komen. De kaft voelt ouderwets lekker aan en de illustratie voorop spiegelt de inhoud. Kleur voert de boventoon op alle bladzijdes. Sprookjesachtig en echt prachtig. Door de mimiek en houding van de dieren zijn woorden bijna overbodig. De illustraties vanuit het diepe bos vertellen het verhaal over nieuwe vriendschappen, ruimte maken voor elkaar en uitdagingen aangaan.

Een heel bijzonder prentenboek!
En onder andere door de herhaling in de tekst en de bekende bosdieren ook nog eens erg fijn om voor te lezen aan peuters en kleuters.

Vrolijke groet,
Fien de Voorleesfee
www.voorleesfee.nl