Vind ik leuk! krijgt van mij zeker een duimpje omhoog. Een leuk fantasierijk boek om te lezen, soms iets te onrealistisch want een 14 jarige achter het stuur van de auto valt dan de ouders misschien niet op maar anderen zouden wellicht toch iets zien. Maar ja daar moeten we dan onze fantasie maar voor gebruiken.
Kiki kan met haar wensupdates via haar profiel op het online platform #Hashtag alles vragen wat haar hartje begeert maar ze kan nog niet alle consequenties er van overzien. Voordat ze erachter komt dat alles wat ze wenst uitkomt zijn er al een aantal merkwaardige acties voorbij gekomen.
En door een akkefietje werken de wensupdates plots niet meer maar dan is het de vraag of het nog niet te laat is? Is Kiki nog op tijd om grote schade te voorkomen? Je leest het in Vind ik leuk!

Vind ik leuk! is geschreven in begrijpelijke, vlotte taal en is voor de doelgroep zeker herkenbaar. Herkenbare situaties als ruzies thuis, verliefdheden, online/offline leven maar ook schoolperikelen komen aan bod, de echte puber ‘problemen’ dus.
Het is opgedeeld in 14 hoofdstukken die vanuit Kiki worden beschreven. De hoofdstukken zijn van prima lengte.

Ik vond Vind ik leuk! leuk om te lezen en vermakelijk maar niet meer dan dat.