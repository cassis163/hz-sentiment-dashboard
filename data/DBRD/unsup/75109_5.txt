Het eerste deel van de Jessica Haider-serie. Tevens ook mijn eerste boek wat ik van Corine Hartman heb gelezen, maar absoluut niet mijn laatste. Wat heb ik genoten van dit boek.

In Bloedlijn maken we kennis met rechercheur Jessica Haider. Een vrouw die al heel wat achter de rug heeft. Een scheiding en haar enige zoon die vermoord is op een akelige manier.

Jessica Haider wordt in het boek neergezet als een stoere, pittige dame met verschillende emoties. Gebruikt drugs en is niet vies van seks en houdt van actie. Ik vind dat ze als een zeer interessant persoon is neergezet en daar wil ik graag meer over weten. Een prachtige personage.
De overige personages worden ook zo goed neergezet dat je ze heel concreet kan gaan inbeelden.

Jessica gaat na de tijd van rouw weer aan het werk en ze wilt laten zien dat ze het weer aankan.
Ze gaat naar een overleden meisje van 16 jaar die volgens familie zelfmoord zou hebben gepleegd. Jessica gaat volledig op aan deze zaak. Ze moet alleen proberen privé en zakelijk gescheiden te houden.

En als je denkt dat het boek bijna uit is, komt er een mooie climax er bovenop zodat je deel 2 echt wel zou moeten/willen lezen.












   