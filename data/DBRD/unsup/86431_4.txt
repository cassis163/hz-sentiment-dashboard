Sayer Altair wordt geconfronteerd met een dood meisje in een kooi is het hele team van slag. Alvorens het meisje wordt gevonden raken er eerst nog een aantal mensen van het team door boobytraps die zijn geplaatst. Het meisje blijkt de vermiste dochter van de senator te zijn. Als Sayer op een foto de dochter van de senator ziet staan met een ander meisje blijkt dit het meisje te zijn wat ook wordt vermist en waarschijnlijk ook in een kooi vast zit. Het team werkt dag en nacht door om de dader(s) te achterhalen wat een lastige klus is. Als ze een verdachte op het oog hebben weten ze zeker dat ze er zijn maar niets is minder waar. De zoektocht gaat door en er wordt ondertussen weer een meisje vermist. Er wordt op een gegeven moment een verband gelegd met tweelingen, rituelen en een drug die de meisjes naar een andere wereld brengen. Sayer vindt steun bij haar zorgenkralen die veelvuldig terugkomen in het boek. Lukt het de agenten om de dader(s) te achterhalen?


Een spannend boek waarbij je constant op het verkeerde spoor wordt gezet. Sayer worstelt met haar verleden door haar overleden ouders en overleden man waardoor ze snel boos wordt. Op een gegeven moment heeft de kunsthistoricus James interesse in haar en vraagt haar mee uit eten. Hier lees je niets meer over dus dat miste ik. Ook is het plot zo geschreven dat er wellicht een vervolg volgt op dit verhaal. Het boek bevat veel psychologie en zit goed in elkaar. Er zaten wel veel moeilijke woorden in dus een uitleg wat het betekent zou handig zijn geweest. Al met al wel een aanrader.