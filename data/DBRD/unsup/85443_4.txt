Cinder is een cyborg, wat inhoud dat ze half robot, half menselijk is. Hoewel haar stiefmoeder haar liever niet in huis zou hebben, mag ze toch blijven omdat ze de kost verdient met haar technische kunsten. Cinder is monteur en op een dag komt prins Kai bij haar langs. Het klikt tussen hen, maar dan wordt de stad getroffen door de pest, waar ook Cinders stiefzus slachtoffer van wordt. Haar stiefmoeder is ervan overtuigd dat het Cinders schuld is en geeft haar op als vrijwilliger voor onderzoek naar een medicijn.

De inhoud is veel makkelijker samen te vatten: geweldig! De schrijfstijl is prettig en ook vanwege de spanning leest het boek erg vlot. Ik vind het idee origineel. Pas rond pagina 380 snapte ik de titel en de ondertitel en het hele idee van Cinderella –> Cinder en het bal met prins en schoonmaakster –> monteur met stiefmoeder. Echt leuk! Het verhaal kwam alleen wat laat op gang, want eerst ging het over Cinder’s leefomstandigheden, het bal, haar zusjes en de prins. Pas toen ze vrijwilliger werd, kwam het verhaal voor mijn gevoel goed op gang omdat dit was waar het verhaal over gaat.

Het einde was erg goed, alleen naar mijn mening iets te veel toegelicht. De laatste zin van het ena-laatste hoofdstuk was perfect. Het was een veel zeggende zin, maar wel zo dat het niet alles verklaarde: een open einde dus. Toen kwam ik er achter dat er nóg een hoofdstuk was. Dit vond ik eigenlijk wel jammer, want ik was al aan het denken over dat open einde dat nu dus geen einde bleek te zijn. In het laatste hoofdstuk werd die zin uitgelegd, en dat vond ik wel jammer. Ik ben van mening dat Marissa Meyer hiermee beter had kunnen wachten tot deel 2. Dit neemt natuurlijk niet weg dat ik niet nieuwsgierig ben geworden naar deel 2 want dat ben ik zeker wel!

Concluderend leest Cinder erg vlot, is spannend en bevat originele ideeën, zoals het idee om van Assepoester een cyborg te maken. Hoewel de verhaallijn van het begin voor mij een bijverhaallijn was, en hoewel het laatste hoofdstuk naar mijn mening beter weggelaten kon worden, vind ik Cinder een erg leuk boek dat zeker de moeite waard is om te lezen.