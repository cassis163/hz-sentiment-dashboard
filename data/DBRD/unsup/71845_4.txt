De cover van De kaart van zout en sterren geeft je onmiddellijk het gevoel in de wereld van duizend-en-een nacht beland te zijn. Niets is minder waar.
Het boek speelt zich voornamelijk in Syrië af. Niettegenstaande dat het hoofdpersonage Nour in Amerika geboren is.
De verhaallijn is in twee delen gesplitst. Enerzijds het verhaal van Rawiya en Al-Idrisi gedurende de middeleeuwen, anderzijds dit van Nour en haar zussen Hoeda en Zahrah.
Het verhaal begint bij het overlijden van Baba, Nour’s vader. Hierop besluit haar moeder terug te keren naar haar familie in Homs. Spijtig genoeg tiert in Homs volop de oorlog.
De tweede verhaallijn, die mooi verweven is met die van Nour, gaat over Rawiya, een meisje dat op ontdekkingsreis gaat en waarbij zij eigenlijk de verhalenvertelster in dit boek is.

"Elke plaats waar je naar toe gaat wordt een deel van je. Maar geen enkele plaats meer dan thuis."

De kaart van zout en sterren is sfeerrijk geschreven, vol details. Er wordt zoveel kleurige beeldspraak gebruikt dat je jezelf in Syrië waant. Buiten de bomaanslagen dan gerekend.
De auteur schrijft niet alleen mooi maar kent ook de kunst van verhalen vertellen. Hierbij deed ze mij denken aan Khaled Hosseini.
De kaart van zout en sterren is een mix van magische pracht en harde realiteit.
Voor mij was dit zeker een geslaagd debuut.

Rating: 4,5/5