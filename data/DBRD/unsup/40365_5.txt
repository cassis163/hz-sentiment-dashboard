net als bij de Ondergrondse Spoorweg is de Jongens van Nickel een bij de keel grijpende roman, gebaseerd op afschuwelijke feiten in het tijdperk van de Jim Crow-rassenwetten, een inktzwarte bladzijde uit de geschiedenis van de Verenigde Staten...

Elwood Curtis, een arme, maar pientere donkere jongeman die aanvankelijk nog geloof hecht aan de woorden van de dominee Martin Luther King als die predikt dat zwarte jongens en meisjes evenveel waard zijn als anderen, ondanks de strikte rassenscheiding in het diepe Zuiden...

Elwood’s idealistische geloof in de beginjaren van de burgerrechtenbeweging wordt op de proef gesteld wanneer hij onterecht veroordeeld wordt tot tuchtschool Nickel Academy in de gesegregeerde Florida van de jaren 60 ...
racistische opzichters, corruptie, gruwelijke mishandelingen, misbruik en zelfs moord met name op zwarte jongens is meer regel dan uitzondering...

door Colson Whitehead’s vertelkunst is iedere zweepslag, gruwelheid en vernedering voelbaar, verwoord als volgt
‘’ ... hun was zelfs het simpele genoegen ontzegd om doorsnee te zijn ... aan banden gelegd en gehandicapt voor de race überhaupt was begonnen, en nooit de kans kregen om gewoon normaal te zijn ... ‘’
dit laatste in dikke contrast met de stem van MLK op de achtergrond en de onmacht voelend van de jongens
‘’ ... wees ervan verzekerd dat wij jullie zullen uitputten met ons vermogen om te lijden, en dat de dag komt dat wij onze vrijheid zullen veroveren ... ‘’

pijnlijke historische roman, moet iedereen gelezen hebben!