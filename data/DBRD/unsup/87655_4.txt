Na een heftige gebeurtenis keert Grace terug naar haar ouderlijk huis om tot rust te komen en haar zaken op een rijtje te zetten.
Daar gaat ze op blind date met Julius, die een belangrijke rol krijgt in haar leven tijdens de gebeurtenissen die haar te wachten staan.

Het boek is een roman met een spanningselement.
Het verhaal draait om wie heeft het gedaan. Maar de boventoon voerde de ontwikkelende relatie tussen Grace en Julius, met daarnaast de uitdieping van de hoofdpersoon Grace. Gedurende het boek leert Grace zichzelf beter kennen en kom je als lezer steeds meer te weten over haar achtergrond en wat haar drijfveren zijn.

Het slot van het boek gaat razendsnel en kwam erg onverwacht. Tot vlak voor de ontknoping zocht ik in totaal de verkeerde hoek naar de dader.

Om in de thriller categorie te vallen zou het boek een constanter niveau van spanning moeten hebben. Als spannende roman is het boek zeker goed geslaagd.