De cover van het boek is lekker eenvoudig gehouden, net als de titel; Neem een geit. Iedereen antwoordt met "waarom??" Nou, daar zit een leuk verhaal achter en dat is pas het begin van dit leuke boek.
Dan kijk je naar de namen van de hoofdstukken, Ik heb ze niet op volgorde gelezen maar eerst diegene die me het meest opvielen zoals: Do be do be do, dat begint over een liedje en vertelt het verhaal van de overleden vrouw van Hans Wiegel.
Elk verhaal eindigt met een statement. Een zin waar je even bij stil moet staan en misschien wel even in je agenda moet noteren. Als voorbeeld noem ik: “Zeg wat je wilt”” Het maakt het leven zoveel gemakkelijker.” Dat is best een dingetje voor sommige mensen. En het zou leuk staan op een mooi tegeltje voor aan de muur.
Geen zelfhulpboek, geen nieuwe denkwijze maar zie het boek als een gesprek met mooie mensen. Een gesprek die je tijdens het natafelen na een lekkere maaltijd samen kunt hebben, of met vriendinnen bij een ontbijtje bij het tuincentrum.
Ik weet zeker dat als je elke avond een paar van deze verhalen leest dat je anders over de dingen na gaat denken. Neem een geit is een verzameling wijze verhalen van mensen die we allemaal kennen. Die vol in het leven staan en ze leren je wat. Je kunt lachen of juist stil worden.
Het zijn allemaal verhalen uit het hart, ze willen je wat vertellen over hun ervaringen, misschien om te voorkomen dat je dezelfde fouten zult maken? En dat alles om je op weg te helpen.
Ik begrijp heel goed dat dit boek is genomineerd voor de NS publieksprijs omdat het echt een boek is voor de liefhebber van korte verhalen waar hij of zij ook nog iets mee kan.

Ik heb zelden zo’n mooi boek over relaties gelezen.