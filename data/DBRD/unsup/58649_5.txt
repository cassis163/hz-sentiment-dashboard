Voor Uitgeverij Prometheus mocht ik het nieuwste boek van Griet op de Beeck lezen. Ook toen ik haar zag in een gesprek met Mathijs van Nieuwkerk in het televisieprogramma De Wereld Draait Door was ik erg onder de indruk van deze schrijfster. Ik kreeg het idee dat juist dit boek erg goed in mijn straatje zou passen.

Het boek beschrijft het verhaal van Lucas die een drastische verandering in zijn leven aanbrengt door een sabbatical te nemen van zijn werk als rechter. Hij is het allemaal zat en wil zijn leven overzien en vooral zijn verleden een plek kunnen geven. Hij trekt in een huisje vlakbij een nogal beruchte brug. Wat hiermee zijn doel is, wat het betekend voor hem en zijn geliefde, familie en vrienden wordt gaandeweg duidelijk.

Het is lang geleden dat een boek mij aan het huilen heeft gekregen. Letterlijk de tranen over mijn wangen liet stromen. Zo dicht mijn eigen leven raakt en tegelijkertijd zo ver weg voorbij scheert. Het mij bemoeilijkte om met een heldere blik verder te lezen. Toch is dit zeker een wonderschoon verhaal. Rauw, realistisch, afschuwelijk verdrietig en verscheurend. Ook prachtig, mooi, helend, verdriet verwerkend en hoopgevend. De karakters in dit boek zijn mensen die zomaar onze naaste kunnen zijn of wij zelf. De gedachtegang van Lucas is bijzonder goed mee te voelen door de treffende en beeldende schrijfstijl die op de Beeck hanteert. De psychische stoornis van Suzanne, de aanklamping van de jonge Riley, de starheid van Isabelle, alles is doeltreffend uitgewerkt tot bijzonder herkenbare personages.

Ik heb vernomen dat dit uiteindelijk een trilogie reeks wordt. Ik ben dan ook erg benieuwd naar de vervolgdelen en wil die zeker ook gaan lezen. Ook al betreft het een enorm heftig onderwerp in de kern en is het moeilijk om hierover te lezen. Persoonlijk denk ik dat het sowieso van groot belang is dat dit aan de kaak gesteld wordt en hierover geschreven blijft worden. Want helaas is het een nog altijd iets wat in veel te veel gezinnen en families gebeurd. En helaas veelal verborgen blijft met grote gevolgen van dien.

Ik geef dit boek absoluut de volle vijf sterren.

Spanning: 7
Plot: 8,5
Leesplezier: 7
Schrijfstijl: 10
Originaliteit: 10
Psychologie: 10