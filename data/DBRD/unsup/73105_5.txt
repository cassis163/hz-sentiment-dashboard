Het is echt angstaanjagend hoe iemand zo snel en gemakkelijk je identiteit kan stelen.
Dit boek neemt je mee in de wereld van identiteitsfraude en laat zien hoe eenvoudig het is voor criminelen en oplichters om met informatie, die beschikbaar is op internet, slachtoffers in een lastig parket te brengen. In dit boek leer je hoe ze te werk gaan en hoe je jezelf beter kan beschermen.
En dat laatste is echt wel nodig, daar je in veel gevallen blijkbaar niet echt op de steun van de politie moet rekenen of alleen aan je lot overgelaten wordt om te bewijzen dat jij die bestellingen niet geplaatst hebt.
Achteraan in het boek staan heel wat nuttige tips zodat je nog veiliger op internet kan.
Ik ben geen digibeet, maar ook ik heb een aantal dingen geleerd. Zeker over hoe je voorzichtiger moet zijn met alle info die je op internet deelt, en hoe je moet opletten als men een kopie van je identiteitskaart wilt.