Geniaal Geheim is een aardig verhaal. Beetje jammer vind ik dat een groot deel van het boek wordt opgeslokt door het verblijf van Michelle in de kliniek, hierdoor komt de kern van het verhaal wat laat op gang. Tevens vind ik het aan het eind van het verhaal de balans opmakende nogal een dun verhaaltje, er gebeurd dan ook niet zoveel. Ondanks dat het verhaal heel tegenstrijdig met veel vaart wordt verteld vind ik dat Sean en Michelle maar weinig vooruitgang boeken. Het venijn zit hem dan ook in het staartje waar alle verhaallijnen weer netjes samenkomen. De personages komen goed uit de verf en komen dan ook levensecht over, iedereen heeft zo in het boek zijn eigen probleem. Baldacci heeft een prettige schrijfstijl en mede door de korte hoofdstukjes leest het boek prettig weg. Kortom, een aardig verhaal dat lekker snel wegleest, maar zeker geen hoogvlieger zoals ik gewend ben van Baldacci.