Hier een recensie van een van mijn favoriete boeken tot nu toe; Zij die hoort van Patty van Delft. Dit is het eerste deel in de Drägan Duma serie. Hij staat sowieso in mijn top 5!

Dit boek krijgt van mij;
★★★★★

Houd je van mooie nieuwe werelden, om die te verkennen via een boek? Lees deze! Zwijmel weg in een wereld vol draken, een beetje middeleeuws, want er bestaan daar geen mobieltjes, televisies etc.

Het boek heeft één hoofdpersoon, namelijk Jill Drakena. Jill verloor op jonge leeftijd haar moeder en heeft haar vader nooit gekend. Ook heeft ze een hele mooie baan, ze werkt namelijk in een boekenwinkel. (zeg nou zelf, dat is toch wel een beetje de droom van elke boekenverslaafde?) en woont in een kraakpand samen met 2 andere meiden Nina en Virola en een jongen genaamd Jacco. Te bang om zich te hechten houdt ze afstand, van Virola is dat geen probleem want sinds dag 1 botert het niet zo tussen die twee. Nina en Jacco zijn een ander verhaal, ze zijn zo aardig voor Jill.

(ik ga natuurlijk niet alles verklappen, jullie moeten echt het boek zelf lezen om te lezen hoe alles is gegaan)

In Drägan Duma leert Jill meer over haar vader en gaat ze een opleiding starten, in het begin is dit nog een algemene opleiding die als je gekozen word door een draakje omgezet word naar een opleiding tot Draganymare (excuseer als ik het fout schrijf!).

Het boek is lekker luchtig geschreven maar ook vol humor, ik ben niet gouw onder de indruk van Nederlandse YA maar dít... De personages worden goed beschreven, de banden tussen de personages en de nieuwe wereld. Zie het als een soort Harry Potter verhaal. Vol vrienden, geheimen, magie, humor en ga zo maar door.