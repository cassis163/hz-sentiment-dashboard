Allereerst is het erg leuk hoe je na Contact! doorrolt naar de volgende generatie in Confrontatie! In dit verhaal zit op mooie wijze het vorige boek verweven en het voelt gelijk ook als thuiskomen in een echte Van der Ham. Dit derde boek van de C-serie is er duidelijk weer één met de grote C van Calamatiteiten, en hoe!

Dit verhaal, gevuld met zware onderwerpen als verslaving, prostitutie, (verkrachtings)drugs, wordt weer zó neergezet dat je leestempo opgevoerd wordt naar bovengemiddeld. Het wordt nergens moeilijk en daartegenover wil je gewoon maar doorlezen en doorlezen. De personages staan als een huis en waar je het ene moment begrip voor Annabel kunt opbrengen, medeleven voelt, denk je het volgende moment: ow come onnnn.

Toch is daar tevens het besef dat dit ook in het echte leven gebeurt en de achtergronden geven goede redenen voor beslissingen die gemaakt worden. Het is verklaarbaar maar niet minder frustrerend en heftig.

In dit naargeestige gebeuren, waarbij spanning continue op een bepaald pitje aanwezig is, zorgen familie en onverwachte hulp van buitenaf voor het gloren van hoop aan de horizon. Kan en gaat dit allemaal nog goed aflopen is de vraag en het is wat je hoopt tot het einde aan toe. Dat einde volgt uiteraard, wederom met een afsluiter die geeft wat je wil weten, en daarnaast volop de ruimte geeft voor een vervolg.

Conclusie:

Ben je op zoek naar een boek met zwaardere onderwerpen maar wat dan weer niet zwaar geschreven is?

Pak dan Confrontatie! op. Aanrader!

Vier sterren.

Karin Meinen-Samenlezenisleuker