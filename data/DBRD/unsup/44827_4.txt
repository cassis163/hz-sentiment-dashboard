Samuel werkt bij communicatiebureau Puntjes op de i. Hij is een stille kracht en krijgt weinig waardering van zijn baas. In gedachten is hij opstandig en heeft hij allerlei kritische gedachten over zijn collegaâ€™s en de maatschappij. Samuel uit dit door ingezonden brieven te schrijven aan een krant. Zijn brieven worden nooit gepubliceerd, maar hij blijft stug brieven schrijven waarin hij zijn mening over allerhande zaken uit de maatschappij uiteenzet.

Op een dag knapt er iets bij hem. Als een dolle verlaat hij het kantoor. Vanaf dat moment komt er een kettingreactie op gang. Wat er in het vervolg gebeurt valt met geen pen te beschrijven of je heet toevallig Steven de Jong.

Steven de Jong heeft met Bezorgde Burgers een bijzonder vermakelijke roman geschreven. Met kunstig geformuleerde zinnen en een dosis humor worden er in het boek wat herkenbare pijnpunten uit onze maatschappij aangestipt en daarmee inspeelt op de actualiteiten. Beeldend, filosofisch, psychologisch, metaforisch, cynisch, kritisch, sarcastisch, hilarisch!