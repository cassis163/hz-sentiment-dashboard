Dit boek heb ik in de auto geluisterd op de dagen dat ik heen en weer ging naar mijn werk. Het heeft mij zeer geboeid. Normaal gesproken lees ik het meest thrillers maar soms wissel ik het af met een ander soort boek zoals deze historische roman. De schrijfstijl van Simone van der Vlugt spreekt me wel aan. Ze schrijft begrijpelijk en toegankelijk. Je voelt je betrokken bij de personen in het verhaal en kunt je indenken hoe je zelf gehandeld zou hebben of hoe het geweest moet zijn in die tijd. Het is interessant om te horen hoe het (dagelijkse) leven ging in de desbetreffende periode waarin het verhaal zich afspeelt. Je merkt dat Simone van der Vlugt zich goed ingelezen heeft voordat ze aan dit boek begon, zoals ze ook vermeldt in het nawoord. Ze vertelt behoorlijk wat geschiedkundige feiten. Het is een prettig verhaal waar ik me steeds op verheugde om verder naar te luisteren. De stem van Marieke de Kruijf is fantastisch! Daardoor leeft het verhaal n√≥g meer. Ja, ik kan dit boek zeker aanraden om te lezen of naar te luisteren.