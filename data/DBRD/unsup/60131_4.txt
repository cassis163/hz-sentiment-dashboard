Dit boek vond ik een fijne snelle detective van een (voor mij) onbekende Nederlandse schrijver.

Het viel mij vooral op dat het boek lekker snel leest. Een arrestatie werd bijvoorbeeld niet uitgebreid beschreven, maar met een terugblikkende zin samengevat. Hierdoor zat de vaart er lekker in, waardoor de gebeurtenissen zich snel opvolgde. Hier en daar vond ik sommige stukken wel wat onrealistisch, maar niet storend. Persoonlijk vond ik het ook prettig dat er geen bloederige details van de moorden werden beschreven.

Door de snelheid van het boek, is er minder diepgang. De gedachten van de verschillende hoofdpersonen worden bijvoorbeeld niet uitgebreid beschreven. Ik vond dit in dit boek niet erg. De spanning kwam vooral van de gebeurtenissen en de onverwachte wendingen.

Ik werd vaak op het verkeerde been gezet en het plot was dan ook voor mij verrassend. Jammer dat andere boeken van Gerard Nanne nog niet in ebook formaat uit zijn. Ik zou graag meer van deze schrijver lezen.