Ctrl Alt Delete is een mooi verzorgd boek dat begint met het verhaal van Lily, haar droom wordt werkelijkheid. Ze mag dansen in een videoclip! Dat heeft ze na het lange ziekzijn in haar jeugd wel verdiend. Alleen haar dokter en haar ouders hebben ernstige bedenkingen. Het verhaal heeft twee kanten omdat ze het haar gunnen maar dat ze ook bang zijn dat ze weer ziek wordt.
Lily gaat verkleed naar een event, genaamd comic con, waar ze de ontwerper van de videoclip zal gaan ontmoeten. Dat loopt natuurlijk compleet mis waardoor de tranen van het lachen over mijn wangen bungelen want Tamara beschrijft dat op een manier dat je het echt voor je ziet.
Zoals verwacht worden ze verliefd totdat ze verschrikkelijk nieuws krijgen. En Lily krijgt nog een grote kans om te genezen van deze verschrikkelijke ziekte. De opoffering, de redenen waarom ze allebei keuzes maken en hoe Tamara dat beschrijft maakt dat je blijft lezen. Je hoopt dat het allemaal goed af zal lopen omdat je van de personages bent gaan houden.
Wat ik jammer vind is dat het laatste deel een samenvatting lijkt van hoe het verder loopt. Ik had daar echt nog een tweede deel in gezien want het risico is dat je dan aan emoties voorbij gaat. Gelukkig kan Tamara jou ook in een epiloog helemaal meenemen naar de kern van het verhaal. Ik vind dat ze bij de verkoop van het boek ook een doos tissues aan moeten bieden want die heb je nodig. Een mooi afgerond verhaal dat door de fijne schrijfstijl van Tamara echt binnenkomt