Wat een bizarre verhalen heeft Diane Cook geschreven! En het lijkt wel of elk verhaal nog extremer, nog agressiever werd. Maar dat maakt het niet afstotend, nee juist niet, ik wilde blijven lezen. Het zijn uiteindelijk "maar" 12 verhalen. Het hadden er van mij meer mogen zijn, maar aan de andere kant is ook zo ook wel genoeg. Even op adem komen en nadenken over de thema's die zij voorbij laat komen. En dan heb ik het alleen nog maar over de inhoud. Haar manier van schrijven vind ik fantastisch! Mooie zinnen, mooie woorden op een geniale wijze aan elkaar gekoppeld.
Mijn leeservaring is verder terug te vinden op mijn boekenblog. De blogpost heeft als titel Moderne fabels.