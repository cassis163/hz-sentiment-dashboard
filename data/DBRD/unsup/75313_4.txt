Dit was mijn eerste kennismaking met het werk van Anthony Holslag. Ik kan je vertellen dat ik op het eind met tranen in mijn ogen zat te lezen, tranen van ontroering.
Wanneer je in het boek begint, denk je misschien: 'wat een vreemde beschrijving van de mens' of 'nou ja, een boom …' maar gaandeweg raak je meer betrokken bij het verhaal en lees je lekker door. Het zijn korte hoofdstukken, waardoor je telkens in een nieuwe fase van het 'leven' van de boom terecht komt en in het leven van de mensen die bij deze boom horen.
Zo prachtig geschreven, vaak ook met humor maar bovenal met compassie.
Ik heb er geen woorden voor !

'Woorden. Simpele aan elkaar geregen woorden. Toch heb ik het gevoel dat er zoveel meer wordt gezegd ….'
'Woorden betekenen altijd meer dan wat er wordt gezegd.'

Ik las dit boek in februari, dus ver na de kerst. Het gaat wel over Kerst en over een kerstboom, maar vooral over het leven. Ik heb er van genoten en geeft dit boek 4/5 sterren !