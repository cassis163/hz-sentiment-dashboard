Van Opperdoes en Jacob. Wat een mooi koppel. Tuurlijk is het in veel dingen het oude verhaal van "Baantjer". De oude rechercheur met de jonge "leerling". Destijds De Cock en Vledder. Last van zn benen als een zaak niet loopt, de rijstijl van de jonge agent, het mopperen van de beide oudjes, de fles drank die in de bar voor Van Opperdoes wordt bewaard, in Baantjer was dit cognac, nu wijn. En zo kunnen we wel even doorgaan.
Maar herkenning door herhaling maakt een serie vaak zo leuk en verslavend. En nu zit alles in een iets moderner jasje dan Baantjer destijds. Hierdoor vind ik het een leuke serie. Ik heb wel regelmatig het idee dat ik het verhaal al ken maar dat geeft ook weer dat "warme deken gevoel". Het is zo vertrouwd als ik een nieuw deel opensla. Ik hou er gewoon van.
En nee er zijn geen flitsende vechtscenes of een super moeilijk plot maar het is toch weer goed geschreven met een verrassing en een glimlach erin. 3.5 ster maar ja ik mag alleen maar hele sterren geven helaas.....