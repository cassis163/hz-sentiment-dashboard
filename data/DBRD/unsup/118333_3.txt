Vonk is een boek dat enorm snel weg leest en een, voor mij, combi tussen thriller en roman. Het boek gaat over een echtpaar, Mischa en Nikolaj, dat in het brandwondencentrum is terechtgekomen nadat er brand is uitgebroken in hun huis. De vraag is wie de brand heeft aangestoken. Beide denken ze het te weten. Mischa geeft Nikolaj de schuld en Nikolaj geeft Mischa de schuld.

Anita Terpstra heeft hier een sterke roman geschreven met een vleugje spanning. Voor de doorgewinterde thrillerfan zal dit een te mild geschreven thriller zijn. Doordat de verhaallijn continu wordt afgewisseld tussen heden en verleden ontstaat er wel spanning maar geen climax. De hoofdstukken zijn kort wat enerzijds lekker leest, anderzijds is het te kort om de spanning op te bouwen. Het was prettiger lezen geweest wanneer de hoofdstukken langer waren of de verhaallijn iets minder vaak wisselde tussen heden en verleden.

Ballet is de rode draad in het leven van Misha en Nikolaj en van het boek. Doordat je het hele leven van het stel te weten komt leef je je echt in, in hoe de personen zijn en leven. Sommige wendingen zie je daardoor wel/niet aankomen.

De ontknoping kwam niet als een verrassing, echter het verdere verloop tot het einde (na de ontknoping) vond ik wel degelijk een verrassing en heb ik niet zien aankomen. Hierdoor maakt het het boek ook voor de echter thrillerfans tot op zeker hoogte spannend.

Anita heeft met vonk een zeer sterk verhaal neergezet wat fijn leest en waar je wordt meegezogen in het verhaal. Zou dit verhaal een roman zijn had het van mij 4,5 sterren gekregen, echter het feit dat het een thriller is maakt voor mij dat het boek 3 sterren krijgt.