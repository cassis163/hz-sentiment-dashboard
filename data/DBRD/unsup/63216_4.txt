Een boek over monsters, en niet om voor te lezen maar om alleen of samen met jouw kind te lezen. Er zijn mensen die van het zoeken naar deze dieren hun beroep hebben gemaakt. Zij reizen de hele wereld over op zoek naar sporen en waarnemingen. Deze komen vaak van de plaatselijke bevolking. Deze mensen heten cryptozoölogen. Een van de onderzoekers was de Belg Bernard Heuvelmans. Hij was de grondlegger van deze onderzoeken. En dan laat het boek zien waarnaar de auteurs in samenwerking met een aantal personen en ze mochten onder andere gebruik maken van de collectie van het Teylers Museum in Haarlem.

De dieren die besproken worden zijn eenhoorns en draken, de Yeti, zeeslangen , de roekh, inktvisse en het monster van Loch Ness.
Wat ik erg mooi vond is dat elk hoofdstuk een chronologische volgorde heeft, oude tekeningen combineert met moderne foto’s, stukjes bewijs tegenover de mythes. Volgens mij als leek een boek dat een compleet verhaal vormt dat mij doet glimlachen, griezelen en genieten,
Het is geen boekje voor de jongste kinderen maar de kinderen uit groep 7 of 8 kunnen dit zeker waarderen. De schrijfstijl is er zeker geschikt voor want alles wordt duidelijk uitgelegd met voorbeelden erbij. Geen hele lange lappen tekst maar ook veel afbeeldingen die alles nog mooier maken. Een mooi boek met informatie over deze dieren. Met handige wereldkaart zodat je weet waar je wel of niet moet zijn om deze dieren te spotten.