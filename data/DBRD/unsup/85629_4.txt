Jacob heeft een hechte band met Abe, zijn grootvader die hem fantastische verhalen vertelt, gevuld met griezelige wezens. Om het nog echter te maken, zijn er foto's van die mensen. Het zijn mensen met een speciale gave, die je bij ons vroeger wel eens op de kermis zag.
Wanneer Abe overlijdt als gevolg van een aanval van wezens die niemand zag behalve Jacob, stort hij in. Een psychiater moet raadt bieden.
Nadat Jacob brieven vindt van zijn vader aan een andere vrouw dan zijn grootmoeder, gaat hij er achteraan. Hij vertrekt naar een eiland, samen met zijn vader die als ornitholoog nu eindelijk eens een vogelboek wil schrijven. Al snel vindt Jacob een vervallen huis en dan gebeuren er heel rare dingen.

Dit boek valt in de category young adult, fantasy en kan perfect door volwassenen gelezen worden. Ik durf het niet goed zeggen maar op sommige momenten had ik bijna een Stephen King gevoel, in zijn boeken gebeuren ook van dit soort rare dingen bevolkt door vreemde wezens, griezelige figuren. Het is geen King, het is een Riggs met zij eigen stijl.
Het boek leest heel vlot, ik heb het in Engels gelezen en de foto's zijn een leuke aanvulling. Achteraan het boek staat nog een woordje over deze foto's.
Het is geschreven door Ransom Riggs en het is zijn debuut. Dit boek maakt deel uit van een trilogie en de andere delen zijn ook al verschenen. Ransom Riggs zelf is een schrijver, maar ook fotograaf en filmmaker en vooral die fotografie komt ook in het boek terug want er zitten erg veel foto's in het boek om te staven dat alles toch wel echt is.
Hij heeft ook een mooie website met een overzicht van wat hij allemaal doet.
http://ransomriggs.com/

Ik heb dit boek gelezen nadat ik een hulplijn ingeschakeld had om mijn laatste reading challenge te kunnen afvinken, een boek van een genre dat ik niet lees. Young adult is niet mijn ding, maar dit was wel heel goed en ik ga de andere twee delen van deze reeks ook lezen.