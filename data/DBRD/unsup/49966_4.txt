In het tweede deel van de Twin Bridges serie: Liefde in Twin Bridges leren we de personages nog beter kennen. Nadat Abby en Blake in het huwelijksbootje zijn gestapt, mogen ze uitkijken naar hun nog ongeboren tweeling. De knappe Jacob, nog steeds vrijgezel, blijft een echte womanizer. Hij grijpt dan ook zijn kans als hij gevraagd wordt zijn ranch beschikbaar te stellen voor een filmset. De knappe Eva Bates zal de hoofdrol spelen en de gehele cast zal op de ranch in caravans verblijven.

Eva Bates is naast knap, ook een veeleisende vrouw. Zo moet en zal haar caravan bijvoorbeeld op een beschutte plek staan. Is dit wel het type vrouw waar Jacob echt verder mee zou willen? Naast Eva zal June, de auteur van het verfilmende boek, ook aanwezig zijn. June heeft al veel meegemaakt in haar leven en in de liefde vlot het ook niet echt sinds ze in een rolstoel zit. Ze heeft het erfelijke syndroom van Ehlers-Danlos, een bindweefselziekte. Ze heeft ook geen hoge verwachtingen meer, totdat ze Jacob ontmoet.

Op de ranch is het moeilijk om elkaar te ontlopen en de liefde valt dan ook niet tegen te houden. Na een aantal gebeurtenissen die de twee uit elkaar zouden kunnen drijven, groeien ze juist meer naar elkaar toe. Wat blijkt namelijk, Jacob heeft een jonge zoon, Zach. Maar wie is de overleden moeder? Wat is de relatie met Lucy-Jane en het jongetje?

June en Zach hebben een echte klik, maar zal zij ook als een moeder voor hem kunnen zorgen? Zal de liefde tussen Jacob en June na dit alles stand kunnen houden?

Wederom heeft Debra Eliza Mane een heerlijk feelgood roman geschreven. Deel 2 sluit goed aan op het eerste deel, waardoor je direct het gevoel krijgt verder te lezen. Heerlijk om de personage te zien groeien en hoe hun onderlinge relatie verder vorm krijgen.

Dit keer zit er meer spanning in het verhaal en heeft Debra Eliza ervoor gekozen om meer diepgang in het verhaal te creÃ«ren. Zo heeft de ziekte van June een prominente rol in het verhaal. Ook de zoon van Jacob heeft een waardevolle toevoeging. Hierdoor voelt het verhaal levendig aan en zit er voldoende ontwikkeling in de serie. De opening naar het derde deel is voelbaar in deel 2. Waarom blijven Duke en Ian om elkaar heen draaien?

Deel twee, Jacob en June, is met een vlotte pen geschreven en als je niet uitkijkt, is ook dit deel zo weer uit. Wat ben ik ben blij dat deel drie al op mijn reader staat! De Twin Bridges serie is een serie waar ik heerlijk bij kan weg zwijmelen en waarbij ik mij ook echt op het Amerikaanse platteland waan.

Liefde in Twin Bridges is een absolute aanrader voor feelgood liefhebbers. Het zit boordevol romantiek en heeft net dat beetje meer.

Gelezen voor het blog Indeboekenkast