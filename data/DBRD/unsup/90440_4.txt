Om eerlijk te zijn, ik had al een tijdje geen boek meer opgepakt. Druk, druk, druk met school en allerlei andere dingen. Maar toen viel dit boek op de mat en besloot ik het ondanks alles meteen te gaan lezen, en dat heb ik geweten.

Dit boek sleurt je mee. Het sleurt je mee omdat het zo beangstigend realistisch is en je beseft dat dit ooit ook echt kan gebeuren. Dit vind ik altijd het interessante aan dystopische thrillers. Zeker ook door de alledaagse thema’s zoals arm en rijk, corruptie en het sensatie zoeken van de mensen, het ramptoerisme als het ware, maakte het eigenlijke dubbel zo eng en nog makkelijker te plaatsen op de huidige wereld.

Cel 7 gaat over Martha. Nadat multimiljonair Jackson Paige is vermoord, wordt zij verdacht en beweert zij ook het gedaan te hebben. Maar in een wereld waarin de rechtbanken niet meer bestaan en het publiek de volledige macht in handen heeft over haar mogelijke executie, wordt er aan eventueel bewijs van onschuld geen aandacht meer besteed. En juist nu blijkt alles niet zo te zijn als dat het op het eerste gezicht lijkt.

Een hele leuke toevoeging aan het verhaal is dat je naast Martha’s leven in de cellen, je ook de buitenwereld volgt. Je krijgt te zien wat het publiek ziet in het programma ‘Dood is gerechtigheid’. Zij proberen de kijkers op allerlei manieren te beïnvloeden en hoe verder je leest, hoe meer je dat doorkrijgt. De gebeurtenissen zijn op een bepaalde manier zo oneerlijk is dat je er zelf gewoon geïrriteerd van raakt en qua emoties ook echt wordt meegenomen in het boek. Dit maakte het voor mij echt een topboek!

En laat Cel 7 nou net een gigantische cliffhangers hebben... Ik kijk hele erg uit naar het volgende deel en hoe de wereld zich verder gaat ontwikkelen na zo’n einde. Zeker een aanrader dus!