FBI-agent Maggie O’Dell is de protagonist van Alex Kava, al elf verhalen lang. En steeds weet de aantrekkelijke agente uit de problemen omhoog te krabbelen, soms ongehavend en een andere keer weer behoorlijk beschadigd en gewond.

In ‘Gestrand’ krijgt O’Dell te maken met gedode slachtoffers die zijn achtergelaten in de buurt van parkeerplaatsen. Bijna gelijktijdig wordt het huis van O’Dell in brand gestoken en veroorzaakt veel schade.
Het merkwaardige is de kaart die in het verbrande huis is achtergelaten. Hierdoor lijken de moorden een boodschap te zijn aan Maggie.
Samen met collega Tully, proberen ze de moordenaar op te sporen en te laten stoppen met de zinloze moordpartijen.
Maar dat is eerder gezegd dan gedaan, blijkt al heel snel.

En weer is dit elfde deel in de Maggie O’Dell serie weer een heerlijk verhaal om te lezen. Niet bijster origineel maar gewoon met een flinke dosis leesplezier voor de fans van Kava. En er mag weer een volgend verhaal komen, graag zelfs.....


Eindoordeel: 3 sterren

Spanning: 3 sterren
Plot: 3 sterren
Leesplezier: 4 sterren
Schrijfstijl: 3 sterren
Originaliteit: 3 sterren
Psychologie: 3 sterren