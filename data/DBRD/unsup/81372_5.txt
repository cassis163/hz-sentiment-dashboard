De bedrijfsterrorist is het tweede boek dat ik lees van Jussi Adler-Olsen, dat ik eigenlijk als "e- omnibus" aanschafte samen met Het Alfabethuis. Als hij in het Alfabethuis het lot van twee Engelse piloten tijdens de Tweede Wereldoorlog volgt in het land van de vijand, Duitsland, laat hij dit verhaal afspelen in Nederland. Hij weet verschillende draden naadloos aaneen te rijgen van de Bijlmerramp via de Molukse treinkaping tot aan de Eerste Golfoorlog en de Koerdische kwestie. Ik heb er van genoten! Mijn eigen woonplaats, Merksem, komt zelfs verrassend genoeg ook even aan bod als leuke bijkomstigheid.