Dit is het verhaal van George McGovern, in de jaren '60 en '70 politicus en ook nog presidentskandidaat die het moest afleggen tegen Richard Nixon (nee, niet die van Band of Brothers). Uit het verhaal blijkt dat de luchtoorlog een heel andere was dan de grondoorlog, zoals Ambrose die beschreven heeft in het veel bekendere verhaal over Easy Company, de eenheid die door boek en verfilming een haast mythische status kreeg.
Dat zal McGovern niet overkomen. Wel maakt Ambrose duidelijk dat de omstandigheden voor de bemanningen van de bommenwerpers uitermate zwaar waren. Nieuw voor mij was dat de Duitsers met buitgemaakte bommenwerpers de formaties binnendrongen om informatie los te weken.

Een mooi boek, maar niet zo meeslepend als het verhaal over Dick Winters en zijn mannen. Waarschijnlijk heeft het duo Spielberg/Hanks niet voor niets gekozen voor Masters of the Air voor het maken van een mini-serie over de luchtoorlog.