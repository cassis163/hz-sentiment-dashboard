'Over het spoor' kent een originele opbouw: iemand wil een boek schrijven over een gerechtelijke dwaling en praat daarom met alle betrokkenen. Maar als de foute personen veroordeeld zijn, wie loopt dan onterecht op vrije voeten?

Het verhaal wordt grotendeels chronologisch verteld, maar toch zijn er regelmatig kleine sprongetjes in de tijd, heel leuk! Bovendien heeft Eva Keunis een bijzonder prettige manier van schrijven. Het boek leest grotendeels als een verslag, maar dan wel een dat je meesleept. De dialogen mogen er zijn, fijne lectuur.

Goed uitgewerkte personages, iedereen heeft heel duidelijke karaktertrekken, de lezer krijgt een mooi beeld van hun leefwereld, ze zijn absoluut niet inwisselbaar.

Het grootste mankement in het boek van Keunis is evenwel het ontbreken van vrijwel iedere vorm van spanning. Een beetje plompverloren is plots de ‘ontknoping’ daar, maar geen mens die er nog van wakker ligt.

Plot 7, Spanning 5, Schrijfstijl 7, Originaliteit 8, Leesplezier 7