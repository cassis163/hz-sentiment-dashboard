Deze 'kruising tussen Ghostbusters en Indiana Jones met een vleug Sherlock Holmes ' leest lekker vlot, zit vol humor en heeft een mooi uitgewerkt hoofdthema dat als een rode draad door het verhaal loopt. Zo kom je stukje bij beetje steeds meer te weten over het ontstaan van 'het Probleem' en de drie hoofdpersonen, waardoor een mooi uitgewerkte wereld ontstaat.

Het boek bevat genoeg interessante gegevens; de achtergrond en verhoudingen tussen de drie hoofdpersonen, de vete met het rivaliserende bureau, het gedoe met de schedel in de fles (hilarisch!) en tenslotte natuurlijk het Probleem zelf. Alles is tot in de puntjes uitgewerkt; van de historie tot de wapens. De geestverschijningen zijn trouwens ook niet kinderachtig, maar het wordt nergens te horror-achtig.

Aanrader voor jong en (zeker ook voor) oud!