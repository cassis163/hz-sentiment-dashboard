Dit was mijn allerlaatste boek van 2015. Ik ben blij dat ik dat kon doen met deze bijzondere Young Adult. Het is een zeer emotioneel verhaal. Het kan iedereen overkomen, de vraag is alleen, heb jij het door of kunnen ze het verborgen houden?
Het verhaal gaat over Aysel. Ze woont bij haar moeder en haar nieuwe man. Haar moeder heeft twee kinderen met Steve. Ze is dol op haar broertje, maar haar zusje heeft ze niet zoveel mee. Haar vader heeft iets verschrikkelijks gedaan en iedereen behandelt haar alsof ze een monster is. Die blikken en starende mensen, ze heeft er genoeg van! Aysel wil niet meer verder leven, ze besluit er een eind aan te maken. Maar ze wil het niet alleen doen. Dus zoekt ze het internet af en komt ze op een site terecht waar je een zelfmoordpartner kunt vinden. Je pleegt dan samen zelfmoord. Ze ziet een advertentie staan van een jongen die niet zo ver weg van haar woont en besluit hem te gaan ontmoeten. Roman is een jongen met zijn eigen geschiedenis. Hij wil ook niet meer verder leven. Hij wil er een einde maken op de sterfdag van zijn zusje. In het boek tellen ze dus de dagen af in hoofdstukken. Je weet dat het einde eraan zit te komen. Maar Aysel krijgt zo haar bedenkingen als ze Roman beter leert kennen. Wil ze nu echt niet meer leven of is hij een reden om te willen leven? Maar hij heeft geen bedenkingen, dus kan ze hem zo ver krijgen dat hij er ook over na gaat denken?

De hele tijd heb je het gevoel dat het een race tegen de klok is. Het is hartverscheurend en zet je hart tegelijkertijd in vuur en vlam! Het is een heel dubbel verhaal. Je snapt dat deze tieners gebroken zijn. Maar kun je dit soort mensen nog wel in elkaar lijmen? En is het dan blijvend goed, of een tijdbom die op ontploffen staat? De meeste mensen die zelfmoord willen plegen, die zeggen er niets over tegen de mensen die van hun houden. Deze twee jonge mensen nemen alleen elkaar in vertrouwen. De dood is toch een eng ding, en ben je er echt wel klaar voor? Wat gebeurt er met je als je sterft? Het zijn vragen waar we allemaal het antwoord op willen weten. Maar dat blijft een mysterie.

Het is een aangrijpend en prachtig verhaal, geschreven met de nadruk op emoties. Emoties komen zeker los bij je, dat kan ik garanderen! Het liefste wil je deze mensen een knuffel geven en zeggen: Je bent niet alleen. Er zijn ook mensen die je niet s kwalijk nemen! Deze twee tieners voelen zich zo schuldig en bekeken, dat het leven voor hun een groot zwart gat is. Maar wat gaat er gebeuren als er een klein vonkje in hun depressieve leven ontstaat? Is het vonkje dat hun leven kan redden, of niet?

Het is geschreven in vlotte taal, leest als een trein. Voor je het weet is het boek uit. En ik vond het een spannend en sterk plot.
De titel en de cover passen heel goed bij het boek. Er zit ook een goede dosis humor in. En dat gaat heel goed samen met het best wel heftige Thema in dit boek. Het maakt het boek wat luchtiger en door de humor en de zelfspot, moet je ook gewoon lekker lachen. Het is een emotionele rollercoaster. Een goede afsluiting van 2015 voor mij. Dit boek blijft me nog heel lang bij.

Ik geef het boek 4 sterren****, het is origineel en heeft mij ook, in mijn hart geraakt!