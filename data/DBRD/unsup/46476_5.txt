Jippie, ook in de winter mag Saar een kijkje nemen in de moestuin van oma.
Mijn kleuters zijn dol op Saar. Ze is vrolijk en beleeft leuke avonturen. Eerder verschenen al Saar in de lente, Saar in de zomer en Saar in de herfst. In elk deel gaat Saar met oma op pad.

Nu is het koud, Saar is lekker warm aangekleed. De blaadjes zijn van de bomen, er hangen ijspegels aan het schuurtje en de moestuin ziet er leeg en kaal uit. Oma en Saar vegen de blaadjes bij elkaar en halen de laatste wortels uit de grond. Wanneer ze terug naar huis lopen zien ze dat het water van het vijver bevroren is, de eendjes hoger hebben en dan gaat het ook nog sneeuwenâ€¦.
In dit vrolijke prentenboek van Pauline Oud leren peuters en jonge kinderen op een begrijpelijke wijze alles over de winter. Ze leren dat enkele dieren een winterslaap houden en hebben met Saar en Kas sneeuwpret. De woordenschat wordt uitgebreid met o.a. een pindaslinger, een winterslaap en een wak. De illustraties zijn wederom prachtig in de stijl die wij van Pauline Oud kennen. Duidelijk, fris van kleur en kleine details zijn niet weggelaten.
Achterin het boek vind je ook deze keer knutsel-tips. Deze keer maak je een sneeuwpotje en een pindaslinger. Dit laatste hang je op een mooi plekje in de tuin zodat de vogeltjes in de winter ook wat te eten hebben.
Saar in de winter maakt de serie Saar en de seizoenen compleet.