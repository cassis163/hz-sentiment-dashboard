Ik had nog nooit iets gelezen van Ellen Gerretzen, maar aangezien ik ontzettend weg ben van Berlijn, was ik heel erg benieuwd naar deze boeken, ook natuurlijk omdat ik al zoveel positieve verhalen gehoord had van anderen.

In het begin was het even wennen, geef ik graag toe. Ik vond het verhaal wat te makkelijk en onwaarschijnlijk verlopen, maar zodra Wolfgang eenmaal in Berlijn terug is, en een beetje gesettled loopt het verhaal wel vlot. En opeens is het ook een plezier om dit boek te lezen. De schrijfstijl leest heel makkelijk weg (de pagina's ook want het lettertype is erg groot), en het verhaal is misschien niet super origineel maar toch zeker wel spannend genoeg om snel door te blijven lezen. Sommige personages vond ik dan misschien nog wel een beetje clich√©, vooral Claus, maar dat was geen grote belemmering.
Ik moet echt concluderen dat ik het boek onnederlands goed vond, en dat ik ook nog benieuwd ben geraakt naar de andere boeken van Ellen Gerretzen.