Toen dit boek voor het eerst in de winkels lag trok de voorkant mijn aandacht. Ik vond het een fleurige voorkant. Vanwege die reden las ik de achterkant van het boek. Het leek mij een heel mooi boek, maar ondanks dat wilde ik toch nog even wachten totdat het goedkoper was. In januari 2017 las ik op de chat van een Goodreadsgroep dat dit het boek van de Libelle Bookazine van deze maand was. Diezelfde dag ging ik naar de Bruna en kocht ik de bookazine. Voor drie euro een heel boek, daar kon ik het niet voor laten liggen. Het duurde alleen nog een paar dagen voordat ik er in begon.

Aan het begin van het boek moest ik even inkomen. Ik had namelijk niet verwacht dat je tijdens het lezen zou wisselen van personage. Hierdoor moest ik vaak omschakelen en daardoor duurde het wat langer voordat ik het had gelezen. De schrijfstijl in dit boek leest vlot weg, wat ik helaas wel tegenkwam waren een aantal spellingfouten. Hierdoor las het soms wat moeilijker. Gelukkig zaten er niet veel spellingfouten in en heb ik dit boek uiteindelijk met veel plezier gelezen.

Dit boek is een boek met een lach en een traan. Op sommige momenten kreeg ik echt een brok in mijn keel en op andere momenten moest ik soms grinniken. Dit boek gaat niet alleen over de brieven van patiÃ«nten maar het gaat ook over een laatste kans en een nieuw begin. In dit boek lees je dat je niet moet wachten tot aan je sterfbed om een nieuwe kans te krijgen. Je moet leven zolang je nog kan. Het leven bestaat uit vallen en opstaan en soms moet je dat met moeite accepteren. Deze thema's kwamen goed terug in dit boek. Ik herkende mijzelf in sommige personages. Net als sommige personages wil ik ook meer genieten van het leven en alles eruit proberen te halen wat er in zit. Dit gebeurt vaak met vallen en opstaan en vaak moet ik over een drempel heen stappen om te komen waar ik wil zijn. Ik denk dat iedereen zich wel kan herkennen in de personages uit dit boek. Iedereen leeft wel met twijfels en hoopt op een nieuwe kans.

Ik las dit boek op het juiste moment in mijn leven. Ik had niet verwacht dat dit boek mij zo zou aangrijpen maar dat deed het dus wel. Dit boek kan ik aan iedereen aanraden die houdt van een boek over tweede kansen, leef je eigen leven en met liefde erin!