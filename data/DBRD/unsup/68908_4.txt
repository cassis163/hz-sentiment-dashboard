Pier Sikkema woont samen met zijn vrouw en dochter in Amsterdam. Hij is werkzaam als conciÃ«rge op een middelbare school. Samen hebben ze het goed, totdat zijn dochter plotseling vertelt dat ze uit huis gaat en op zichzelf gaat wonen. Ineens is het hele evenwicht in het gezin verstoord. Zijn vrouw kan hier niet goed mee omgaan en zijn dochter laat niet veel meer van zichzelf horen.

Na het vertrek van zijn dochter, bekommert Pier zich om Lena. Lena is een van de leerlingen op de school waar hij werkt. Hij neemt het meisje tijdelijk in huis om voor haar te zorgen. Op school komen ze hier echter achter en Pier wordt geschorst. Omdat zijn vrouw inmiddels is opgenomen in een inrichting, vertrekt hij in zijn eentje naar zijn ouderlijk huis in Friesland.

Deze debuutroman is geschreven door de auteur Nowelle Barnhoorn. Het verhaal is prettig te lezen. Af en toe zijn er flashbacks naar de jeugd van Pier. Nowelle heeft de hoofdpersonen uitgebreid en mooi beschreven. Je leert de hoofdpersonen ook steeds beter kennen naarmate het verhaal vordert. Je voelt heel goed de emoties van Pier tijdens het lezen, zoals zijn eenzaamheid.

Alleen het einde is een beetje teleurstellend. Het verhaal heeft een open einde, dus hoe het nu verder gaat met Pier is onbekend.

Toch al met al een prachtig debuut!!