Het verhaal wordt vanuit drie verschillende personen verteld, Zélie, prinses Amari en kroonprins Inan en heeft een hoog tempo, dat je als het ware in meezuigt en maakt dat je door wilt lezen.
In Orisha zijn tien jaar geleden door een zuivering van een wrede koning de mensen met magische krachten, Maji vermoordt om magie uit zijn koninkrijk te weren. Zéli is een dochter van een Maji en is een diviner, als ze in aanraking komt met magie wordt ze zelf een Maji. De diviners zijn een minderheidsgroep, die door hun zwarte huidskleur en witte haarlok te herkennen zijn. Tijdens de zuivering zijn de diviners in leven gelaten, maar nu worden ze onderdrukt en mishandelt.
Prinses Amari ontvlucht het paleis en komt Zélie tegen, die haar helpt ontsnappen. Dit heeft grote gevolgen voor haar dorp, dat plat gebrand wordt. Zélie weet met haar broer en Amari te ontsnappen en ze beginnen samen aan hun zoektocht om de magie weer terug te brengen. Ze worden daarbij steeds op de hielen gezeten door kroonprins Inan, die Amari terug wil halen en de magie vernietigen. Gaat het hun lukken de magie terug te brengen?

De karakters zijn goed uitgewerkt. Zélie heeft in haar jonge leven al veel verdriet gekend en dit kenmerkt haar karakter. Ze wil goed van vertrouwen zijn, maar komt er al snel achter dat dit niet altijd kan. Amari heeft ook altijd met wantrouwen moeten leven en leert vertrouwen op anderen, maar ook op haarzelf. Zij maken beide de meeste ontwikkeling door. Bij Inan overheerst vooral de twijfel en hij heeft een grote innerlijke strijd te voeren.
Thema’s in het verhaal zijn o.a. rassenhaat, zuivering, onderdrukking, vertrouwen en liefde.