met meer dan genoeg spanning voor de lezer.,Nadat Alex Connors vrouw zelfmoord heeft gepleegd en hem via haar levensverzekering met een smak geld heeft achtergelaten, is hij naar het buitenland vertrokken. Hij kan echter nergens rust vinden en als hij twee jaar later via een nieuwszender verneemt dat Sarah, de vriendin van zijn broer, is vermoord, besluit hij terug te gaan naar Engeland. Eenmaal teruggekomen ontdekt hij dat zijn broer is opgepakt voor de moord op zijn vriendin. Er zijn bloedsporen van haar in hun huis gevonden, maar haar lichaam is nog steeds spoorloos. Alex besluit op zoek te gaan naar het lichaam van Sarah. Daarbij ontdekt hij langzamerhand waar zij als journaliste in de maanden voor haar dood mee bezig was. En tot zijn ontzetting komt hij daardoor in een ziekelijke (internet)wereld terecht waar de dood van een medemens een bron van vermaak is voor anderen.
De vorige twee boeken van Mosby lieten zien dat hij een goed verhaal kan vertellen met personages met een interessante achtergrond. Helaas ontspoorden die beide boeken op het eind, zodat de lezer ontgoocheld achterbleef. En die ervaring bleef maar in mijn achterhoofd spoken tijdens het lezen van Wat je niet wilt zien. Opnieuw vertelt Mosby een spannend verhaal waarbij hij goed schakelt tussen de verschillende personages en zo het een en ander in gang houdt. En naarmate het einde naderde, groeide onbedoeld de spanning: zou het boek opnieuw ontsporen door een onlogische twist in de plot? Het antwoord is nee. Ditmaal lukt het Mosby om de plot van begin tot einde evenwichtig uit te werken, met meer dan genoeg spanning voor de lezer.
Wat je niet wilt zien is zelfs zo'n zeldzaam boek waarin het prima is dat niet alle antwoorden gegeven worden. De antwoorden die w√©l gegeven worden, tot aan de laatste bladzijde toe, maken dit boek tot een eerherstel van Mosby. En nu dit niveau volhouden in volgende boeken!