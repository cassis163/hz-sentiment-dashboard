Aan het begin van dit boek weet je al hoe het gaat eindigen en dat dit niet bepaald een happy end is. Door de schrijfstijl van de auteur is het zware onderwerp "kanker'' erg luchtig benaderd. Daarnaast heeft hij veel nutteloze feitjes en humor in het verhaal verwerkt, waardoor ik het boek met een lach en een traan heb gelezen. Daarnaast zet het boek je aan tot nadenken. Wat zou jij doen als je te horen krijgt dat je nog maar 100 dagen te leven hebt? Ga je bij de pakken neer zitten of probeer je nog alles uit het leven te halen. En waarom zou je wachten tot je vreselijk nieuws te horen krijgt. Kunnen we niet beter nu al gaan leven alsof het elke moment voorbij kan zijn. Ik heb echt genoten van dit boek en vond het oprecht jammer toen het uit was.