Gladiatoren. Intrige. Geweld. Geschiedenis. Zusterschap.

In The Valiant zorgt een reeks traumatische gebeurtenissen ervoor dat de Keltisch krijgsprinses Fallon haar stam ontvlucht. Fallon wordt gevangen genomen en in Rome als slavin verkocht. Ze komt niet alleen terecht op een academie die krijgervrouwen opleidt tot gladiatoren, maar ook in een web van dodelijke intriges.

STERKE VROUWEN
The Valiant bevat een tal van sterke vrouwelijke personages. Niet alleen om het feit dat ze gladiator zijn, maar ook omdat ze hun talenten inzetten en hun situatie gebruiken om macht te krijgen. Macht die ze gebruiken om zichzelf en hun dierbaren de verdedigen. En niet alleen dat. Alle deze vrouwen vechten er op de een of andere manier voor om uiteindelijk hun eigen lot te kunnen bepalen.

“Rome only exists because of slaves. That’s how it functions. We are its muscles, its brains and most of all its secrets.”

PRINSES EN KRIJGER
Fallon is een stoere en sympathieke hoofdpersoon. Ze probeert haar leven zodanig te leven dat ze aan de verwachtingen van haar overleden Sorcha kan voldoen. Ze is ambitieus en stelt hoge eisen aan zichzelf. Ze is een princes, maar meer nog is ze een krijger die voor zichzelf kan zorgen. Ze is sterk en zelfstandig, maar ook kwetsbaar en extreem loyaal.

“Are you a weapon or a target? Choose!”

INSTA-LOVE
Fallon en Cai zijn een leuk koppel samen. Hun relatie is gelijkwaardig en respectvol. Ik vond het leuk om over hen te lezen. Niettemin was hun romance wel te veel insta-love. Op een gegeven moment had ik het gevoel dat ik een stuk had overgeslagen. Opeens werden de vier woorden ‘ik hou van je’ al geuit. Het enige wat ik op dat moment dacht was: nu al, jullie hebben elkaar nog maar een paar keer gezien. Op dat gebied had ik wel wat verdieping gewild.

CEASAR EN CLEOPATRA
Het verhaal speelt zich af gedurende de Romeinse tijd, waarin het Romeinse rijk op zijn hoogtepunt was en waarin Caesar keizer was en een relatie met Cleopatra had. De historische aspecten waren voor mijn gevoel goed in het verhaal verwerkt. Het voelde in ieder geval geloofwaardig aan.

INTRIGE
Dit boek bevat veel intrige en plotwendingen. Niettemin blijft het plot goed te volgen. Een aantal plotwendingen zijn voorspelbaar, maar er zijn genoeg onverwachte plotwendingen en gebeurtenissen die het verhaal interessant houden. Om het boek niet voor je te verpesten zal ik hier verder niet op doorgaan.

“But I also know that even a weed, cultivated with care, might eventually yield a wildflower.”

The Valiant is een toegankelijke historische YA roman, vol intrige, plotwendingen en stoere vrouwen. Een aanrader voor iedereen die van geschiedenis met een twist houdt.