Voor ik aan dit boek begon was ik niet gekend met het genre. Hoewel ik al veel thrillers gelezen heb zat er nooit een thriller met militaire achtergrond bij.
Ik ben dan ook zonder enige verwachting beginnen lezen, wat is dit een aangename verrassing geworden. Vanaf de eerste bladzijde word je in het boek getrokken.
Het verhaal is heel beeldig geschreven met prachtige zinnen, waardoor je je op de plaats/gebeurtenis van de personages waant.
Quote uit het boek: “De carrosserie ziet er goed uit, vol speelse lijnen en authentieke details, maar van dichtbij zie je dat de lak begint af te bladderen en als je de motorklap opent, ontdek je dat de hele bende verroest en verrot is.”
Het verhaal start met een proloog uit het perspectief van Sofie. Zij is een alleenstaande moeder, die werkt als freelancejournalist die een aanslag op haar heeft overleefd. Door de aanslag heeft ze dikwijls last van migraineaanvallen waardoor ze haar job niet meer naar behoren kan uitvoeren. Daarna schakelen we over naar Sam die op missie is in Frans-Guyana. Hier komt hij terecht in een gevecht met dodelijk afloop waardoor zijn militaire carrière abrupt tot een einde komt. Daarna krijgt hij de kans om als huurling in Zuid-Afrika te gaan werken als huurling om het internationaal grensoverschrijdend natuurpark te bewaken tegen stropers. Al snel wordt Sam verdacht van moord en moet hij vluchten wanneer hij achternagezeten wordt door zijn ex-collega’s.
De opbouw van het verhaal zit goed in elkaar, het wordt zo opgebouwd en geschreven dat je uit alle standpunten van te betrokken leest. De schrijver schakelt hier gemakkelijk over tussen de personages. Het maakt het leuk om te lezen. Het is wel een boek eens je begonnen bent kan je heel moeilijk stoppen. Helders zorgt ook voor de nodige Cliffhangers in zijn boek. Waardoor je weer op het puntje van je stoel gaat zitten en opnieuw wil verder lezen. Het is een boek waar je moeilijk van loskomt, het riep bij mij ook vragen op van dit gebeurd waarschijnlijk in het echte leven ook. Door dat het zo levensecht geschreven is merk je wel de militaire ervaring op van Helders.
Volgens mij kan het verhaal perfect als realistisch gezien worden.
Het is de eerste kennismaking met de schrijver en het genre maar het smaakt naar meer.
De andere boeken van Helders komen zeker op mijn verlanglijstje te staan.

Ik geeft dit boek 4,5 sterren.