Dit boek heb ik in mijn vakantie afgelopen april gelezen lekker aan het zwembad in Spanje. Nadat ik een paar jaar geleden Weg van Lila gelezen had, stond dit al een tijdje op mijn verlanglijstje en dit was een prima moment om dit boek te lezen, lekker ontspannen leesvoer waar je weinig bij na hoeft te denken. Ik vond vooral deel 1 van het boek mooi, deel 2 en 3 wat minder want er werd naar mijn zin te veel over het kind gesproken. Erg zielig allemaal natuurlijk maar misschien ontroerd het mij minder omdat ik zelf geen kinderen heb. Al met al een leuk boek om te lezen en de schrijfstijl van Patrick van Rhijn vind ik zowieso top!