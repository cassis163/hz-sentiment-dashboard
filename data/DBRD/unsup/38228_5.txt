Heb dit boek 6 x gelezen en toen de film gezien. =Amerikaanse speelfilm uit 1986. In de hoofdrollen spelen Anne Bancroft en Anthony Hopkins. De film speelt in 1949, New York. Helene Hanff is een arme schrijfster en liefhebber van zeldzame boeken die juist niet te koop zijn in New York. Ze schrijft een brief naar Marks & Co op Charing Cross Road 84, een oud en eerbiedig Londense boekenantiquariaat, met daarin een besteling voor 'goedkope' tweedehandse literatuur. Marks & Co reageert snel en zendt haar een pakket schitterende oude drukken. Dit is het begin van een briefwisseling die meer dan twintig jaar zal duren. Helene krijgt via haar brieven contact met al het personeel van de Londense boekhandel maar vooral met Frank Doel, een oudere man die de correspondentie met haar persoonlijk afhandelt. Met liefde voor detail is twintig jaar New Yorks en Londens leven gefilmd. Schitterende acteursprestaties en mooie opnames van Londen. De film heb ik , denk ik , ook al 10 x gezien. Het zijn allemaal brieven. En ik hou van brievenboeken. Meer boeken in mijn Top 10 zijn brievenboeken.