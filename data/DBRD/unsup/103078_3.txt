In eerste instantie spraak dit verhaal mij erg aan, maar toch viel het enigszins tegen. Je leest over de wandeltocht van 3.500 km, door 13 deelstaten van de VS, de Appalachian Trail, dan zou je denken dat je schitterende beschrijvingen krijgt van de wildernis, het natuurschoon maar dit ontbreekt dus geheel.

Je leest over McKenna die haar tocht alleen begint (haar ouders denken dat ze met haar BFF gaat).Wanneer haar ouders erachter komen dat McKenna alleen loopt is ze inmiddels 18 geworden en dus volwassen. Tijdens de tocht ontmoet ze Sam. Samen hebben ze een liefde/haat verhouding, maar langzamerhand groeien ze naar elkaar toe. Tijdens de tocht voegt zich ook een zwerfhond toe, Hank.

Al met al een leuk boek om te lezen, meer een roman dan een avontuurlijk verhaal. Wanneer het dan spannend dreigt te worden, loopt alles met een kleine sisser af. De kaft van het boek geeft de dingen weer waar het in dit boek omgaat: bossen, bergen, kamperen en een ontwakende liefde.

"Mogen je paden kronkelig, eenzaam en gevaarlijk zijn en naar het prachtigste uitzicht leiden. Mogen je bergen tot ver boven de wolken reiken".