Paper Towns, een boek van John Green dat nu verfilmd is. Dit geeft je meteen hoge verwachtingen van het boek. Ik heb al veel boeken van John Green gelezen en ik houd ontzettend van zijn schrijfstijl. Dit boek kan ik ook zeker aan die lijst toevoegen.

Het verhaal gaat over Q en Margot. Twee totaal verschillende types, maar toch hebben ze iets gemeen. Q is ongelofelijk verliefd op Margot, dus als ze hem vraagt mee te gaan op een wraaktocht kan hij amper tegensprokkelen. Q en Margot beleven een wilde nacht vol met waanzinnige acties. Maar de volgende dag is Margot verdwenen. Ze heeft echter wel een aantal mysterieuze hints achtergelaten voor Q. Samen met zijn vrienden gaat Q de zoektocht naar Margot aan. En langzaam komt hij erachter dat Margot niet de persoon is die hij denkt dat ze is.

Ik vond dit boek waanzinnig mooi. Het laat een realistisch beeld zien van mensen en laat je nadenken over vriendschappen en liefde. "Wat een verraderlijk iets het is, te geloven dat een persoon meer is dan een persoon." De bijzonde schrijfstijl van John Green heeft me helemaal verkocht. Zinnen die net poÃ«zie lijken, ontzettend mooie metaforen. Dit is een van de grootste pluspunten van het boek. Er zit ook volop humor verspreid door dit boek. Ik kan het boek niet anders beschrijven dan fantastisch. Zeker de moeite waard!