Wat een merkwaardig boek is dit. Als je houdt van een spannend verhaal dan hoef je er niet aan te beginnen. Het is sowieso verwonderlijk dat dit boek tussen de thrillers is terecht gekomen.
Het is een wonderlijke mengelmoes van historie, biografie, liefdesverhaal en literatuurgeschiedenis; zeer onderhoudend geschreven met een heerlijke subtiele humor. Het joodse sausje erover maakt het bijna perfect.
Het slothoofdstuk is werkelijk een vondst: de laatste momenten van een ongeboren vrucht als ware het een jong volwassene.