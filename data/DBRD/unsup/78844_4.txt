Dorian is een jongen van 17 jaar die op straat leeft. Na een gebeurtenis neemt iemand hem onder zijn hoede en gaat hij voor die persoon werken. Op een dag gaat er iets mis en heeft hij iets in handen waardoor zijn leven veranderd en waardoor het boek een spannende en avontuurlijke wending krijgt. "De jacht is geopend..."

Ursula is echt een kéí om futuristische elementen in een alledaags verhaal te verwerken. Dit deed ze al heel goed in Erebos, maar ook hier in Layers is het steengoed gedaan. Ze schrijft ontzettend fijn! Korte en lange zinnen worden afgewisseld waardoor het nergens saai of kinderlijk wordt, maar tóch die hints van een Young Adult heeft. Geen vervelende jongeren-perikelen, maar wijze besluiten die volwassen ook zo maar zouden kunnen nemen. Genoeg informatie om je fantasie te prikkelen, maar ook stuurt ze je toch een bepaalde kant op met haar verhaal. Heel erg fijn!

Uiteraard is liefde een drijfveer in dit boek, maar dit neemt een andere wending zodra Dorian zijn "avontuur" begint. Maar buiten liefde en avontuur zijn ook spanning, vriendschap, verraad en een mysterieus complot trefwoorden die goed de lading van dit boek dragen.

Als je nog nooit iets van Ursula hebt gelezen, probeer deze eens. Hij gaat je niet vervelen, beloofd!
Ik geef 4 dikke sterren voor het verhaal en nog een halve voor de práchtige cover. De plaatjes van internet doen echt afbreuk aan de cover! Eindoordeel 4,5*.