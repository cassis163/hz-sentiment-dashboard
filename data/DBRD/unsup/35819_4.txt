Dit boek is een lekker luchtig geschreven boek. Het gaat over klas 2c die op werkweek gaat naar de Ardennnen. Als de leerlingen op school aankomen, heeft niet iedereen even veel zin om te vertrekken. Wanneer ze eenmaal onderweg zijn, wordt het rustige reisje drastisch verstoord door sms-berichtjes. Daarin wordt beweerd dat er een bom in de bus zou zitten. De leerlingen weten niet wie ze nou wel of niet moeten vertrouwen. Ze gaan op zoek de mogelijke dader en misschien ziet die wel met hun in de bus.

In het boek wordt er door verschillende personages steeds teruggekeken naar het leven van de leerlingen voor de schoolreis. Dit verschilt echter van enkele uren van het vertrek tot enkele jaren geleden. Wat ik heel leuk vind aan dit boek is hoe de schrijfster het verhaal heeft geschreven, ze heeft het boek zo geschreven dat alle leerlingen verdacht worden. En dat je al lezer steeds twijfelt wie het gedaan heeft.

Zoals in de eerder boeken van Mous zitten er ook in dit boek weer prachtige karakterontwikkelingen. Naarmate het verhaal volgt lees je ook dat de leerlingen die elkaar eerst niet mochten nu beter met elkaar kunnen opschieten en elkaar respecteren. Dat is een mooie toevoeging aan dit boek. Wat Mirjam mous ook goed heeft gebruikt zijn recente bronnen, dit maakt het boek ook meteen geloofwaardig. Ze heeft de aanslagen in Brussel en Parijs gebruikt als voorbeeld.

2C was heel leuk om te lezen en door de schrijfstijl van Mirjam Mous is dit echt aan te raden voor YA lezers.