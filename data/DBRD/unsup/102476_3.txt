De grootste verdienste van Thomese is het karakter van Barones d'Aelders/ Etta Palm, die prettig laveert tussen haar onuitstaanbare narcisme, haar onmiskenbare charme, haar aanhankelijkheid naar de mannen toe, haar ondernemingszin en haar optimistische idealisme. Ze is in alles een nazaat van literaire grootheden als Emma Bovary, Eline Vere en Anna Karenina. De combinatie van knipoog naar de rijke traditie van die titelheldinnen met een meer eigentijdse invulling, levert een heerlijke liefdesverklaring op naar een onuitstaanbaar vrijgevochten geest. Wel vervalt ThomÃ©se in een kluchtig narratief dat de gebeurtenissen als los zand aan elkaar laat hangen.