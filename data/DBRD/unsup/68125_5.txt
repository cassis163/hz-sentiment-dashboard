Atita Baaijens schreef dit boek nadat zij in 2013 een reis heeft gemaakt rond het Altaj-gebergte. Het doel was het vinden van Shambhala, oftewel het Paradijs.
Het Altaj-gebergte bevindt zich op een vierlandenpunt en behelst de landen: Kazachstan, China, MongoliÃ« en Rusland. Een aantal mensen vergezellen haar gedurende de reis te paard en de Amerikaan Wayne Poulson is de hele reis haar vaste compagnon. Ook maakt ze, gedurende de reis, filmopnames en legt alles vast op camera.
In 100 dagen maken ze dagtochten op grote hoogte, waar het altijd koud is en de natuur en de omstandigheden ook voor de nodige ontberingen zorgt. Ze ontmoeten autochtonen, worden uitgenodigd en proeven veel van de cultuur aldaar.
Na 100 dagen maken ze de cirkel compleet (de slang bijt zich in de staart) en eindigen ze op het beginpunt.
Het boek geeft de lezer een gelaagd verhaal, waarin Arita veel vertelt over de dingen die ze onderweg tegenkomen, de verwondering over al het mooie in natuur en de diverse culturen, maar biedt ook informatie over diverse zienswijzen, belevingen, wetenschappers, artsen ed en vertelt het verhaal van de auteur, hoe ze tot deze reis is gekomen. In prachtige zinnen weet de auteur de lezer te boeien en de aandacht vast te houden.
Een boek die je op verschillende manieren kunt beleven!