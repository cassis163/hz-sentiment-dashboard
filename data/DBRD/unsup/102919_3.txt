Mark Henshaw - De val van Moscow station

Het begint allemaal bij een meer. Het ligt vlakbij Berlijn. In het meer spoelt een lijk aan van een hoge Russische officier in het leger. Waarom treffen ze hem daar aan? Hoe is hij gestorven?

Maines is uit op wraak, nadat hij na jaren dienst aan de kant wordt geschoven. Hij kiest ervoor om over te lopen. Maar zullen de Russen hem wel goed behandelen? Hij denkt in ieder geval dat hij rijk kan worden.

In dit boek ga je met twee oude bekenden, de analisten:Kyra Stryker en Jon Burke, mee naar Duitsland en Rusland. Zij onderzoeken deze hele zaak. Ze komen terecht in een oud Russisch kamp Vogelsang in Duitsland. Daar ontdekken ze iets, dat de hele wereld kan veranderen : er zijn tests gedaan met het doel om EMPâ€™s als wapen te gaan gebruiken. Een EMP kan hele steden ontwrichten.

Kyra en Jon moeten vechten voor hun leven en voor elkaar. Kyra wil niet opgeven en doet er alles aan om de wereld weer een beetje veiliger te maken. Gaat dit haar lukken?

Een vrouw van staal in een meer voor mannen boek. Maar zeker ook voor vrouwen!

Je kunt merken dat de auteur weet waarover hij praat. Hij is zelf lid geweest van een Red Cell. De organisatie in het boek komt hierdoor goed tot leven.

Het verhaal is goed spannend. Alleen leest het minder vlot, door de vele Russische namen. Dat haalde mij echt uit het verhaal.

Ook zitten er vrij veel politieke spelletjes in dit nieuwe verhaal. Daar moet je van houden!

De hoofdstukken zijn zijn behoorlijk lang. Nog een hoofdstuk voor het slapen gaan, dat lukt niet.

Maar het boek krijgt van mij toch een cijfer 7 (3,5***). Het is een kijkje in een wereld die wij nooit zullen zien.