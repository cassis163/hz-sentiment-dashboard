Tommy Bergmann is geschorst, hij is de enige die gelooft dat een seriemoordenaar nog in leven is, ook al zijn de verkoolde resten van de man gevonden. Hij bijt zich erin vast, volgt een spoor tot in Litouwen waar hij samen met een prostituee op zoek gaat naar de verdwenen dertienjarige Amanda.
Zijn collega's volgen ondertussen andere sporen.

Ik vond het allemaal wat ingewikkeld en onwaarschijnlijk en vooral heel duister. Dit is het derde boek met Tommy Bergmann, heel duidelijk een vervolg op het tweede, dus niet lezen zonder het tweede boek te lezen anders is het helemaal niet te volgen. Jammer genoeg evenaart het niet het eerste boek De doden hebben geen verhaal.
Er zit veel angst in dit boek, iedereen is precies bang van de dader, maar ook van dingen uit het eigen verleden. Donker boek.