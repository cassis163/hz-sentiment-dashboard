Een identieke tweeling blijft twee helften van één persoon, scheiding van een tweeling is net zoiets als die persoon in tweeën delen.

De tweeling Flora en Rose groeien afzonderlijk van elkaar op, Flora bij haar vader en Rose bij haar moeder. Ze zijn onwetend over elkaars bestaan. Als ze elkaar dan ook onverwachts ontmoeten in een restaurant in Londen is dit voor Flora een emotionele en verwarrende ervaring. Rose, meer wispelturiger en gewetenlozer van aard, ziet een onverwachte mogelijkheid om een lastige verplichting te ontlopen.
Als ze door omstandigheden tot identiteitsverandering worden gedwongen, heeft dit grote onverwachte gevolgen.
Spiegelbeeld is een sfeervolle, meeslepende roman. Het geheel speelt zich af in de Schotse Hooglanden. Het landschap wordt, zoals we van Pilcher gewend zijn, heel romantisch beschreven.
De personages zijn goed neergezet, de menselijke relaties worden goed in beeld gebracht. Hierbij worden de thema’s erfelijkheid en opvoeding, waarden en normen, vriendschap en liefde vervlochten tot een warm liefdevol verhaal