Wow wat een boek. Alweer een boek van Chinouk Thijssen dat ik binnen no-time uitlas, net als eerdere boeken (Hij is van mij & Fataal spel) die ik van haar las. Chinouk weet de spanning gewoon altijd goed vast te houden en haar schrijfstijl leest gewoon enorm lekker weg. Hierdoor wil je als lezer maar door blijven lezen en elke keer als ik dacht nog één hoofdstuk las ik er daarna nog veel meer. Ik moest gewoon weten hoe het verhaal verder zou gaan.

Truth or Dance speelt zich af in een wereld waar je eigenlijk niet zo vaak over leest en ook een wereld waar ik zelf maar weinig vanaf weet. Heel interessant om zo toch eens een inkijkje te krijgen in de balletwereld. Alle ballettermem worden door Chinouk goed uitgelegd, dus ook als je net als ik maar weinig kennis hebt van de balletwereld is het verhaal heel goed te volgen.

Hoewel dit pas het eerste deel in een trilogie is en het boek ook duidelijk een opbouw is naar de vervolgdelen betekent dat niet dat er niet veel gebeurd of dat het niet spannend is. Het begint al met de spannende proloog die zich drie jaar later afspeelt en dat roept meteen een hoop vragen op en naarmate het boek vordert neemt de spanning ook steeds meer toe doordat de opdrachten steeds heftiger worden. Na het lezen van de epiloog ben ik alleen nog maar nieuwsgieriger geworden naar deel 2 en ik ben zo benieuwd wie er achter de berichtjes zit, want eerlijk gezegd heb ik nog totaal geen idee.