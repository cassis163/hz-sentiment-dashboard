Dragan Duma Een onbreekbare band, wat een heerlijk boek.

Een boek welke ik aan de ene kant zo snel mogelijk wilde uitlezen en aan de andere kant juist niet omdat het boek dan uit zou zijn. En hoewel je een boek altijd kan herlezen, iets wat ik met dit boek zeker zal gaan doen, is niks zo fijn om een boek voor de eerste keer te lezen en je er in te verliezen.

Een onbreekbare band speelt zich 330 jaar voor de trilogie af en verteld over het begin van het verbond tussen draak en mens. Het is een nieuwe wereld in opbouw, een wereld met grote moeilijkheden en alle gevolgen van dien. Door het verbond ontstaan er mogelijkheden die er anders niet zouden zijn geweest en waren de mensheid en de draken uitgeroeid.

Het verhaalt ook van moeilijke keuzes die gemaakt moeten worden en hoe sommigen niet kunnen en willen inzien dat deze keuzes gemaakt moeten worden omdat er eigenlijk geen andere mogelijkheid is. Bovendien dat dit andere gevolgen kan hebben dan je verwacht of kan bedenken.

Het verhaal speelt in een duidelijke chronologische volgorde af met soms een terugblik op de redenen waarom de keuzes gemaakt zijn.
Het verhaal volgt voornamelijk Feniksa Drakena, een vrouwe van hoge rand die zich probeert te verzoenen met haar verwachte levenspad tot er ineens meer mogelijkheden blijken te zijn en ze keuzes moet maken waar ze de gevolgen niet van kan overzien.

"De band...
Is er een van liefde en trouw. Onbreekbaar en onaantastbaar, maak ik zijn zin af. De verbonden draken zijn geen slaven, ze hebben zelf gekozen‚Äù

Ik raad dit boek aan iedere drakenliefhebber aan en al helemaal aan de mensen die net als ik hebben genoten van de Pern-serie van Anne McCaffrey. Uit alles blijkt dat de schrijfster dit ook heeft gedaan.