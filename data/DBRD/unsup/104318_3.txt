Nachten in New York is het eerste boek in een trilogie van Sarah Morgan. In de hoofdrol staan de drie vriendinnen: Paige, Eva en Frankie. In dit deel staat Paige centraal.

Nadat de drie vriendinnen op staande voet worden ontslagen door het evenementenbureau waar ze werken, besluiten ze hun eigen evenementenbureau te beginnen. Al snel wordt het drietal geconfronteerd met obstakels. Paige schakelt de hulp in van Jake, de beste vriend van haar broer, maat of dat een goed idee is moet nog blijken.

Nachten in New York is een vlot geschreven boek over vriendschap, loyaliteit en de liefde.
De uitkomst van het plot is een tikkeltje voorspelbaar, maar de weg er naar toe is verrassend en leuk geschreven.

De romance tussen Jake en Paige is echter niet origineel. Een verboden liefde tussen een rijke knappe man en een jonge ambitieuste vrouw is een bekend fenomeen in het feelgood/chicklit genre. Van mij hadden er ook iets minder piekante scenes in gemogen. Dit doet eenbeetje de magie van het verhaal teniet. Een beetje teveel “50 shades” wat mij betreft.

Het boek bestaat uit veel dialogen. Deze zijn goet te volgen en geven je een goed inzicht in de persoonlijkheden van de verschillende personages.

Over het algemeen een leuk geschreven boek met interessante personages. Ik ben erg nieuwsgierig naar het tweede deel over Frankie.