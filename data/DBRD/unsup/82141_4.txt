Het boek begint op een afdeling waar Jessica wordt opgenomen nadat ze iets verschrikkelijks heeft gedaan. Wat heeft zij gedaan dat het zover is gekomen?
Dan gaat het verhaal verder met de trouwdag van Matthew en Jessica. Een sprookjeshuwelijk en niets staat hun geluk nog in de weg. Al snel blijkt dat Jessica ongepland zwanger is, maar blij zijn met de kleine die onderweg is. Op een gegeven moment vind Matt het verstandiger dat Jess stopt met werken en zich gaat richten op de baby. Als dan de bevalling zich aankondigt, gaat het helemaal mis. Een keizersnede volgt en als Jess weer bijkomt is ze moeder van een meisje die al door Matt de naam Lilly Rose heeft gekregen. Dit was niet de afspraak en geeft direct al een nare nasmaak bij Jess, die maar moeilijk het moedergevoel krijgt. Vanaf de bevalling gaat het steeds slechter met Jessica en neemt Matt de vaderrol volledig op. Gelukkig komen ze er na een poosje achter dat Jessica een postnatale depressie heeft. Met medicijnen en hulp komt ze er weer redelijk goed bovenop. Maar dan raakt ze vrij snel weer zwanger en gaat het tijdens de zwangerschap volledig verkeerd. De postnatale depressie steekt de kop weer op, maar deze keer word er niets mee gedaan. Dit heeft verschrikkelijke gevolgen !!
In het boek word je meegenomen in het dagboek van Jessica, waar je beetje bij beetje in de tijd mee gaat die zij beleeft in een instelling. De hoofstukken gaan om en om over het verloop sinds de tijd na het huwelijk en dagboekgedeeltes. Je wordt mee genomen naar het verleden en het heden van Jessica.
Het is een verhaal die je grijpt. Een sprookjeshuwelijk en alle geluk van de wereld. Maar niets is zeker in het leven. Een verhaal over postnatale depressie die veel voorkomt, nu beschreven in een roman. Geen zwaar verhaal maar toch nog genoeg om te begrijpen dat dit een heftige ziekte is. Zeker als je hebt gelezen dat Jessica het ergste heeft gedaan wat een vrouw kan doen. Het allerergste !!!