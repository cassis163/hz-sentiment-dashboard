Een volgend deel in de (los te lezen) serie die zich in Baltimore afspeelt. We komen weer een heleboel oude bekenden tegen uit de laatste paar boeken, erg leuk om op die manier nog een beetje op de hoogte te blijven van de vorige personages!
Daphne is een officier van justitie die op het punt staat om het proces van het jaar veroordeeld te krijgen. Tijdens de uitspraak verdwijnt haar zoon. Nadat de rechter uitspraak heeft gedaan, breekt er een gevecht uit in de rechtszaal, 1 van de familieleden van de veroordeelde heeft een mes mee kunnen smokkelen...
Ondertussen wordt Joseph belast met het onderzoek naar Ford, de verdwenen zoon van Daphne. Maar wat Daphne niet weet, is dat Joseph al een aantal jaren helemaal gek op haar is.. zonder dat hij dit laat merken. En wat Joseph betreft, hij weet op zijn beurt niet dat Daphne ook al een aantal jaren gek op hem is!
Het is weer een explosief boek met veel spanning, een aantal moorden, en wat we van Karen Rose gewent zijn, een flinke dosis romantiek! De personages zijn heel mooi neergezet en ik heb weer enorm genoten van dit boek.