{ “Wat is leuk en waarom zijn er zoveel mensen die het zo hoog aanslaan en het zo fanatiek najagen? “}

Eigen samenvatting:
Het boek van Foley geeft een filosofische blik op het woord “leuk” en alles wat daarom heen hangt. Hij gaat op zoek naar antwoorden, waar komt het woord vandaan? Wat betekent het? En geeft antwoord op vragen als: waarom bevinden mensen zich graag in groepen? En waarom anderen dat moeilijker vinden.

Zo zegt Foley, is het woord “leuk” uitgegroeid tot een bijvoeglijk naamwoord dat elke vorm van plezier op een laagdrempelige manier beschrijft: een leuk gebeurtenis, een leuk iemand, ed. Maar kan ook een voor de hand liggend fenomeen zijn, zonder verdere verklaring.

Foley heeft vermoedens dat het woord nog niet zo heel lang bestaat ( na de 18e eeuw). En vertelt zijn bevindingen hierover. Hij geeft vele betekenissen met uitleg, en vind Leuk niet-individualistisch, maar sociaal. Daarnaast verbind hij het woord Leuk, aan verschillende onderwerpen zoals leuk en groepen, rituelen, dansen en humor. Hierbij geeft hij uitgebreid uitleg en geeft inzichten die een nieuwe blik op zaken geven. Zo blijkt Leuk ook met zijn tijd mee te gaan en heeft het een ontwikkeling meegemaakt. Wat toen leuk was, hoeft nu niet leuk te zijn.

{ “Leuk is in veel een ervaring net als geluk, waar iedereen naar streeft, maar is vaag en ongrijpbaar”}

De elementen:
De cover ziet er kleurrijk uit, en ziet eruit als een soort rollercoaster ..een snel karretje uit de achtbaan, die zeer binnenkort over de kop zal vliegen. De titel “Leuk he”, vind ik wat kort, maar dekt de lading wel. De schrijfstijl is prettig, maar ook wat zwaar en filosofisch. Er wordt uitleg gegeven over de verschillende betekenissen van het woord Leuk, en ook verschillende definities. Daardoor is het boek luchtig, maar toch ook weer niet. Foley heeft dit laatste opgelost door er de nodige humor toe te voegen. Het boek bestaat uit 4 delen, en begint met de definitie van leuk, en eindigt met Leuk beoordelen.

Mijn mening over het boek:
Michael Foley heeft hiermee een zeer interessant boek geschreven over het fenomeen “leuk”. Het is een bijzonder filosofisch verhaal en tevens een diepgaand onderzoek naar het woord “leuk”. Wat is leuk?, Waarom vind iedereen alles zo leuk? Waarom zijn groepen mensen leuk? Is leuk eigenlijk wel zo leuk?

{ “Want stel je voor dat je Leuk afwijst, dat zou vergelijkbaar zijn als een soort verbanning uit de sociale netwerken. Het moderne alternatief voor de brandstapel”}

Het intrigeert Foley, om hier een heel boek over te schrijven en dat is te merken. Hij geeft uitleg over het woord en fenomeen “leuk”, gaat dieper op de materie in en heeft er een hele studie van gemaakt. Het boek leest prettig weg, en geeft per onderdeel nieuwe inzichten zodat de lezer op een andere manier tegen sommige zaken zal gaan aankijken. En dat is heel knap. Het is geen boek dat je snel uitleest, maar per hoofdstuk in gaat zodat de inhoud langer blijft hangen.
Het is een bijzonder boek!

Mijn waardering:
Dit boek krijgt 4 sterren, en is gelezen voor Uitgeverij Contact.,