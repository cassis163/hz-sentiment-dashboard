Loes den Hollander is voor mij geen onbekende, ik heb toch wel een aantal boeken van haar gelezen en ben dan met hoge verwachtingen aan dit boek begonnen, misschien te hoge want ergens miste ik iets wat ik bij haar vorige verhalen niet had.

Maartje is getrouwd met Twan, op klaarlichte dag wordt ze overvallen in haar huis, Tatum haar nichtje die boven aan het studeren is, belt direct de politie. Maartje komt er met een trauma vanaf, Sep haar schoonbroer en zijn vrouw Natasja komen direct ter plaatse en proberen Twan te bereiken. Twan komt niet opdagen, als Maartje in slaap dompelt wordt ze wakker van de bel, politie voor haar deur...

Hier start een kat en muisspel, welke geheimen dragen de personages mee? Vanaf bladzijde 1 word je meegetrokken in het hoofd van Maartje, afwisselend met stukken van haar beste vriendin Anouk. Wat mij vooral stoorde in de schrijfwijze is de vele vragen die je leest, Maartje stelt veel in vraag. De auteur weet je telkens wel weer op het verkeerde spoor te zetten, wat de spanning dat extraatje krijgt. Toch bleven veel vragen voor mij niet beantwoord, een leuk tussendoortje!