Samenvatting:
Een jonge studente, Mae Holland, gaat na haar studie werken bij een duf elektriciteitsbedrijf.
Maar dan blijkt haar kamergenote te werken bij "de Cirkel", het grootste en machtigste internetbedrijf ter wereld. Mae krijgt ook een kans om daar te
gaan werken.
Niet zo lang geleden is het bedrijf opgericht door een techneut, die later een
communicatie genie en een financieel genie als mede eigenaar toeliet in het bedrijf en daardoor volledig werd overvleugeld. Het bedrijf is groot geworden met zoekmachines en later met email afhandelen. Ook is men heel erg actief op het gebied van social media.
Men probeert steeds meer grip te krijgen op informatie en verzamelt steeds meer informatie van alle gebruikers. Aan het einde van het boek wordt steeds
duidelijker waar dit op uit draait en vallen er doden. Mae is erg gegroeid in
de organisatie en functioneert op directieniveau. Hierdoor is ze in de positie
op het allerlaatste moment het noodlot tegen te houden, maar of ze dit ook doet?
Opinie:
Het boek is erg spannend, aan het begin moet je even wennen aan de lange en ingewikkelde zinnen. Maar als je de draad te pakken hebt is het adembenemend spannend. Vooral omdat tijdens het lezen wel heel erg veel bekend voorkomt. De vele beschrijvingen van het bedrijf lijken wel erg veel op Google. De schrijver trekt alleen de lijnen iets verder door, waardoor uiteindelijk een wereld ontstaat die veel weg heeft van wat George Orwell
beschrijft in "1984". Nergens wordt dit expliciet gezegd, maar voor de oplettende lezertjes (Toonder) is de conclusie wel heel duidelijk. Ook de manier van argumenteren komt heel erg overeen met de argumentatie strategie van een ( liberaal socialistische) politieke partij uit Nederland. Steeds krijg je het gevoel 'het klopt wel, maar het deugd niet' (isbn 9789047708827),
maar niemand kan hier op tegen zijn.
Een boek wat iedereen moet lezen om na te denken over privacy en social media. Jammer van de schrijfstijl, maar na even wennen leg je het boek niet meer weg.