De titel maakt nieuwsgierig want wat heeft Maria Magdalena te vertellen aan Pamela die haar channelt?
In het eerste deel van het boek word er door pamela een vraag gesteld aan maria en daarbij krijgen we dan ook antwoord van Maria Magdalena.
We maken daarbij kennis van de mannelijke en vrouwelijke energie, en word dit ook herhaaldelijk uitgelegd waar we hierbij aan moeten denken, en hoe we dit kunnen toepassen/verbeteren en waar onze problemen liggen.
Er worden veel herhalingen gebruikt wat als vervelend of storend kan worden gezien, zelf kreeg ik de neiging om bepaalde terug kerende woorden te gaan tellen en vond dit persoonlijk storend.
Voor lezers die niet bekend zijn met mannelijke en vrouwelijke energie, de nieuwe tijd of geheel nieuw zijn in de spirituele wereld zijn de herhalingen in het boek juist fijn zodat het geheel duidelijk blijft.

Het tweede deel leest prettig door en zijn er oefeningen te vinden die je kan toepassen op jezelf.
Dit is een heel fijn begin om balans in jezelf te vinden.
De oefeningen zijn in mijn ogen dan ook een waardevolle toevoeging.

Het boek leest het prettigst bij elke dag bijvoorbeeld een hoofdstuk te lezen, hierdoor kan de stof bezinken en geeft het inzicht in het eigen leven.

Een handig boek voor mensen die meer inzicht willen in de spirituele wereld en in balans willen komen met hun vrouwelijke en mannelijke energie.