Als een Nederlandse studente, Nora, de kans krijgt om stage te gaan lopen bij een palmoliebedrijf in een regenwoud van Borneo grijpt ze die kans met beide handen aan.

Als opdracht krijgt ze mee een school op te richten voor de lokale bevolking. Het gaat om Dayaks, oftewel voormalige koppensnellers. Ze stort zich er met volle overgave op, maar de lokale bevolking willen niets van haar weten en werken dan ook niet bepaald mee.

Op de cover siert een prachtige natuurfoto, die direct de sfeer oproept voor het verhaal, maar is het allemaal wel zo mooi als dit plaatje doet vermoeden. Hoe anders dat in elkaar steekt kom je als lezer vrij snel achter, met name over de vele bedrijfsgeheimen. De vraag is of het zuiver ecologisch verantwoord is wat en hoe er wordt geproduceerd. De ondernemers doen er alles aan om het zo fel begeerde certificaat te bemachtigen om het bedrijf uit te kunnen voeren..

Nora is in het begin overrompeld dat zij is uitverkoren voor deze stage en zonder zich te verdiepen in de materie begint ze eraan.. Ze doet onderzoek naar wat er zoal aan vergunningen bij komt kijken en stuit op de regelgeving voor het produceren van palmolie. Veel medewerking krijgt ze niet en veel blijft voor haar verborgen. Ook wordt ze ermee geconfronteerd dat de lokale bevolking niet staat te springen om de uitbreidingen van het bedrijf en van de school.

Het boek is twee delen opgesplitst. In het eerste deel worden de personages en het verhaal uiteengezet. In het tweede deel gaat over de voor- en tegenstanders van de uitbreiding van de palmolie-industrie. Het verhaal krijgt dan een heel andere sfeer en wordt steeds grimmiger.

De personages zijn. voor de rol die ze hebben toebedeeld gekregen, goed uitgewerkt en ze vertonen realistische gedrag waarin je je kunt verplaatsen.

De voor- en tegenstanders hebben beide een eigen agenda en zijn daar onverzettelijk in. Dit brengt onderhuidse spanningen teweeg die langzaam maar zeker tot een climax komen.

Doordat de voor- en tegenstanders beide goed aan bod zijn gekomen is het een stijl geworden die ik geweldig vind bij een eco-thriller. Janneke heeft haar boek heel toegankelijk in een makkelijke en vlotte schrijfstijl geschreven. Het is geloofwaardig, intrigerend en het verhaal zit goed in elkaar