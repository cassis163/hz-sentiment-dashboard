★★★★★: Ik had niet verwacht dat ik Alice in Wonderland zo leuk zou vinden, omdat ik nooit erg fan van de Disney film ben geweest. Toch besloot ik om het te gaan lezen, aangezien het in een middagje gedaan is en het een echte klassieker is... Ik was aangenaam verrast! Alle karakters vond ik leuk, helemaal de Cheshire Cat. Ik kon me alle fantasierijke situaties voorstellen en moest regelmatig lachen om de absurditeit. Er zitten veel grappige taalspelletjes in het boek die je twee keer (misschien nog wel vaker) moet lezen om door te hebben wat er staat.

Carroll heeft een unieke schrijfstijl en ondanks dat dit boek vaak als kinderboek wordt gezien, kan ik me er nog prima mee vermaken!

[gelezen in het Engels]