Iedereen heeft zowat dit boek wel gelezen. Er zijn in totaal ook 13 miljoen van verkocht. Hierdoor kon ik toch echt niet achterblijven. Maar op de één of andere manier sprak mij dit boek totaal niet aan. Ik was zelf super bang dat het een heel saai verhaal werd met een lesje geschiedenis. Maar uiteindelijk na zoveel goede recensies te hebben gelezen, ben ik toch overstag gegaan. Maar of ik het boek nou echt leuk zou vinden, was nog maar de vraag…

Wat vond ik ervan?

Eindelijk weer eens een boek waarbij het begin niet gelijk zo ontzettend ingewikkeld is. Maar juist een boek waarbij de schrijver de tijd heeft genomen om alles zo gedetailleerd en rustig te vertellen. Hierdoor glij je als ware in het boek, maar duurt het wel even voordat het verhaal echt van start gaat.

Wat ik zo bijzonder aan dit boek vond was dat het afspeelde in twee verschillende tijden met twee heel verschillende mensen, die iets met elkaar te maken hadden. En hoewel ik in het begin bang was dat het niet duidelijk zal zijn in welke tijd je was en vanuit wie je nou las, werd dit gelukkig heel duidelijk herkenbaar gemaakt. Het verhaal zelf is super goed omschreven, je kan de omgeving van vroeger maar ook van het heden erg goed voor de geest halen. Daarnaast reis je letterlijk met iemand mee. Je ziet de veranderingen die een persoon maakt tijdens zo reis heel duidelijk en dat is erg mooi om te lezen. Dit boek is de perfecte combinatie van historie, romantiek en mysterie.

Wat vond ik minder?

Soms duurde het mij allemaal iets te lang. Dan werden er weer teveel details verteld, die ik persoonlijk niet heel boeiend vond. Dit is echter mijn enige kritiekpunt.

Personages

In dit boek waren er natuurlijk verschillende personages maar de twee die er uit sprongen en ook de hoofdpersonages waren, waren natuurlijk Maia en Izabella.

Maia kon je omschrijven als een onzekere en stille vrouw, die door een nare gebeurtenis haar vleugels nooit echt heeft kunnen uitslaan. Op deze reis van haar leven, leren jij en Maia een heel andere kant van haarzelf kennen. Het is mooi om te lezen hoe iemand in zo’n proces stapt.

Izabella groeide op in een heel andere tijd dan Maia. En het leuke hiervan is dat je leest wat voor weinig rechten vrouwen vroeger eigenlijk hadden. Izabella was een sterke jonge vrouw met een hart vol passie maar waarvan ze toch vond dat familie ondanks alles, altijd op nummer 1 komt te staan.

Het slot

Wat was het slot echt een heerlijk einde. Ik kan niet beter dan tevreden hierover zijn en ik vond het ook erg leuk dat het eindigde met een deel van het nieuwe boek van de boekenserie de zeven zussen. Ik ben zeer benieuwd naar het volgende boek.