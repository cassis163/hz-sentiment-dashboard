De schrijfster zet een duidelijk beeld neer van een land dat is/wordt verscheurd door de tegenstellingen tussen de hindoe- en moslimbevolking. Onder deze moeilijke omstandigheden en de soms bittere armoede leven mensen die toch in alles nog iets positiefs zien maar ook mensen die tegen elke prijs het geluk van een ander willen vernietigen. Onbaatzuchtige liefde wordt afgewisseld met grove gewelddadige acties waarbij mensen zonder blikken of blozen worden gemarteld of vermoord.
India, een land van tegenstrijdigheden neergezet in een verhaal dat van begin tot eind blijft boeien. Zo'n boek waarvan het einde te snel kwam.