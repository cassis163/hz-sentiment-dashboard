Gewonnen exemplaar voor een eerlijke recensie. Hiervoor natuurlijk mijn dank. Tweede deel van de trilogie de Werelden, 4,5 ster. -Recensie kan spoilers bevatten.-

Mijn mening:
Wat een geweldig boek weer. Ik was even op het verkeerde been gebracht omdat ik verwachte dat het verder ging met het verhaal van Tamú en Eroc maar er werd vanuit een andere visie verder verteld. Natuurlijk als ik er verder over nadenk is het wel logisch, het is tenslotte de tweede wereld. Zij komen om te helpen. Het verhaal vind ik spannend, de tenen waren regelmatig gekromd. Ik wilde dan ook het liefst continu doorlezen maar dat wilde maar niet lukken. Voordeel is dat je het verhaal eigenlijk wel weer makkelijk oppakt. In dit boek heb ik ook wat vaker teruggeschakeld naar de bijgevoegde kaart. Het maakte het heen en weer gereis wel duidelijker. Ik had tot het eind aan toe vraagtekens wie dan wel "De wees" was. Ik ben al meerdere malen van karakter verandert. Het heeft zeker zijn 4,5 ster verdient. Hoop dat de derde wereld de volle 5 sterren krijgt.

Het verhaal:
Tamú en Eroc, de twee jongens die de Sayaddin droegen en nu grootmeesters zijn gaan beide naar de tweede wereld om te helpen. Hun is verteld dat de tweede wereld de plek is waar de oorlog begint. Zij weten ook wie ze moeten helpen. Ze reizen gescheiden van elkaar want ze denken beide dat de ander dood is. Op de tweede wereld gaat een vreemdeling over de bergen om de Hanos te brengen, de oorlogsbrenger. Dat land trekt dan ook ten strijde. Maar het heeft zand in de ogen gestrooid gekregen door de zwarte grootmeester. Dit weet Magiër Villana, die al heeft gezien dat de vreemdeling de Hanos brengt. Niemand verdenkt hem behalve Villana maar ze laat hem toch zijn gang gaan. Waarom? Ondertussen zijn Rokko en Ymas ook onderweg, onderweg naar het punt waar ze elkaar allemaal gaan treffen. Zo reizen er verschillende groepen door de tweede wereld. Allemaal met hun eigen bedoelingen. Zal de tweede wereld vallen?

Leesfragmenten:
Nog drie nachten tot hij de grootste oorlog uit de geschiedenis van de Drie Werelden zou ontketenen. (blz 38).

Maar haar punt was zelfs Shaïm duidelijk: de vier koninkrijken van Moran hadden een groot probleem. (blz. 96).

"Haast jullie naar de paarden! Wij moeten koning Datilla bereiken voordat Waterval dat doet!" (blz. 172).

Over de auteur:
Marc Lommert heeft een sport achtergrond. Niet alleen in zijn school keuze, Sporthogeschool, maar ook in privé sfeer. Eerst op hoog niveau atletiek en nu de triatlon. Maar zijn eerste baantje was het hen en weer brengen naar school van kinderen met een beperking. Dit beviel zo goed dat hij nu ook gymles geeft aan deze kinderen. Zo zijn twee "liefdes" verbonden. Een andere "liefde" is de vakantie met de back-pack. "In 2009 bezocht ik Nieuw Zeeland, precies in de tijd dat Lord of de Rings uitkwam". De combinatie van een goed uitgewerkt verhaal, de schitterende natuur waar hij zich nu ook nog eens in bevond en een vriendin verdiept in een boek, maakte dat hij misschien toch wel een boek wilde gaan schrijven. Zijn boeken zijn in eigen beheer uitgegeven. Mijn versie is 129/500.

Aanrader:
jazeker, alhoewel ik net als de schrijver je het advies geef eerst deel 1 te lezen.