Dit boek deed mij zo denken aan het Engelse boek ‘Twelve angry men’, dat ik voor mijn literatuurlijst op de middelbare school heb gelezen! In plaats van een twaalfkoppige jury in een rechtbank is er nu een conclaaf van 117 kardinalen die een nieuwe paus zullen moeten kiezen. De oude is plotseling overleden. Het verhaal boeit enorm! Het Vaticaan is al eeuwenlang een georganiseerd machtsbolwerk, dat ongeëvenaard is sinds mensenheugenis en de kerkelijke hiërarchie hoort alleen te gehoorzamen aan de rechterhand van God op aarde, de Paus. Maar ach, Robert Harris laat zien dat niets menselijks religieuzen vreemd is. Traditie botst regelmatig op de moderniteit en gaandeweg openbaart zich de rechtmatige, nieuwe paus. Of is er sprake van fraude? Heel prettig spannend boek!