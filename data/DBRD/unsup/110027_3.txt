Het heeft me een tijdje gekost (ik ben zeer slordig in het bijhouden van datums), maar uiteindelijk heb ik het verhaal dan toch uitgelezen. Als ik dit boek 4 jaar geleden in handen gekregen had, dan was ik er vast en zeer helemaal verkocht aan. Helaas heb ik nu niet zo ervaren.

Vroeger hield ik van grove boeken. Hoe donkerder, hoe beter. Iedereen wordt ouder en als lezer merk ik dat een zachter boek beter binnen mijn lezersprofiel past. Je moet echt te vinden zijn voor dit genre aangezien het zo specifiek is, maar er is zeer zeker een markt voor.
Het taalgebruik is dit wat aan de 'uncensored'-kant. Soms was het voor mij een beetje t√© en merkte ik dat het mij belemmerde om verder te lezen. Dan zoek je naar redenen om het toch allemaal wat zachter te laten klinken. Mijn softe persoonlijkheid kon soms niet goed overweg met de harde woorden die er vielen.
Over het algemeen vond ik op vlak van taal- en grammatica, dat er toch sterk gesleuteld is geweest. Zeker voor een zelfpublicatie vind ik dit van zeer hoge kwaliteit. Ondanks de woordkeuze in sommige situatie's (maar dat hoort nu eenmaal bij de schrijver zijn stijl), zet ik mijn petje hiervoor af. In de zelfpublicatie heb ik al ergere gevallen mogen aanschouwen.

Personages dan. Jeetje, wat een waslijst. Als lezer heb ik graag een persoonlijke band met de personages. Waarom? Tja, dan begrijp ik ze beter en kan ik hun gedachten ook volgen. Wat ze dan allemaal doen maakt voor mij dan veel meer duidelijker.
Doordat dit boek meerdere personages bevatte, merkte ik wel dat het wat moeilijkheden met zich meebracht. De band waar ik zo van hou, kon ik met geen enkel personage leggen en dat maakte dat sommige voel mij zeer koeltjes overkwamen. Voor mij waren er gewoon veel te veel en opnieuw: dat ligt aan mijn lezersperspectief. Lezers die van een meervoudig perspectief houden zullen hier uitermate van smullen.
Voornamelijk omdat ondanks dat er zoveel personages zijn, de schrijver toch weer om elk van hen uniek te maken. Dat viel mij als lezer sterk op en dat maakte het natuurlijk interessant. Je merkt dat elk personage op een bepaalde manier is ingekleurd en dat het geen lege omhulsels worden. Iets waar vaak auteurs de mist mee ingaan als het gaat over veel personages.

Daarnaast is het ook super knap wat de auteur gepresteerd heeft. Zelfpublicatie is natuurlijk niet eenvoudig en toch staat er een goed afgewerkt boek op vele boekekasten (of op de e-reader) te blinken. Zijn doorzettingsvermogen is al vaak beloond, maar ook deze keer wil ik daar extra aandacht aan besteden.
Stiekem vond ik het wel jammer dat ik dit boek niet de tijd in kon sturen naar een jongere ik. Dan het mijn leeservaring helemaal anders geweest. Het heeft me nu wel een tijdje gekost en het heeft me niet volledig kunnen bekoren. Toch valt het talent van deze schrijver zeer hard op. Misschien ooit als hij wat anders probeert dat ik mijzelf waag tot een heuse fan. Voor nu geniet ik nog na van de uitstekende setting in dit verhaal en berg ik de rest op.
Niet elk verhaal is voor elke lezer, maar hiervoor ken ik nog wel een publiek.