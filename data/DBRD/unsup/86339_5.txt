Over dit boek had ik voordat ik er in begon, al verschillende goede verhalen over gehoord. Toch had ik niet echt een plan om het te gaan lezen, ook al klonk het verhaal interessant. Toen ik hem bij de bieb tegen kwam, kon ik hem toch niet laten staan. Ik ben er bijna direct in begonnen ook en wat een verhaal is het toch…

Yelena krijgt de keuze of de strop of ze wordt voorproefster van de commandant van Ixia. Ze gaat voor de laatste keuze, niet beseffend hoeveel gevaar dit met zich mee brengt. Vluchten is onmogelijk, want het gif in haar zal haar doden. Elke ochtend krijgt ze er het tegengif van. Maar dat is nog niet eens Yelena’s grootste probleem. Ze ontwikkelt magische krachten in een land waar magie verboden is. Hoe kan dit ooit goed weer goed komen… Welkom in de wereld van Ixia, een wereld waar je altijd goed om je heen moet kijken voor complotten en je eigen gevoelens.

Ik heb niks anders dan lof over dit boek. Ik ben echt zo blij dat ik het gelezen heb. Natuurlijk zijn hier en daar wel wat mindere punten, zoals het verleden van de commandant, dat had van mij niet gehoeven, of soms is het wat voorspelbaar, maar dat alles weegt niet op tegen de pluspunten.

Dit boek is echt een boek, die ik je aanraad om te lezen, als je hem nog niet hebt gelezen.
De wereld, de personages, het verhaal, het zit allemaal zo goed in elkaar.
Ik heb nog nooit een zo’n verhaal gelezen. Vanaf de eerste bladzijde merk je al dat je je in een andere, vervlogen tijd bevind. Je krijgt steeds genoeg details om de wereld helemaal voor je te zien. Deze wereld, Ixia, is echt ontzettend interessant om over te lezen. Het land kent veel regels, maar is ook voor gelijkheid tussen mannen en vrouwen. Ik vond vooral het idee van het uniform interessant. Het is daar echt de manier om anderen te herkennen, de positie op het paleis te achterhalen.

En dan heb je ook nog het fantasy element, de magie. Deze is ook weer heel anders dan in de andere boeken, die ik gelezen heb en ik kan wel zeggen dat ik heel veel boeken met magie erin gelezen heb. Het is altijd leuk om te lezen over een geheel nieuwe manier van magie gebruik, nu met maar een bron. Het zit dus niet in de persoon zelf, ook al kan niet iedereen een magiër worden.
Maar zonder de personages heb je niks aan deze wereld.

Mijn favoriete personage was Yelena, het hoofdpersonage. In dit boek lees je over heel veel personages, allemaal met een geheel eigen karakter, die je allemaal leert kennen.
Het fijne aan Yelena vond ik dat ik mezelf erin herkende. Dat maakt het altijd fijn om te lezen. Ook al zou ik helemaal gek worden als voorproefster. Ik zou overal giffen zien en proeven, die er niet zijn.

Wat het verhaal zo interessant maak, is dat je eigenlijk heel veel informatie krijgt wat later pas van pas komt. Je krijgt verwijzingen over haar verleden met de reden waarom ze in de gevangenis is terecht gekomen, maar veel verder in het boek beginnen de puzzelstukjes pas te vallen. Dan pas begin je te denken, o ja, maar dat is eigenlijk heel logisch.

Geweldig om je in te verliezen, om weg te zijn van de realiteit. Ik kijk nu al uit om in het tweede boek van de serie te beginnen. Maria V. Snyder is echt een goede schrijver met een geheel eigen schrijfstijl. Ik vind het vooral knap dat je alle personages zo goed leert kennen, maar dat het nog steeds om Yelena kan draaien. Ik heb al eerder een boekenserie van haar gelezen, Inside out, maar die serie had me niet zo te pakken, als deze.

Dit boek is zeker grappig om te lezen, als je de serie Reign kijkt, tenminste dat vond ik. Ik zag steeds de personages van Reign voor me, als de personages van dit boek. Bijvoorbeeld Yelena was Prinses Claud en Valek was Lord Narcisse. Echt hilarisch als je het op deze manier voor je ziet.