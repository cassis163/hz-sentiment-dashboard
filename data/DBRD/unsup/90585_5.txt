Al een tijd stond het boek op de plank - ik kwam er niet toe het te lezen, ondanks de lovende berichten die ik erover las. Wat een goed boek is dit. Ik ben het helemaal eens met wat Umberto Tan zegt op de achterflap van het boek: Giulia Enders geeft een fenomenale masterclass 'darmen'. Boeiend vanaf de eerste zin! Intelligent, aantrekkelijk geschreven.
Beter zou ik mijn mening niet kunnen verwoorden.
Komt daar nog bij, dat het ook geschreven is met veel humor en op een heel begrijpelijke manier. Steeds kom je dingen tegen, die je nog niet wist, of waarvan je niet dacht, dat je ze wilde weten. In heel beeldende taal wordt alles uitgelegd. Je ziet als het ware de legertjes bacteriÃ«n aan het werk.
De tekeningen van zuster Jill helpen daar ook zeker bij.
Zelden vind je een non-fiction boek, dat ook page-turner is. Giulia Enders is daarin geslaagd.