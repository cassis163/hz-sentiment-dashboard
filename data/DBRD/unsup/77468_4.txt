Persona begint met een knaller, er wordt een moord gepleegd daarna blijft de lezer met vraagtekens achter.
Elvira verdwijnt een jaar van de radar, ze verblijft dat jaar in Spanje. Dan keert ze terug als inspecteur en de eerste moordzaak is een feit. Een dubbele moord waarbij de moordenaar souvenirs meeneemt. En een souvenir achterlaat. Het puzzelen kan beginnenâ€¦.
Maar voor je echt in de moordzaak duikt neemt Soraya Vink de lezer mee naar het verleden en de persoon die Elvira is. Best complex allemaal en ze moet er ook mee naar de psycholoog. Dit maakt het verhaal interessanter om te lezen maar haalt er ook een stuk spanning en snelheid uit. Het plot had wat mij betreft iets beter uitgewerkt mogen worden. Het gaat allemaal wat snel.
Het boek is ook vanuit Elvira geschreven met enkele stukjes vanuit de moordenaar. Een kat en muisspel volgt.
Het is een mooi en uniek verhaal met veel ruimte voor de personages en hun gevoelens. Het is een thriller voor wie van puzzelen houdt en juist daarom vind ik dit boek een krachtig debuut.
Soraya Vink is als redacteur werkzaam bij HEBBAN en heeft nu haar debuut geschreven. Ze studeerde Spaanse taal en cultuur aan de Universiteit Utrecht, waar ze haar voorliefde voor Spaanse literatuur ontwikkeld. Dat merk je ook tijdens het lezen van het boek, ze weet hier veel vanaf. Wat mij betreft mag ze doorgaan op deze nieuwe weg. . Soraya zal zeker nog groeien en ik kijk uit naar haar volgende thriller.