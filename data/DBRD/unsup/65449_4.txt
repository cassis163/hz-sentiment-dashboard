Mijn eerste indruk: het boek heeft een cover in fantasie-style, met op de voorgrond een dame en een kind met een knuffelbeer. De cover komt avontuurlijk, spannend en mysterieus over. De beschrijving van het boek maakt het verhaal erg aantrekkelijk. Want alleen de eerste zin 'Een duister tweeluik in de stijl van 'De Scherpschutter' en 'De Talisman' gaf mij de doorslag om het boek te kopen. Ik ben benieuwd als het verhaal ook zo goed is. Het boek bevat een hoeveelheid van 320 bladzijden, dit past mooi bij het verhaal en bij de prijs.
 
Ik ben begonnen in 'De Kettingen van Amarath' en heb hier nog geen seconde spijt van gehad. Dit boek bevat vanaf de eerste tot de laatste bladzijde een goede dosis spanning. Er gebeurt erg veel in het verhaal: wantrouwen, vertrouwen, verdriet, avontuur en natuurlijk ook magie. De schrijver heeft een fijne en vlotte schrijfstijl, waardoor alles overzichtelijk blijft en fijn weg leest. De hoofdkarakters worden vanaf het begin van het verhaal inleefbaar beschreven en groeien erg goed mee met het verhaal zelf. Persoonlijk had ik sommige karakters meer uitgewerkt willen zien. Hopelijk zal de schrijver dit in het vervolgboek ook doen.
 
Dit is echt een boek voor de liefhebbers van demonen, van het vernietigen van de wereld op magische wijze en spanning. De fantasy lezers zullen van dit boek geen spijt van krijgen.
 
Ik kijk erg uit naar het volgende deel 'De Ring van Andor' en meer werk van deze fijne schrijver.

 
 
 
STERREN
 
 
Ik geef dit boek 4 sterren.
 
 
 
BOOKLOVERSAPHIRA