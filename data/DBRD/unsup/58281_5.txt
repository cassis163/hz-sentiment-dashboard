De dubbelganger is een boek waarmee Thomas Ross’ zich overtroffen heeft. Een ieder die Ross’ boeken kent, weet dat hij ‘ speelt’ met fictie en non-fictie. Dat is bij uitstek ook de verhaalfiguur die Ross’ kiest in dit boek. Het boek geeft een mooi en fascinerend inkijkje in de internationale verhoudingen tussen Duitsland, Engeland en Nederland, met daarbij prins Bernard als centrale figuur.
Ross heeft zeer veel research gedaan, dat is overduidelijk. Dat hij daarmee geen vrienden heeft gemaakt met prins Bernard, is dat ook. In die zin is het boek ook een journalistieke productie. Een boek dat voor een ieder die houdt van een spannend verhaal en van interessante achtergrondinformatie over WOII, een absolute must is.