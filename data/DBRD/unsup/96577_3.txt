In Diplomatie & Avontuur overschouwt Herman Portocarero niet alleen zijn carrière als diplomaat, maar biedt hij de lezer tegelijk een reeks inzichten in actuele (financiële crisis, oorlog Afghanistan …) en enkele minder actuele (Varkensbaai-invasie, oorlog Irak, Balkanoorlog) politieke en economische thema’s.

Verder komt zijn duale persoonlijkheid duidelijk tot uiting: diplomaat overdag – avonturier en kunstenaar (tekstenschrijver, romancier, cineast) na de kantooruren.

Mooi is hoe hij een rode draad in de internationale politiek weet aan te tonen en deze lieert aan de verschillende landen en steden waar hij werkzaam was (Parijs, Ethiopië, Jamaica, New York, Brussel, Cuba, Atlanta en Haïti). Verhelderend. Uiteraard is ook de ‘petitie histoire’ van zijn diplomatenleven mooi meegenomen, alhoewel hij dit allesbehalve ‘uitmelkt’.

http://iboek.weebly.com/recensies/diplomatie-avontuur-herman-portocarero