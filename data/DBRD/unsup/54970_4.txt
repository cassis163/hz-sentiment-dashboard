In het ghetto is Nathan Blum 1 van de beste "stille" (smokkelaar van familieberichten en dergelijke ) om die reden wordt hij gevraagd voor een speciale missie namens de synagoge en langs omwegen weet hij Amerika te bereiken. Daar meldt hij zich aan bij het leger en belandt uiteindelijk bij de inlichtingendienst. Daar vragen ze hem voor een uitzonderlijke missie: infiltreren in Auschwitz om iemand te bevrijden.

Het boek is in 4 delen opgedeeld, in de eerste 2 delen leer je de hoofdpersonen kennen en krijg je veel achtergrond informatie die grotendeels gebaseerd zijn op waargebeurde gebeurtenissen, daardoor lijkt het boek wat trager. In deel 3 en 4 volgen de gebeurtenissen elkaar in rap tempo op en ben je blij dat de eerste 2 delen wat meer tijd namen voor een goede uitleg.
Ondanks dat je aan het begin al enigzins kan bedenken hoe het afloopt bevat het boek verschillende plottwisten waardoor het einde toch nog verrassend is.

Andrew Gross weet een zeer realistisch beeld te schetsen van het dagelijkse leven van Auschwitz, hiervoor heeft hij veel research gedaan en gesprekken gevoerd met oud-kampbewoners.
Ondanks alle ellende weet Andrew Gross te benadrukken dat er tussen alle "rotte appels" mensen zitten die belangeloos en met gevaar voor eigen leven zich in willen zetten om anderen te helpen of te redden.
Zoals er wordt gezegd in het boek : "Het goede overwint,zelfs hier"
Ik vond het boek erg mooi en geef het dan ook 4 sterren