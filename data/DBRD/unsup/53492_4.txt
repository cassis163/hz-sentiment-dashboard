Een boek vol met donkere geheimen….. niet alleen bij Flora die net voor de 2e wereldoorlog als dekmantel als nanny in Engeland gaat werken maar ook bij tuinarchitect Addison die een halve eeuw later in het zelfde landhuis Livingston Manor logeert. Deze roman met een flinke dosis spanning of moet ik zeggen dit spannende boek met een flinke dosis romantiek switcht per hoofdstuk tussen de hoofdpersonages Flora en Addison. Bijzonder is de prominente rol van de camelia’s in dit boek. Jio heeft het vermogen om spannende verhaallijnen op te bouwen, je daarna weer in slaap te sussen en aan het einde grootst uit te pakken. Deze roman met zijn vele mysteries heeft mij tot het einde weten te boeien!