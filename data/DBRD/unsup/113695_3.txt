Het leven van Fleur lijkt perfect in het zonnige Kroatië en haar aanstaande man die haar alles geeft wat haar hartje begeerd. Als eigenaar van twee grote horecagelegenheden zorgt Tibor, Fleurs aanstaande man, dat het Fleur aan niks ontbreekt. Fleur woont met hem in een villa, maakt tripjes op Tibors eigen boot en wordt dag en nacht begeleid door Branco en Dorba, Fleurs ‘bodyguards’.

Een paar dagen voor de bruiloft komen Fleurs beste vriendinnen, Noa, Milou en Sanne, op bezoek om te genieten van een welverdiende vakantie. Ondanks dat ze alle vier totaal verschillend zijn en ze elkaar bijna nooit zien zijn ze het er unaniem over eens dat ze beste vriendinnen zijn en dat ook altijd zullen blijven.

De vier meiden genieten van hun vrije dagen en de rijkdom waarvan Fleur iedere dag mag genieten. Hoewel Fleurs vriendinnen het niet geheel eens zijn met hun huwelijk, doen ze hun best om te laten merken dat ze Fleurs keuze respecteren en ze hun best doen om het te kunnen accepteren. Tot het moment dat Fleur voor hun ogen ontvoerd wordt en vervolgens een paar dagen vermist is.

Tibor vertelt de vriendinnen dat het allemaal een spel is en traditie vanuit de Kroatische cultuur, Fleur is binnen 48 uur terug bij hun en kunnen ze hun vakantie weer voort vieren.
Wanneer Fleur nog niet terug is na 48 uur begint Tibor zich ook zorgen te maken, wat zorgt voor extra bezorgdheid onder de vriendinnen. Een reeks van vreemde gebeurtenissen zorgen ervoor dat geen van hen de situatie vertrouwd. Dit wordt echter niet beter op het moment dat Fleur belt dat ze in orde is en vraagt of Tibor haar op wil halen.

De dagen erna laat Fleur weinig los over haar ontvoering en wil ze liever niet praten over wat er gebeurd is tijdens de ontvoering, zowel tegen Tibor als tegen haar vriendinnen niet.
Fleur is verwikkeld in een moeilijk plot en kan zich er met geen mogelijkheid uit krijgen, omdat ze bedreigd wordt met gevolgen die ze liever niet ondergaat. Fleur zal het geheim dat ze met zich meedraagt en de missie die haar te doen staat alleen moeten oplossen.

Doordat het einde niet voorspelbaar was en het een makkelijk leesbaar boek was, zorgde het ervoor dat ik het boek niet weg kon leggen. In het begin begon het boek luchtig en vrolijk, maar het verhaal kreeg een steeds donkerdere twist. Dit boeide mij enorm en hield voor mij de spanning hoog.