In de veronderstelling dat de oorlog door de Duitsers is gewonnen speelt dit verhaal zich in Londen in 1952 af, waar het altijd lijkt te misten in deze periode, veroorzaakt door de kacheldampen en de extreme koude, het einde van Hitler nadert wel en de jacht op de joden gaat onverminderd voort, Churchill is de grote tegenpool.

David en Sarah leven met een groot verdriet, het overlijden van hun zoontje die een val van de trap niet heeft overleefd; kort na dit drama besluit David op aandringen van een oude schoolvriend Geoff zich aan te sluiten bij het verzet, dit weet hij lang verborgen te houden voor Sarah, ze schrijft zijn vele afwezigheid toe aan overspel.
Een andere schoolvriend, Frank, zit opgesloten in een gesticht nadat hij zijn broer uit het raam heeft gekieperd na een onthulling, zijn broer vertelt hem dat ze bezig zijn met het onwikkelen van een allesvernietigende bom, die wetenschap komt Frank duur te staan, zowel de Duitsers als het verzet willen Frank binnen halen om de informatie die hij van zijn broer heeft gekregen uit hem los te krijgen.

David en de andere vrienden uit het verzet zetten alles op alles om Frank uit de handen van de Duitsers te houden, en moeten hem dus uit de afgesloten inrichting zien te krijgen en naar Amerika te transporteren.

Een buitengewoon spannend verhaal geschreven met een sinistere achtergrond van het immer mistig en koud lijkende Londen, ik heb 100 % genoten van dit boek.