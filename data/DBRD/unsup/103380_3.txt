Na "Voor ik ga slapen" gelezen te hebben, was ik erg onder de indruk van deze auteur en ik was erg benieuwd naar zijn tweede boek. Ik had al gezien dat de recensies over "Tweede leven" een stuk minder enthousiast zijn, maar ik wilde het graag zelf beoordelen. Ik verwachtte er niet heel veel van, dus ik kan niet zeggen dat het mij is tegengevallen, maar ik vind het geen geweldig verhaal. Ik vind het duidelijk minder goed dan zijn debuutboek en ik vind het minder prettig geschreven. Daardoor vind ik het minder vlot weglezen. Het verhaal spreekt mij minder aan en het zit wat mij betreft erg ingewikkeld in elkaar. Dat vind ik niet altijd erg, maar bij dit verhaal beviel het mij niet echt. Ik vind het verhaal niet eng en ook niet heel spannend. Aangezien ik het wel een redelijk boek vind, heb ik het wel uitgelezen en het plot vond ik best verrassend, maar in tegenstelling tot "Voor ik ga slapen", vind ik het geen aanrader, helaas. Toch nog drie sterren!