Auteur: Geir Tangen
Uitgever: The House of Books
Nederlandse vertaling door Hanneke Wijte
400 pagina's ISBN 9789044351200
januari 2018

Als er een vrouw dood wordt aangetroffen onder verdachte omstandigheden, blijkt dat Journalist Viljar Ravn Gudmundsson de dag er voor een mail ontvangen heeft met de aankondiging van de moord.
Hij realiseert zich dat het een serieuze waarschuwing is geweest.
Enkele dagen later wordt bij Viljar het vuur aan zijn schenen gelegd door de politie.
Wanneer hij met inspecteur Lotte Skeivoll in gesprek is, krijgt hij een nieuwe email op zijn smartphone van dezelfde afzender.
Viljar en Lotte buigen zich over het bericht en lezen dat er een nieuwe moord wordt aangekondigd.
Samen met inspecteur Lotte Skeivoll gaat Viljar Ravn Gudmundsson op jacht naar de seriemoordenaar.

EEN MEESTERWERK.
Iets waarbij alles klopt, op elkaar aansluit. Een symfonie. Geleid door iemand die het orkest dirigeert, zorgt dat iedereen zijn aanwijzingen opvolgt en zo muziekkunst maakt.------

Het boek speelt zich af in 2014 en blikt terug naar 2010.
Eerst was het me eerst niet duidelijk wat zich 4 jaar terug heeft afgespeeld.
Er zit namelijk een groot verschil in de verhaallijnen.
Ik merkte dat alles op zijn plaats ging vallen toen ik verder in het verhaal kwam.
Het plot vond ik geniaal. Ik heb er zo om gelachen omdat ik dit nooit had verwacht.

Vanaf het begin leest het boek prettig. Omdat de hoofdstukken niet te lang zijn, was ik geneigd om nog een extra hoofdstuk te lezen voordat ik ging stoppen.
De personages in het boek kloppen helemaal.

Ik hoop op een vervolg en dat Geir Tangen nog meerdere boeken mag schrijven.
Hij heeft er een fan bij.

Het meesterwerk is het debuut van Geir Tangen. Hij is zelf blogger en recensent.
Hij verwijst ook naar boeken van andere Scandinavische auteurs.
Het boek is een eerbetoon aan de Scandinavische misdaadliteratuur.

Met dit geweldige debuut heeft Geir met zijn Meesterwerk met recht 5 * verdiend.