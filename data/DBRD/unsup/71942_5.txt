Anna Karenina, het bekende dramatische liefdesverhaal geschreven door Lev Tolstoj. Deze Russische klassieker van ruim 900 paginaâ€™s is inmiddels al vele malen verfilmd. Behalve het verhaal van Anna Karenina verteld het ook het verhaal van Levin, een man die erg veel autobiografische trekjes heeft.

En daar waar Anna Karenina steeds verder worstelt met haar leven, wanhopig opzoek naar liefde en een plaats in de maatschappij waarbij ze moet kiezen tussen haar zoontje of de liefde, is Levin juist op zoek naar de zin van het leven. Het bijzondere is dat beide hoofdrolspelers elkaar slechts eenmaal ontmoeten in dit boek, maar dat hun levens toch sterk verbonden zijn onder andere via Stepan, de broer van Anna en goede vriend van Levin. Daarnaast begeven ze zich in dezelfde adellijke kringen waardoor ze wel een aantal gemeenschappelijke kennissen en vrienden hebben.

Tolstoj weet op een zeer fraaie wijze je mee te voeren met de gedachtes van de personages en je tegelijkertijd een inkijkje te geven in het Rusland uit de tijd van de vorsten, graven en andere edelen. Daarnaast schetst Tolstoj een beeld van de verhoudingen tussen man en vrouw en hun posities in de maatschappij in die tijd en gaat hij in op de positie die de boeren en arbeiders.

Het is een prachtig geschreven boek waardoor de scenes helemaal tot leven komen en je echt het idee hebt dat je weet wat er in de hoofden van de hoofdrolspelers omgaat.