Je wenst soms wel eens dat je bepaalde zaken niet zou vergeten, maar wanneer je lijdt aan een aandoening waarbij je alles wat je ooit gezien, gehoord of geroken hebt, blijft onthouden wens je niets liever dan dingen te kunnen vergeten. In het boek “En ze was” zie je dat dergelijke aandoening alles behalve een lachertje is. Elke geur of elk geluid kon ervoor zorgen dat herinneringen van vroeger terug naar boven komen. Je leeft meer in je eigen verleden dan in het heden, wat zwaar kan wegen voor jezelf, maar ook voor de vrienden en familie rondom jou.

Korte inhoud
Brenna Spector leidt aan een ernstige en vooral zeldzame ziekte, genaamd Hyperthymesia. Hierdoor kan ze geen enkel detail uit haar leven vergeten. Alles gaat terug naar haar kindertijd, toen ze haar zus zag instappen in een blauwe, vreemde auto, die net een lachende gezichtje had. Sindsdien heeft ze haar zus niet meer teruggezien. Haar geheugen is van onschatbare waarde bij de speurtocht naar haar zus, maar is toch jammer genoeg niet genoeg om haar zus terug te vinden. Wanneer 11 jaar later terug een inwoonster verdwijnt, komen alle herinneringen aan vroeger nog sterker bovendrijven dan voorheen. Daar bovenop blijken er ook verbanden te zijn tussen haar zusje, de verdwenen vrouw Iris en Brenna zelf.

Iedereen staat in verbinding met het verdwenen personage
Elk personage die in het boek aan bod komt, heeft op zijn eigen manier een connectie met het laatste slachtoffer Iris en wordt zo in het verhaal en de verdwijning betrokken. Je krijgt een korte blik op het verleden van deze persoon en hoe hij of zij met Iris verbonden is. De personages worden goed uitgediept, maar soms kan er wat verwarring zijn. Zo wordt soms de achternaam en dan weer de voornaam gebruikt waardoor je soms denkt dat het om een andere persoon gaat.

Een verschrikkelijke aandoening en obsessie
De aandoening van Brenna en ook de obsessie van Carol worden goed en heel gedetailleerd beschreven. Je ziet niet alleen de positieve punten van Hyperthymesia, maar vooral ook de negatieve en lastige kanten zoals bijvoorbeeld haar dochter Maya die het gevoel heeft dat ze tot het verleden moet behoren voor ze de volle aandacht van haar moeder kan krijgen. Maar ook de strubbelingen van haar ex-man, die het niet meer aankon dat ze sommige dingen niet kon laten rusten.

Misleidende achterflap
Wanneer je de achterflap leest, zou je denken dat je meer te weten zou komen over de verdwijning van Brenna’s zus Clea. Niets is echter minder waar, wat hier gaat het eigenlijk om een volledig nieuwe verdwijning. Natuurlijk is dit wat jammer, zeker als je zinnen op zo’n verhaal staan en daardoor eigenlijk wel een puntje van kritiek. Je leest van alles over de emoties en gebeurtenissen rondom de verdwijning, maar niet wat er nu precies met haar zus gebeurd is.

Algemeen besluit
In “En ze was” komen verschillende elementen, zoals zeldzame aandoeningen, thrillerelementen en psychologische aspecten aan bod. Het boek wist mij soms niet volledig vast te grijpen en te boeien waardoor mijn gedachten wegdreven. Maar voor mensen die houden van een meer psychologische thriller zullen zeker tevreden zijn over dit boek.

Positief:
- Verschillende aspecten
- Goed uitgediepte personages

Negatief:
- Misleidende achterflap
- Kon mij niet volledig in het verhaal vastgrijpen