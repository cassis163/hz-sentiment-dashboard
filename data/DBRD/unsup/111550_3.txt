Het is moeilijk om mijn mening te geven over dit boek. De stukken
die in het heden spelen vind ik bij tijd en wijle hilarisch en leuk
om te lezen maar de stukken die gaan over het leven van Allan voor
het verzorgingstehuis en zijn jonge jaren werden op een geven
moment erg langdradig. Het Forrest Gump-gehalte was erg hoog maar
ook een beetje over-the-top vond ik. Omdat het hier een luisterboek
betrof kon ik ook niet even snel doorbladeren maar mijn aandacht
dwaalde regelmatig af, vooral naar het eind toe. Het verhaal wordt
op een vertellende manier gebracht met weinig dialogen en ik merk
dat ik dat toch wel mis in een boek. Conclusie: aardig boek dat af
en toe ook behoorlijk langdradig is maar niks bijzonders.