Het boek is spannend, maar ook heel komisch. Hoe Todd omgaat met zijn hond en doet alsof hij hem haat, maar uiteindelijk zijn Todd en Manchee de beste vrienden. Ik moest echt hardop lachen als Manchee weer iets doms zei (of eigenlijk dacht, met zijn Herrie). Het is heel duidelijk dat je het verhaal vanuit het perspectief van Todd ziet, want er zijn woorden verkeerd gespeld omdat Todd analfabeet is. Door de Herrie word je meegevoerd door de gedachten van Todd, die meestal gaan over keuzes waarvan hij niet weet of hij ze wil, kan, of moet maken.

Het einde van het boek is echt gewoon stom. Gelukkig wist ik dat er nog twee boeken waren, maar het gaf me echt het gevoel dat alles wat Todd en Viola hadden doorgemaakt voor niets was geweest. Daarom is het een perfect einde. Ik ben namelijk een paar dagen daarna al begonnen aan het tweede boek! ;) Kortom, een aanrader!

Lees meer van mijn recensies op https://rabbitbookz.wordpress.com/