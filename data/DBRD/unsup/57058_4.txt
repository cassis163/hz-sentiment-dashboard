Pakkend verhaal over de Joodse wortels van Sonja Barend. Ik heb dit boek als luisterboek beluisterd via de Hebban luisterapp. Wat kan zij mooi vertellen. De titel verwijst naar het moment dat haar biologische vader, een Jood, in de oorlog zonder aanwijsbare reden thuis werd opgepakt, en die nooit meer werd teruggezien. Dit boek gaat over de zoektocht naar het waarom. Aan haar moeder vraagt zij nooit echt duidelijk 'wat als' en 'waarom'. Het gemis van haar vader, en de onwetendheid over het waarom, houdt haar al zo'n beetje haar hele leven bezig.
Nostalgische beschrijvingen over het leven kort na de oorlog en de zestiger jaren, die ik uit de verhalen van mijn ouders en grootouders ken. Ook de band net haar moeder komt uitbebreid aan bod.
Graag naar geluisterd, en mooi voorgelezen door Sonja zelf.