Recensie - Inwijding
Divergent trilogie - 1e boek
Schrijver: Veronica Roth
Uitgifte datum: Maart 2012
Cijfer: 5

Intro boek:
De wereld waarin Beatrice (16) leeft, is opgedeeld in vijf facties. De facties vertegenwoordigen de eigenschappen oprechtheid, onverschrokkenheid, eruditie, vriendschap en zelfverloochening. Doel van de facties is dat ieder mens leeft in de groep die het goede naar boven haalt. Op zestienjarige leeftijd doen kinderen een test en kiezen zij in welke factie ze voortaan willen leven. De testuitslag van Beatrice is verbazend en zij kiest voor de onverschrokkenen. Wat volgt is een keiharde inwijding voor Tris, zoals ze dan heet. Ze wil bewijzen dat zij in deze factie hoort en vecht voor haar positie. Ze wordt gepest en bedreigd met haar leven. De sfeer is beklemmend door de starre wijze waarop facties werken en door de snoeiharde inwijding. Dit spannende boek is het debuut van de 23-jarige auteur uit Chicago. Deze stad vormt ook het decor van het verhaal. Twee vervolgdelen staan op stapel en de filmrechten zijn verkocht. Tris vertelt in ik-perspectief en raakt de lezer, die aan het denken wordt gezet over de samenleving waarin zij/hij leeft.

Mijn mening:
Wauw wat een gaaf boek. Vanaf de eerste pagina is het een duidelijk, goed verteld verhaal die je niet weg kunt leggen. Hoe verder het verhaal vordert hoe meer je verliefd wordt op Four. Vooral de dronken versie van Four is erg leuk om te lezen. De keuzes die Tris moet maken en hoe ze met zichzelf onderhandelt worden goed uitgewerkt waardoor je bepaalde keuzes begrijpt.
Veronica weet je mee te slepen in een verscheurde wereld en door de goede omschrijvingen krijg je ook een indruk van de stad.

Slotwoord:
Als je de film al goed vindt, zul je het boek nog beter vinden!