Het boek start met een proloog uit het perspectief van Sofie. Sofie is een alleenstaande moeder en ze werkt als freelancejournalist die een aanslag heeft overleefd. Door die aanslag heeft ze last van migraineaanvallen waardoor ze haar job niet meer kan uitvoeren zoals ze zou willen. In het boek wordt dan overgeschakeld naar Sam, die op missie is in Frans Guyana. Hij komt terecht in een gevecht, helaas met dodelijke afloop. Zijn militaire carrière stopt hierdoor onmiddellijk. Hij krijgt de kans om als huurling in Zuid-Afrika te gaan werken om het natuurpark te bewaken tegen stropers. Sam wordt verdacht van moord en hij moet vluchten maar wordt achternagezeten door zijn ex-collega’s.
Ik heb de Epub mogen lezen via leesclub Thrill Zone en ben zeer tevreden!
Wouter Helders heeft een aangename schrijfstijl waardoor het boek vlot te lezen was. Hij beschrijft de mooie kanten van het land, maar ook de zwarte bladzijden in de geschiedenis. Dit vond ik ook heel mooi, dat hij niet enkel stilstaat met het mooie in de wereld.
De verhalen van Sam en Sofie worden mooi verbonden tot elkaar en zo vormt het boek een mooi geheel. De personages zijn mooi beschreven, maar misschien had Sofie nog wat meer beschreven mogen worden of aanbod komen. Het is een heel mooi plot en er zit de nodige spanning in.
Dit verhaal is blijkbaar de opvolger van ander boeken, maar dit heb ik niet gelezen. Dit boek is dus gemakkelijk apart te lezen. Ik ben eigenlijk wel benieuwd naar de eerdere delen want het is echt een aangename schrijfstijl.

4,5 sterren!