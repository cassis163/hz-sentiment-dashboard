In Onder de sterren van Montpellier komen ze beiden aan bod, maar lijken ze soms buiten het bereik te liggen, omdat het ontbreekt aan Confiance, vertrouwen en Integrite, integriteit. Woorden die Luc op twee armbanden heeft staan. En die de basis lijken voor dit verhaal. Luc is de Fransman die pal naast het huis woont waar Cleo verblijft. Het huis wat ze opnieuw in de verf moet zetten, zodat het kan worden verkocht. Ze onvluchtte hiermee de mensen uit haar omgeving die weinig integer met haar omgingen en waarin ze het vertrouwen is kwijtgeraakt. Luc probeert dat vertrouwen te winnen, maar ook hij durft zich niet helemaal bloot te geven. Gedurende het verhaal raken ze steeds meer betrokken bij de ander en krijg je mee wat ten grondslag ligt aan hun houding. Als ze hierin open kunnen zijn naar elkaar, komt er ruimte voor hun relatie. En kan Cleo vrijelijk verklaren dat ze zich in dit avontuur met Luc stort. Confiance. Een dosis Franse joie de vivre! zoals achter op het boek staat. En in fijne Nederlandse zinnen.