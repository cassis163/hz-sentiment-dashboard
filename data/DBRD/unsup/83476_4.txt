Joost van Driel heeft een bijzonder boek weten te schrijven met “ïn het museum”, zijn eerste roman, verschenen bij uitgeverij Vrijdag.
Het verhaal is vanuit David geschreven en zit vol mooie beeldspraken.
De cover geeft heel mooi weer een man, met aan zijn hand een jongetje, dat blij en verwonderd omhoog naar het skelet van een dinosaurus kijkt.
Door de verhalende, vertellende stijl, wordt de lezer meteen mee in het verhaal getrokken .

David wordt door zijn zonderlinge vader op maandelijkse treinreisjes meegenomen naar Brussel naar het museum, alleen voor moeder Ida zijn ze zogenaamd naar Amsterdam. Moeder Ida is best jaloers op de band die David met zijn vader heeft, daar zij buitengesloten wordt.
In het begin van het verhaal bezoekt David samen met zijn vader het museum, maar in de loop van het verhaal wordt hij steeds vaker alleen achter gelaten onder de hoede van Sarah. Tijdens het verhaal wordt de interesse en liefde voor dinosauriers obsessiever voor David en leert hij zijn vader kennen en diens streken. Hij wordt steeds kwetsbaarder en schaamt zich voor zijn vader. Uiteindelijk kiest hij voor zichzelf en gaat zijn eigen weg……

Een boeiend verhaal met diepere betekenissen voor de oplettende lezer.