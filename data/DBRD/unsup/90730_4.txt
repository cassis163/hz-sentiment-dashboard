Ik had nog niet eerder wat gelezen van auteur Naima El Bezaz en wist niet goed wat me te wachten stond met 'het gelukssydroom'. De achterflap intrigeerde al wel: wat doet het met een hechte vriendschap wanneer 1 van de 2 ongeneeslijk ziek blijkt te zijn en beide personen hier op geheel eigen wijze mee omgaan.
De achterflap heeft zijn belofte waar gemaakt, ik heb genoten van de manier waarop de vriendschap tussen Layla en Marit is beschreven en hoe hun beider achtergronden en families worden uitgediept. De inktzwarte depressie van Layla, de stugge maar sterke wil van Marit, alles wordt heel invoelend beschreven en dat ook nog eens met een vloeiende pen.