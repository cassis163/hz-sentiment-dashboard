Een super spannende thriller! Door de twee verschillende verhaallijnen, waarvan één in Nederland speelt en de ander die in New Mexico (VS) begint, extra interessant. De omgeving en sfeer zijn heel goed beschreven en doen me een beetje denken aan hoe Stephen King, mijn favoriete schrijver, die dat ook altijd zo raak weet te doen. De spanning tussen de hoofdpersonen Hannah en Jack, Jeff en Laura is om te snijden. Je leeft met iedereen mee, voelt hun pijn als hun kinderen verdwijnen en zou ze wel raad willen toeroepen. Ik zou wel eens willen weten hoe dit boek het in Amerika zou doen.
Fantastisch gedaan!