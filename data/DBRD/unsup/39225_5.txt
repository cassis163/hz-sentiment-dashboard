Ik refereerde er al even aan bij de Een duister domein van Val McDermid, haar onvolprezen De terechtstelling. Jaren geleden is er in een gehuchtje, ver van de bewoonde wereld, een meisje verdwenen. Alles wijst erop dat ze is vermoord. Alleen, een lijk wordt nooit gevonden.
Dit is in het kort de hoofdlijn van het boek. Maar daaromheen speelt zoveel meer: het Engeland met haar rangen en standen, een zeer gesloten dorpgsgemeenschap die elke bezoeker wantrouwt. Kortom, een prachtig portret van hoe het pittoreske, landelijke Engeland ook kan zijn.
Elke verstokte thrillerhater zal overstag gaan bij deze absolute topper van Val McDermid.