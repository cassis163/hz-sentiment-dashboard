Literaire thriller, maar ook psychologisch tot het einde toe!
Al in het begin kom je terecht in een maalstroom van gebeurtenissen die je voorkomen alsof je in een draaimolen zit.
Het boek bevat als rode draad handgeschreven brieven van meerdere personen gericht aan het slachtoffer en met zo'n brief begint het ook.
En dan beginnen je hersenen te kraken en te piepen.
Want op de cover staat de volgende quote:

Hij zei dat hij een moordenaar was.
De waarheid was erger ….

Dan ga je je afvragen wat er dan wel erger kan zijn en dat is het psychologisch aspect, het blijft knagen en knisperen waardoor je op een gegeven moment conclusies gaat trekken over bepaalde personages.
De hoofdverdachte Tim heeft tenslotte al bekend dat hij zij vrouw vermoord heeft, maar waarom is zijn verhaal zo wazig? Hij blijft volhouden dat hij geen motief heeft.
Hoe komt het dat Lauren toevallig Gaby ontmoet en wat is haar rol in het geheel?
Hebben de huisgenoten van Tim een pact gesloten en waarom willen ze dat hij gestraft wordt voor moord, omdat hij toevallig bekend heeft en ze het wel makkelijk vinden zo?
Loopt de echte dader nog rond of heeft Tim het wel degelijk gedaan?
Een moord met een reden of toch een impulsieve daad?

De politie stuit op veel eensluidende verhalen, alibi's die niet kloppen en vage omschrijvingen of beweringen.
Hoe kunnen ze dat motief boven water krijgen en daarmee de daad verklaren?
Nou ga er maar eens goed voor zitten, want hoe wazig het ook allemaal lijkt, je hersens zullen zich vaak identificeren met de karakters van dit boek, hun denkwijzen en dat op zich al is een knap staaltje schrijven.
Je gaat in feite stickers op voorhoofden plakken, vooroordelen en verwijten zijn je ineens helemaal niet vreemd, je gaat zelfs moord op de een of andere manier niet eens meer gek vinden.
Raar boek? Echt niet!! Eerder een kijkje in de keuken van je eigen brein, en dat is af en toe best lollig, zo niet confronterend ;-)
Wat ik zelf dacht is dit: Hoe hoger iemands IQ hoe waziger zijn/haar gedachten en daarbij de weg die het hart volgt, of volgt een slimmer iemand alleen maar zijn hoofd?
Hoe lager het IQ hoe simpeler de gedachtegang, hoe impulsiever het hart, het eerst doen en dan denken … of denk ik nu wel héél irrationeel??
Stom denken mijnerzijds is ook een kunst ;-)

Kortom:
Een boek dat je psyche kietelt om vooral te blijven nadenken over oorzaak en gevolg.