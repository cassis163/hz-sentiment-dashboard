In De Heilige Rita leer je de ietwat stugge Paul Krüzen uit Mariënveen kennen. Door een voorval uit zijn jeugd is hij gevormd tot wie hij nu is, iemand die lijkt vastgeroest in wat hij weet: het dorp waar hij woont, samenwonen met zijn vader in de oude boerderij waar hij als sinds kinds af aan woont en de soms moeizame omgang met enkele dorpelingen. Hij lijdt een vrij eenzaam en hopeloos leven. Zijn enige vriend Hedwiges lijkt veel op Paul, ook vastgeroest in het dorp en diens simpele bestaan. Na een heftige gebeurtenis bij Hedwiges thuis, leeft Paul in angst en is het gedaan met zijn rustige leventje.

In het boek kun je mooie symboliek en poëtische zinnen terugvinden, wat het prettig maakt om te lezen. Ook krijg je een goed beeld van het dagelijks leven op het platteland. Toch is de opbouw wat traag en zijn er bepaalde personages of gebeurtenissen waar je weinig over te weten komt. Een gemiste kans in sommige gevallen. Ook blijf je als lezer aan het eind van het boek met veel vragen achter door veel open einden. Wieringa zorgt er helaas niet voor dat de lezer van begin tot eind geboeid blijft.

Een mooi geschreven boek, dat helaas niet helemaal aan de verwachtingen voldeed. Toch zeker de moeite waard!