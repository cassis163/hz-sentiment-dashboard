Voor de liefhebbers van The Last Ship,is dit een enorme aanrader!
Dit boek zit vol actie en het is meteen spannend. Het telt namelijk af naar een lanceerpunt.
De USS Kentucky ( onderzeeër) krijgt het bevel om raketten af te vuren.
De mensen in de onderzeeër, denken dat het bevel van de President komt, maar niets is minder waar. Er zitten mensen achter die die niet veel goeds van plan zijn.
Iran wil kernwapens inzetten tegen Israel. Deze gaan ze over 10 dagen afvuren. De groep terroristen draait het hele spelletje naar de andere kant om en dan is Iran het doelwit. In de USA proberen ze om de USS Kentucky te bereiken, maar ze komen er niet door. De onderzeeër zet koers naar het lanceergebied en als ze niet snel contact met hem krijgen dan zullen ze gaan lanceren.
Het is een race tegen de klok. Een heel land kan verwoest worden door deze raketten. Wie zit erachter? Ze moeten het in tien dagen uitvinden en de verwoesting tegen houden.

Het is een verhaal over een vader die de onderzeeër van zijn zoon onschadelijk moet maken.
Maar ook een verhaal over lef en verraad. En wil je wel beslissen over zoveel levens? Kun jij de knop indrukken? Laat je geweten je dan nog wel met rust?

Je komt heel veel te weten over het leven op een onderzeeër. Echt heel erg boeiend vond ik dat. Je leert hun manier van praten en ziet alles zo voor je. Het is erg leerzaam en ik heb nog niet veel boeken gelezen die zich op een onderzeeër afspelen.
Aan land proberen ze met man en macht de USS Kentucky te bereiken, maar zijn ze niet te laat?
Christine is een dame die niet opgeeft en ze is een waardevolle adviseur voor de president. Maar hoe heeft dit kunnen gebeuren? Hoe is men aan de lanceercodes gekomen? Er moet een rat rondlopen onder hun gelederen. Christine wil deze verrader vinden voor het te laat is!

De titel en de cover passen enorm goed bij het verhaal. Ze vergelijken het met bijvoorbeeld Tom Clancy. Maar het leest als een trein. ( Daar heb ik met Clancy wel eens moeilijkheden mee)

Echt een spannend verhaal met technische snufjes over onderzeeërs. Dat vond ik erg goed op papier gezet en het verhaal verslapt ook niet. Omdat het aftelt vanaf dag tien naar de laatste dag. Tot de uren voor de lancering bouwt de spanning echt goed op. Heerlijke thriller om te lezen en om met de personages mee te varen. Het is een dik boek, maar leest vlot. Korte hoofdstukken en goed aangegeven wat zich waar afspeelt en wanneer. Met de actie uit The Last Ship. Ik geef het boek 4****