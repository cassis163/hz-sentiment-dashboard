Een jongen bevindt zich op een strand. Hoe hij er is gekomen weet hij niet. Hoe hij heet evenmin. Hij is zijn geheugen kwijt. Maar er zijn meer gekke dingen: zijn schoenen zitten aan de verkeerde voet en hij heeft een dagboekje bij zich met een onleesbare tekst.

Een vreemdeling vertelt hem dat het 30 februari is en dat hij alles op moet schrijven wat hij beleeft, denkt, droomt en fantaseert. De vreemdeling, Avla, noemt de jongen Tim en neemt hem in bescherming. Dit boek bestaat uit de dagboekaantekeningen van Tim, die op zoek gaat naar zijn verleden. Het heeft dan ook als ondertitel Een (vooralsnog) anoniem dagboek, van leestekens en voetnoten voorzien door Tonke Dragt.

Avla zegt dat hij heel voorzichtig moet zijn.