Als boekenliefhebber vind ik het altijd leuk als ik een boek krijg, die ik normaal niet zo snel op zou pakken. Even een keer buiten je comfortzone stappen en eens iets heel anders lezen is zo de moeite waard! De Wandeling is een bijzonder boekje.

Arthur is sieradenontwerper en hij neemt je mee op zijn wandeling door de stad Amsterdam. Het is heel leuk om veel bekende plekjes tegen te komen in het boek. Je ziet het als het ware voor je hoe en waar hij loopt. Hij is onderweg naar zijn halfbroer waar hij een afspraak mee heeft. Onderweg komt hij bijzondere mensen tegen. Maar maakt hij ook van alles mee. Zoals dat er een terreurdreiging is en alle mensen een winkel in vluchten. Daar zit hij met een soldaat van het leger des heils. Zij is erg openhartig over haar verdrietige verleden. Hij raakt haar kwijt nadat de winkel weer veilig is en hij weer verder gaat met zijn wandeling. Hij komt haar nog een paar keer tegen op zijn wandeling en zij heeft hem diep geraakt.

Hij denkt veel terug aan zijn eigen verleden. Deze is ook behoorlijk zwaar te noemen. Er lijkt van alles mis te gaan op zijn wandeling. Hij komt een oudere mevrouw tegen die bijna onder de tram terecht komt, door zijn schuld. Met haar heeft hij ook een bijzonder gesprek.

Hoe krijgt Arthur zijn leven weer op de rails? En wat is er toch met die Heilsoldaat? Je wilt verder lezen. Komt hij ooit op de afspraak met zijn broer aan?

Veel dingen zijn herkenbaar in je eigen leven. Soms zul je op iemand reageren en achteraf denken: Jemig, wat ging ik te keer….En jezelf schamen. Het is een wandeling door het leven van het personage en alle bagage die jij met zich mee neemt.

Soms vond ik het ineens erg poëtisch worden en dan moest ik de zinnen een aantal keer lezen om te bevatten wat er nu stond. Dat is een beetje verwarrend. Het heen en terugschakelen in de tijd ook.

Je denkt er niet over na wat je allemaal ziet op een wandeling en welke levens je allemaal voorbij loopt en wat voor problemen jij zelf niet hebt. Gaat het verleden de hoofdpersoon inhalen? En kan hij er vrede mee sluiten?

Ik vond het vlot lezen en leuk dat het zich in Amsterdam afpeelt. Dat is bekend terrein voor mij en dan zie je alles voor je. Dan voel ik me thuis in een verhaal! De cover is een foto van het centrum van Amsterdam. En de wandeling is als titel perfect.

Ondanks dat het mijn genre niet is vond ik het toch een leuk boek om te lezen.