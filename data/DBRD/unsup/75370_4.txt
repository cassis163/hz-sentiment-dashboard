Het boek de juiste man is het tweede boek van Max van Olden. Max van Olden is advocaat met een civielrechtelijke praktijk. Zijn eerste boek heet Lieve edelachtbare en daarmee is hij winnaar geworden van de schaduwprijs 2016. Het boek “de juiste man” is een spannend boek van 278 pagina’s met vele wendingen, waarbij in het laatste hoofdstuk voor de lezer pas berusting komt. Het verhaal speelt zich af in Nederland en de hoofdpersoon in het boek is Oskar. Oskar is advocaat en komt in een moeilijke tijd terecht na een traumatische gebeurtenis in zijn leven. Er spelen een aantal personen in zijn leven een prominente rol, door gedetailleerde beschrijvingen in het boek vormen ze allen een duidelijke personage voor de lezer. Het boek is geschreven vanuit het gezichtspunt van Oskar. Het boek heeft een vlot geschreven stijl zonder ingewikkelde juridische termen en blijft spannend tot de laatste bladzijde. De vele wendingen in het boek zorgen voor de opbouw van deze spanning en het slothoofdstuk geeft stof tot nadenken.