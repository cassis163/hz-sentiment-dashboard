Julius Caesar heeft Rome verlaten en heeft ingetekend op een schip. Daar wordt hij samen met de rest van de bemanning gevangen genomen door piraten die losgeld voor hem vragen. Het losgeld wordt betaald en ze worden ergens op een eiland afgezet.
Daar komen de leiderscapaciteiten van Julius naar boven. Hij vormt een leger, zoekt zich een paar schepen en wil terug naar Rome. Onderweg voert hij nog wat strijdt zodat zuidelijk ItaliÃ« niet volledig uit elkaar valt en onder gezag van Rome blijft.
Dat levert hem prestige op in Rome waar hij de zetel van zijn oom Marius opeist.

Tegelijkertijd is Marcus Brutus ook terug in Rome. Hij heeft op velerlei fronten gevochten en dat goed gedaan. Zo goed dat hij zijn eigen legioen mag leiden.
De paden van de mannen kruisen elkaar weer.
In Rome bezoekt Julius zijn vrouw waarmee hij vlak voor zijn vertrek getrouwd was. Ze hebben elkaar jaren niet gezien en er is veel gebeurd. Hij heeft een dochter gekregen en zijn vrouw is van hem verwijderd. Alexandria de juwelenmaakster en voormalige slavin duikt ook weer op.

Het is weer alle hens aan dek wanneer er een slavenoorlog uitbreekt. Tienduizenden slaven vormen een leger onder leiding van Spartacus. Rome is bang de greep te verliezen en er worden verschillende legioenen op af gestuurd, waaronder dat van Julius.
Het gaat er bloederig aan toe met vele doden, gruwelijke wraaknemingen en terechtstellingen.