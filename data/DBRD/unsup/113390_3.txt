Dean Koontz heeft al zoveel verschillende genres geschreven dat het elke keer weer de vraag is; wat voor een boek zal dit nu weer zijn?
Dit keer is het een thriller met wat helderziende toontjes erin. Het verhaal begint vlot en rolt vervolgens een beetje gezapig door. Een jongen wordt geboren terwijl om hem heen een clown mensen aan het doodschieten is. Doordat zijn grootvader voordat hij overlijdt de geest heeft gekregen en de jongen, Jimmy, opzadelt met vijf data waarop er verschrikkelijke dingen zullen gebeuren, staat zijn leven van Jimmy in het teken van deze data.

Het leven van Jimmy komt totaal op zijn kop te staan: familie is geen familie, hij krijgt er familie is allerlei soorten en maten bij. Er gebeuren rond die genoemde data ook verschrikkelijke dingen, maar daarnaast overkomen hem ook veel leuke dingen. Ook de circuswereld speelt van het begin tot het einde een rol in het verhaal, waarin we lezen dat er in dat wereldje ook rangen en standen zijn en een clown hoort daar tot de lagere regionen.

Het verhaal is doortrokken van een soort humor waar ik eerst aan moest wennen, maar waar ik later in het verhaal waardering voor kreeg. Het is niet het beste boek van Dean Koontz maar ik heb me er wel lekker mee vermaakt.