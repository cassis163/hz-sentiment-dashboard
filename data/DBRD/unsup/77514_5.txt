Recensie Verkapt.

een studente - een aap - hun strijd
Ze liep stage bij een palmoliebedrijf in het hart van Borneo. Totdat het te gevaarlijk werd. De Nederlandse studente Nora krijgt de kans stage te lopen bij een palmoliebedrijf midden in het regenwoud. Vol overgave stort ze zich op haar opdracht: een school oprichten voor de lokale Dayakbevolking. De voormalige koppensnellers willen niets van haar behulpzaamheid weten. En daar hebben ze een reden voor.

In Verkapt neemt Janneke Bazelmans de lezer mee naar de binnenlanden van het hedendaagse Indonesisch Borneo waar de mystieke sfeer en de rauwe randen van de werkelijkheid naadloos in elkaar overgaan.

Janneke Bazelmans (1974) is milieujurist en auteur. Zij combineert een juridische adviespraktijk met onderzoek en publicaties. Voor de thriller Verkapt reist zij door IndonesiÃ« en logeert bij de Dayaks in West-Kalimantan (Indonesisch Borneo). Verkapt is haar debuut.
Wat heb ik enorm genoten van het boek Verkapt. Een boek met een sterk, beeldend geschreven verhaal. Ik ben nog nooit in Borneo geweest maar je waant je echt in het tropisch regenwoud van Borneo. Het boek heeft een duidelijk verhaal en je wordt er echt in mee genomen. Janneke Bazelmans geeft duidelijk aan wat er allemaal aan de hand is en er wordt ons een spiegel voor gehouden. Dit blijkt ook al aan de papier keuze van het boek. Het is gedrukt op verantwoord papier met een FSC keurmerk.
De spanningsboog vond ik niet erg gespannen al gebeurde er genoeg met aan het einde een prachtige, verrassende climax. De omgeving en de personen worden heel sterk uitgewerkt.

Voor Janneke Bazelmans was dit haar debuut en ze heeft mijn respect meer dan verdiend. Ik hoop dat er snel een volgend boek van haar komt dat ik zeker ga lezen.

Een meer dan dikverdiende 5 sterren