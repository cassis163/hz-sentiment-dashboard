Het verhaal is briljant bedacht, het blijft fictie maar toch lijkt het werkelijk te kunnen gebeuren. Bij tijdreizen denk je meteen aan een fantasieverhaal, dat is het wel maar toch wordt je in het verhaal meegenomen alsof het echt kan gebeuren.

De personages zijn vrij goed uitgewerkt, zover dat mogelijk is in dit niet al te dikke boek. Er zijn ook niet veel personages in het verhaal verwerkt, dit houdt het overzichtelijk. Dat is niet erg, want de tijdswisselingen zijn al ingewikkeld genoeg.

Zoals ik had verwacht, heb ik dit boek snel uitgelezen. Ik kan niet zeggen dat het echt mega spannend was, maar toch bleef het boeien omdat je wilt weten hoe het gaat aflopen. Het boek kan ik zeker aanraden, het is een thriller maar wel met een portie fantasie.

Ik geef dit boek 4 sterren, omdat het fijn weg leest en origineel is geschreven.