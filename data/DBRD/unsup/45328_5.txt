Ik had de eerste drie boeken al een tijdje staan. Maar doordat deze zo bejubeld werden had ik wat schrik om eraan te beginnen, want wat als het tegen zou vallen. Ik beklaag mij nu dat ik er al niet veel sneller aan begonnen ben. Alhoewel ik nu wel lekker kan doorlezen na de eerste 3 boeken en niet moet wachten op het vervolg.
Een ijzersterk hoofdpersonage dat je meesleept doorheen haar verhaal. Je gaat van Celaena houden, of je dit nu wil of niet.
Ook de overige personages zijn heel mooi uitgetekend in het verhaal.
Kortom boeken die je niet naast je neer kan leggen. Je wil weten hoe het met de personages, maar ook met de wereld verder zal vergaan onder de tirannie van de koning.
Een vleugje liefde, een vleugje magie maar vooral sterke personages en heel veel spanning!