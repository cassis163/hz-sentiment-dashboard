Ctrl Alt Delete is het Young Adult debuut van Tamara Haagmans.

Lily is heel erg ziek geweest. Nu woont ze eindelijk op zichzelf, zonder de lief bedoelde, maar toch wat verstikkende bescherming van haar ouders.
Haar grootste droom komt uit als ze mag dansen in de videoclip van een beroemde boyband.
Daarvoor moet ze gaan samenwerken met Jim, die de digitale effects gaat verzorgen.
Ze hebben afgesproken op Comic Con, maar hun ontmoeting verloopt allesbehalve vlekkeloos.

“Als het hem niet is opgevallen dat hij net iemand in een balletpak en met een groen gezicht bijna heeft aangereden, dan ziet hij ook zeker mijn opgestoken middelvinger niet.”

Toch vinden ze een gemeenschappelijke interesse. Ze gaan samen verkleed zieke kinderen in het ziekenhuis opvrolijken en zo komen ze steeds nader tot elkaar en springt de vonk over.
Maar dan slaat het noodlot toe. Lily wordt weer ziek.
Jim wilt dat ze alles op alles zet om weer beter te worden. Maar wil Lily dat nog wel?
Weer zo ziek worden van alle behandelingen? En dan ook nog wel helemaal in de Verenigde Staten, zonder Jim?

“Het ligt op het puntje van mijn tong dat hij wel anders piept als hij zelf doodziek in een bed ligt, maar dat zou niet eerlijk zijn, hij wil me alleen maar helpen.”


Twee jonge mensen hebben allebei al veel te verduren gehad in hun leven.
Als ze samen komen, vinden ze de liefde bij elkaar. Maar hebben ze ook genoeg wederzijds begrip?
Het zet je aan het denken over wat nou echt belangrijk in het leven, de liefde en vriendschap is.

Een meeslepend en betoverend verhaal. Tamara neemt je mee in het leven van Lily en Jim, die al jong ervaren dat het leven niet altijd een sprookje is.