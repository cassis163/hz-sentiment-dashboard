De rode magneet
Auteur: Bertina Mulder.
Uitgeverij Paris Books.
Omslagontwerp: Art Wis.
Auteurfoto cover: Fleur Joesten.
Pagina’s 273.
ISBN 978 94 921 7996 8

De cover van dit boek is werkelijk prachtig. Flitsend is het juiste woord.
Als je dit boek begint te lezen hoef je niets van ruimtevaart te weten. Bertina schrijft zo duidelijk dat je vanaf het eerste moment gelooft dat dit werkelijk gebeurt. Ze heeft een vlotte plezierige schrijfstijl.

Als Chris tijdens een expeditie gebeld wordt door zijn vriend Justin of hij mee wil naar Mars om daar een kolonie op te richten is hij daar sceptisch over.
Maar als dan zijn expeditie partner Guilia in het Canadese woud dood gebeten wordt door een beer besluit hij toch mee te gaan.

Het wordt een intensieve training voor 4 jonge mensen. Twee vrouwen en twee mannen. Die op weg gaan naar Mars om daar een nieuwe kolonie te starten onder de noemer: “red de wereld”. Natuurlijk zijn er voor een tegenstanders die laten zich ook duidelijk horen. De commerciële televisie zendt de beelden uit maar manipuleert ze om de kijkcijfers hoog te houden.
Zo wordt er op aarde ook voorbij gegaan aan de problemen die zich in het ruimtecapsule voordoen.

Ruim 2 jaar later gaat er een tweede crew naar Mars. Wat is er gebeurd in die tijd???

Ik vind het een heel mooi boek wat best waar zou kunnen zijn.

Mijn waardering is 4 *