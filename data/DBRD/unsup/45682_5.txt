Het boek gaat over een jongeman die ten onrechte wordt beschuldigd van verkrachtingen van 2 jonge meiden (14 jaar). De jongen is 18 als hij wordt opgepakt door de politie en wordt dus als een volwassenen behandeld. Het verhaal wordt voornamelijk verteld vanuit moeder Anna haar standpunt en de meiden Destiny en Charlotte spelen ook een rode draad door het verhaal. De manier waarop het verhaal verteld wordt gaat in een razend tempo. Ik vond dat je duidelijk de onmacht, frustratie, boosheid en verdriet van de moeder voelde en het verhaal van de meiden zorgde dat er duidelijkheid kwam in het verhaal. Dex, de jongeman die opgepakt is door de politie, komt niet echt aan bod. Dat komt omdat het grotendeels uit het standpunt van de moeder is geschreven. Het is deels fictie en deels autobiografisch. De leesstijl vond ik erg prettig, ik had hem dan ook op 1 dag uit. Het onderwerp is heftig, maar zeker de moeite waard om te lezen.