Ik heb heel lang naar dit boek uitgekeken en had er dan ook hoge verwachtingen van. Grotendeels zijn deze verwachtingen ook waargemaakt. Ik heb herhaaldelijk met tranen in mijn ogen zitten lezen. Bovendien kan ik alleen maar beamen dat het verhaal je doet nadenken over wat er allemaal is tussen leven en dood. Het feit dat Mia kon kiezen, doet me ook best veel. Het is dusdanig geschreven dat je dat jezelf ook af gaat vragen.
Overigens heb ik me af en toe wel geÃ«rgerd aan het 'kijk-eens-wat-zijn-wij-een-blij-gezinnetje-gedoe'. Soms vond ik het echt allemaal een beetje te perfect hoor... Maar dat mag mijn waardering voor dit boek niet drukken; prima boek!