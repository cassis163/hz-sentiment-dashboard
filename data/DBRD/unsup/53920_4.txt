Max Velthuijs is de vader van Kikker en zijn vriendjes. De vele verhalen over Kikker zijn bekroond met prijzen in Nederland en BelgiÃ«, waaronder zilveren en gouden penselen en zilveren en gouden griffels. De boeken van Kikker zijn bekendheid over de hele wereld en vertaald in minstens 50 talen. Ook waren ze de inspiratie voor een tekenfilmserie en de prachtige theatervoorstellingen van Theater Terra.

In 2005 overleed Max Velthuijs, maar wie dacht dat dit het einde van het Kikker-boeken tijdperk zou betekenen had het mis. Onlangs verscheen het prachtige verhaal Kikker en de Vallende Ster, met dank aan Stichting Max Velthuijs en Uitgeverij Leopold. Het boek, waarvoor de basis ligt in een schetsboek van Max Velthuijs, brengt de fan een nieuw Kikker-avontuur.

Wanneer Kikker met zijn vrienden 's nachts naar de lucht kijkt, hopen ze op een vallende ster. Ze moeten lang wachten, maar dan is toch het moment daar. Iedereen ziet de vallende ster, behalve Kikker, die net de andere kant op kijkt. Nu mag iedereen een wens doen, behalve Kikker. Dit maakt hem verdrietig. Maar Kikker zijn vrienden zouden Kikker zijn vrienden niet zijn, als ze niet voor een oplossing zouden zorgen!

Het verhaal is in alle opzichten een traditioneel Kikker-verhaal dat zeker niet onder doet voor de verhalen die Max Velthuijs met ons heeft gedeeld. De vertrouwde kleurrijke tekeningen, de zelfde korte bondige teksten, ideaal voor jonge kinderen. Maar bovenal ook nu weer een kleine boodschap die past in thema's als vriendschap en het voelen van verdriet en blijdschap.