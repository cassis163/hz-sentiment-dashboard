De Noorse auteur Ingar Johnsrud (1974, Oslo, Nor) is een voormalig student Filmwetenschap en Journalistiek, en werkt sinds 2016 als full-time auteur.
In 2016 debuteerde hij met Wienerbrorskapet (zij die volgen) wat tevens het eerste deel is in de "Beier-trilogie". Dit 3e deel - Zij die doden (Korset)- is het derde en afsluitende deel van de trilogie.

Dat het het afsluitende deel is van een trilogie is niets teveel gezegd, begin niet aan het boek zonder eerst de eerste 2 delen gelezen te hebben want dan mis je teveel. de samenhang en de verwijzingen zullen je dan ontgaan.

Zo goed en zo kwaad als het gaat staat het leven van inspecteur Frederik Beier weer redelijk op de rails, de grootste demonen zijn bezworen, hij heeft alles opgeofferd en schepen achter hem verbrand en het leven is acceptabel genoeg om het te leven.Maar dan komt er toch weer een demon uit het verleden op zijn pad en volgt de volgende krachttoer.

Een belangrijke en grote vertrouweling van de Noorse regering wordt geliquideerd aangetroffen in een wasstraat in de Noorse hoofdstad. Bijna gelijktijdig verdwijnt ook een onderzoeksjournalist die bezig was de duistere zaakjes van de vermoorde vertrouweling bloot te leggen. Voor Frederik Beier zit er een persoonlijke tint aan de zaak want de laatste keer dat Beier de journalist sprak legde zij een link bloot naar Fredriks vader en een spook uit zijn duistere verleden. Beier en zijn jonge protegee Kafa Iqbal gaan de strijd aan om de waarheid bloot te leggen maar moeten het opnemen tegen een machtige vijand die reikt tot het allerhoogste niveau, ze elke keer een stap voor lijkt te zijn en die blijkbaar worden geholpen door een informant binnen het politieapparaat. Wie is te vertrouwen in deze wereld vol belangen,macht,bedrog en verraad?

Iet wat aarzelend komt het verhaal op gang, misschien ook wel ingegeven dat je de lijnen naar de vorige boeken weer even in het hoofd moet krijgen, je wordt daarbij niet geholpen door een korte samenvatting oid. Zit je er eenmaal weer in ontspint zich een plot van hoog niveau waarbij gestaag wordt toegewerkt naar een mooie (maar niet heel unieke) finale wat een waardige afsluiter vormt voor deze kwalitatief hoogstaande trilogie.

Machtsstrijd,intrige,bedrog,vertrouwen en belangen zijn de wereld waarin Johnsrud zijn verhaal creÃ«ert, maar zeker is er ook aandacht voor de uitwerking van de persoonlijkheden Frederik Beier en Kafa Iqbal.
Vaak genoemde aanprijzingen als bv "de Noorse Stieg Larsson" of beter dan Nesbo" gaan wat mij betreft mank. Ingar Johnsrud heeft zijn debuut niet gemist met deze trilogie maar heeft een geheel eigen signatuur.