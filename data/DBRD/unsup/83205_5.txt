De Krijtman, echt zo'n boek om in 1 ruk uit te lezen. Maar dat doe je niet
Want dat is gewoon zonde. Dit is een boek om eens lekker voor te gaan zitten.
Al die indrukken die je krijgt, die moet je rustig op je in laten werken.

Het verhaal van de Krijtman verspringt ieder hoofdstuk tussen 1986 naar 2016, en weer terug. Dit stoort gelukkig totaal niet. Integendeel, het maakt het verhaal des te boeiender. Elk hoofdstuk kom je iets dichterbij de waarheid.

Het vroegere verhaal gaat over een vriendengroepje en wordt verteld door Eddy, van 12 jaar. De vrienden maken allerlei gebeurtenissen mee die hun verdere leven bepalen. Hun zelfbedachte systeem van krijttekeningen lopen als een rode draad door het boek en door de tijdlijnen heen.
Het gedeelte over 2016 volgt Eddy ook weer, die nu een wat eenzame leraar is. Er gebeuren opnieuw allerlei zaken en langzaamaan begint het duidelijk te worden wat er vroeger is gebeurd. En zelfs bijna op het eind heeft het boek nog een verrassende wending.

Dus al met al een heel boeiend boek. Je wordt regelmatig op het verkeerde been gezet en weet het de spanning goed vast te houden. Voor mij echt een boek om later nog een keertje te lezen.