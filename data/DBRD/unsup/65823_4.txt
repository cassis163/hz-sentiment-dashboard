Na de eerste drie boeken in deze serie kon deel 4 natuurlijk niet achterblijven. Ik was erg benieuwd of het weer net zo'n pareltje als haar andere boeken zou zijn!

Val voor mij volgt het leven van Roxy en Reece, twee personages die in het derde deel, Blijf bij mij, al regelmatig naar voren kwamen. In deel drie werd je al een beetje nieuwsgierig naar Roxy en Reece en nu kon je alles over hun te weten komen.
Roxy werkt in de bar van Jax (hoofdpersoon uit deel 3) en houdt ontzettend van schilderen. Ze zit een beetje met zichzelf in de knoop om wat er met haar beste vriend Charlie is gebeurd en ze is bang om 'voor iemand te vallen.'
Reece heeft veel mee gemaakt in het leger en maakt nu ook veel mee als politieagent. Hij heeft iemand nodig bij wij hij zichzelf kan zijn en je raadt het al, Reece en Roxy vinden elkaar leuk. Heel erg leuk.

Val voor mij is een verhaal zoals we die van Armentrout gewend zijn. Toch val je niet echt voor de personages, zoals je normaal gesproken wel in haar boeken doet. Reece is een erg leuke en knappe man, met wie menig vrouw een beschuitje wil eten, maar verder ontbreekt er een echt levendig karakter aan hem. Roxy is wel iets levendiger en je kunt je ook beter in haar inbeelden, maar ook zij zorgt er niet voor dat je echt helemaal compleet verzonken raakt in het verhaal.

Ondanks de wat 'platte' personages valt het boek absoluut niet tegen! Af en toe zie je de personages uit de vorige boeken langskomen (CAM!! <3) en natuurlijk ontbreken de steamy scÃ¨nes niet zoals we ze van Armentrout gewend zijn.

Val voor mij is een echte Armentrout die je echt gelezen moet hebben als je van NA houdt. Ondanks dat het boek me niet pakte zoals de andere boeken dat wel deden, geef ik het boek 4 sterren!