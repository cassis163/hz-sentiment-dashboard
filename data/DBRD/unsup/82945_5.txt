Ik vond Escape Rooms erg leuk om te doen. Nou kijk ik toch een beetje met andere ogen naar een Escape Room!

4 vrienden gaan naar een Escape Room. Ze moeten binnen 60 minuten uit de kamer ontsnappen. Maar wat als degene die de Escape Room organiseert niet van plan is om hen te laten gaan? Wat als 1 van de vier vrienden het doelwit is van dit spel?

WAT ALS JE ÉÉN KANS HAD, ÉÉN MOGELIJKHEID OM ALLES WAT JE OOIT WILDE, TE GRIJPEN IN DAT ÉNE MOMENT. DAN ZOU JIJ DIE KANS TOCH OOK NIET LATEN LOPEN??

Wat een geweldig boek! Zelden lees ik een boek in 2 dagen uit. Deze wel dus.
De verhaallijn begint met 4 vrienden. Ieder hoofdstuk is van 1 persoon. Het is mooi in verschillende lettertypen geschreven. Die lettertypen ‘lees’ ik als een handschrift, hierdoor krijg ik een beetje een beeld per persoon. Er voegen zich 2 personen toe naarmate het boek vordert.
Dat er iets staat te gebeuren in de Escape Room maakt de kaft wel helemaal duidelijk.
Maar het waarom en hoe kwam ik echt pas richting het einde achter.

Erg verrassende wendingen. Leuk geschreven.
Heerlijk om te lezen!
*****