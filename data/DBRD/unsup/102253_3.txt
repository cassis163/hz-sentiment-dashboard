Samen met haar vader en een stel vrienden moet Eleonora vluchten uit het veilige Haviksnest als de Bloedridders Zuid Terumen veroveren en het niet goed voor hebben met Elfen en andersdenkenden. Op haar vlucht ontdekt ze steeds meer van haar achtergrond en ontwaakt langzaam haar krachten die ze niet onder controle heeft. Op haar reis wordt ze achternagezeten door allerlei groeperingen en de Bloedridders zijn niet de ergste van het stel. Zal ze ooit het veilige Eliflain bereiken...

Evi zet een degelijke Fantasy verhaal neer. Er zit spanning en avontuur in een goed uitgebouwde wereld. Jammer dat ze juist de weg van de zovele andere Fantasy volgt. Een jongeling moet vluchten en wordt onder de vleugels genomen door een wijze oude man om haar te beschermen voor haar ontluikende gaves en haar te leren ermee om te gaan. Daarnaast gieren de tiener gevoelens ook nog eens rond. En verder blijkt haar afkomst ook nog eens belangrijk. Alle ingrediënten voor een standaard Fantasy verhaal. Wat ik ook jammer vond is dat ze vooral de groep rondom Eleanora blijft volgen. Evi heeft een hele rijke Fantasy wereld geschapen, die nu wat bekaaid eraf komt. Ze had daar de kans voor om deze wereld te ontdekken als ze meer verhaallijnen had geïntroduceerd.

Maar toch ben ik nieuwsgierig naar het vervolg. Het zijn juist de kleine zaken die mij bleven boeien buiten het standaard verhaal. Hoe zit het met de Ouden, wat heeft de Saffieren troon te betekenen. Door dit soort zaken komt het verhaal iets boven het gemiddelde uit. Dus hopen dat ze dit verder uitbouwt in de volgende delen.

Met al is dit een goed geschreven en spannend Fantasy verhaal geworden dat een goede aanzet geeft voor de volgende delen.