Jagen.
Schieten.
Vissen.

Op prestige school Saint Aiden the Great School (S.T.A.G.S.) houden ze tradities in ere.
Oud geld heeft macht, nieuw geld, anders gekleurden en minder bedeelden zijn ondergeschikt en horen niet in de kringen van het "oude geld".
Tevens houden ze hier (zoals het "oud geld" betaamt) van bloedsporten: jagen-schieten- vissen.
De school wordt geleid door de abt (directeur) en de broeders (leraren), maar officieus hebben de middeleeuwers de macht.
De middeleeuwers is een kliekje van "oud geld" jongeren. Zijn willen de goede oude tijd in ere houden en zijn daarom tegen moderne technologie.
Greer krijgt een beurs voor deze school en valt buiten de gevormde kliekjes, ze behoort niet tot het" oude geld", maar ook niet tot het "nieuwe geld".
Dit lijkt te veranderen wanneer ze de fameuze uitnodiging ontvangt.

S.T.A.G.S. is het schrijversdebuut van M.A. Bennett en valt onder de YA-thrillers. Het heeft een mooie kaft met een irritante binnenflap. Hier ben ik persoonlijk geen fan van.

"Ik denk dat ik een moordenaar ben."
Deze eenzame, eerste zin van het boek draagt het hele verhaal. Van deze ene zin druipt zoveel suspense, die het boek doordruipt: wie is er vermoord, waarom en hoe?
Wie kom je al snel achter, waarom ook maar het hoe laat 249 bladzijdes op zich wachten.
249 bladzijdes die je door vliègt want je wil die afsluiting en het verhaal is heel toegankelijk geschreven.

Het boek is opgedeeld in 5 delen: S.T.A.G.S. 1
JAGEN
SCHIETEN
VISSEN &
S.T.A.G.S. 2
en bevat 34 hoofdstukken van normale lengte, een epiloog en een dankwoord.

Na de eerste hoofdstukken (s.t.a.g.s. 1) gelezen te hebben, wist ik al waar dit verhaal heen wilde.
Maar die sluimerende suspense hield me aan het lezen.

Dé vele film- en Sherlock Holmes verwijzingen vind ik een mooie, passende touch.

Kaft 3.5
leesbaarheid 4
Originaliteit 2

Ik geef dit boek 3 sterren.