Max Rhode is als schrijver een eendagsvlieg gebleken maar verder een brave en plichtsgetrouwe burger. Heel anders dan zijn broer Cosmo, die in een gesloten psychiatrische inrichting zit.. Max heeft nooit iets illegaals gedaan in zijn leven. Tot nu toe. Binnen een paar dagen zal hij een van de meest verschrikkelijke en weerzinwekkende misdaden plegen waar mensen toe in staat zijn, hij weet het alleen zelf nog niet. Er zijn echter mensen die er wel van afweten en die willen hem vermoorden voordat het te laat is.

Fitzek weet als geen ander vanaf het begin van het boek de spanning op te drijven. Je zit meteen in het verhaal, je nieuwsgierigheid wordt gewekt en je wilt per se weten hoe dit gaat aflopen. Verschillende personages passeren de revue en een voor een hebben ze zo hun eigen geheime agenda. Het is een kwestie van weten voor Max wie nu wel of niet aan de ‘goede’ zijde staat. Hier lopen ook de emoties hoog op voor een vader die alles doet wat in zijn macht ligt om zijn dochter te redden.
Niets zo spannend en leuk dan om in het ongewisse te worden gehouden. Fitzek bewijst dat hij hierin een meester is Hij is vaag, zelfs mysterieus. Hij bouwt een verhaal dusdanig op dat zoals al gezegd vanaf het begin spannend is. Als geen ander weet hij je menigmaal op het verkeerde been te zetten. Vaak en subtiel van richting veranderen zodat iedereen verdacht is en lang blijft. Hij is meester in het bedenken van de meest bizarre situaties en kan een sfeer creëren die kippenvel veroorzaakt.
Het Joshua profiel gaat soms (ver) over de top, maar dat kan het boek hebben.Als je denkt dat het goed gaat aflopen weet Fitzek in de plot er toch weer een draai aan te geven die je niet ziet aankomen.

beoordeling: 4,5****