Mooi concept, meerdere schrijvers werken aan een verhaal onder de redactie van twee deelnemende schrijvers. In allerlei verschillende verhaallijnen krijgen we de ontwikkelingen als lezer mee. De schrijver wisselt per hoofdstuk, wat ik af en toe als lastig ervoer, iedere keer weer moeten wennen aan de schrijfwijze van de volgende. Na drie hoofdstukken was het vreemde er vanaf en kreeg ik een mooi avontuur te lezen. Het is een deel 1 waarvan er inmiddels 22 of 23 zijn. Deel 1 is prima als een afzonderlijk verhaal te lezen. Als je meer avonturen wil, kun je overstappen op het Engels want dit boek is uit 2008 en pas vorig jaar in het Nederlands vertaalt. Als je op www.wildcardsonline.com kijkt vind je meer informatie.