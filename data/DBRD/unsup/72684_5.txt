Zeer aangrijpend, waargebeurd verhaal van pleegouder Cathy Glass. Ze krijgt de tijdelijke zorg over de vierjarige Alice. Dit omdat haar moeder niet meer voor haar kan zorgen en Alice op termijn bij haar vader en zijn nieuwe vriendin geplaatst zal worden. Alice heeft echter helemaal geen band met haar vader en zijn vriendin. Is dit wel een goed plan van Maatschappelijk werk? Je krijgt een goed inzicht in alle instanties die bij het uit huis plaatsen betrokken zijn en wat daarbij mis kan gaan wanneer er te veel wisselingen zijn.
Cathy is een zeer betrokken pleegouder die het beste voor heeft met de kinderen die aan haar worden toevertrouwd. Ze schrijft hier heel mooi over. De hoofdstukken zijn niet genummerd, maar hebben allemaal een zeer treffende titel, van 'Mamadingen' tot Verscheurd. Boek leest dan ook heel vlot. Een absolute aanrader!