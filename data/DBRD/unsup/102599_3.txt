Een beetje een vreemd verhaal dat niet echt goed weet waar het naartoe wil. Er is de zoektocht naar een onbestaande plant die kanker zou genezen, een familiegeschiedenis over verschillende generaties, een moord en een wat te ver gezocht verband met Jack The Ripper. Het is niet echt een pageturner wat het verhaal betreft. Het boek moet het vooral hebben van de sfeer van het koloniale India, de Tibetaanse landschappen, de vreemde bewoners en de niet alledaagse mysterieuze personages. Wat het boek ook wat vreemd maakt, sommigen zullen het wellicht gekunsteld vinden, is dat er delen in de ik-vorm zijn geschreven vanuit het hoofdpersonage, en een ander deel in de derde persoon. Laat het boek niet enkele dagen liggen tussen twee leesbeurten door, of je loopt gegarandeerd verloren met de personages.