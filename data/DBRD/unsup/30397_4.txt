Aan het begin van de jaren tachtig verscheen een kinderboek dat inmiddels met vele herdrukken tot de moderne Nederlandse klassieken is gaan behoren. In De ijsmuts van Prins Karel bracht Han G. Hoekstra een aantal van zijn beste op rijm gezette ballades bijeen die werden aangevuld met een paar kortere versjes en geïllustreerd door Fiep Westendorp.

Op de cover staat prins Karel met de prachtige ijsmuts op. Een vrolijk en kleurrijk gezicht. De achterzijde van het boek is de achterkant van prins Karel zijn hoofd, echt leuk gedaan.Het boekje begint met het verhaal over de ijsmuts van Prins Karel. Hierna volgen nog zeven versjes geschreven door Han G. Hoekstra. Het boekje is een verzameling van eerder verschenen versjes in andere bundels. De versjes rijmen en lezen lekker vlot. Het zijn oude versjes (de oudste is van 1947) maar toch zijn het verhalen die nog steeds enorm vermakelijk zijn. Het zijn lange versjes, die vermakelijk zijn om te lezen of voor te lezen. Ze zijn geïllustreerd met tekeningen van Fiep Westendorp. De tekeningen vullen de verzen goed aan en maken het nog leuker om ze te lezen. Het schoentje van Roosmarijn is ook een erg leuk verhaal.