Een geweldige roman gebaseerd op het waargebeurde verhaal over een Nederlandse loge van de vrijmetselarij. Citaten uit de collectie van de Stichting Mondelinge Geschiedenis van het Koninklijk Instituut voor Taal-, Land- en Volkenkunde. En boeken over Nederlands Indië, Hiroshima en de Bersiap! Allemaal verweven in de hoofdpersoon Hardy Hardy en zijn oorlogsverleden. Het verhaal wordt vertelt vanuit het perspectief van de vrouw van Hardy Hardy, zijn vrienden, zijn kleindochter en de overburen van zijn Toko in Haarlem. Ontroerend, geestdriftig, haatdragend en vergevingsgezind en dat allemaal tegelijk. Ik ben geschrokken hoe weinig ik van de oorlogstijd in Nederlands-Indië weet, de verhalen zijn niet of nauwelijks opgenomen in ‘onze’ geschiedenis boeken, maar ze zijn wel gebeurt en dienen net als de verhalen vanuit Europa over de tweede wereldoorlog door verteld te worden. Deze roman is een goed begin indien je er meer over wil weten, want het is de auteur gelukt om een vreselijke geschiedenis liefdevol en toegankelijk voor iedereen weer te geven.