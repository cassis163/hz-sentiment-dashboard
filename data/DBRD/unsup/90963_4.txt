Met veel enthousiasme in dit boek begonnen, al had ik in het begin wel zoiets van “zou dit iets voor mij zijn?”

Maar ik moet zeggen dat het boek mij verraste.

De vaart zit er vanaf het begin af aan al goed in. Er zijn dus blijkbaar al 1 of 2 eerdere boeken, maar het is op zich een goede stand-alone.

Kort samengevat komt er veel aan de orde: de verhouding tussen vader en dochter, de verhouding tussen dochter en vriendin van de vader, twee onderzoeksaanvragen die uiteindelijk blijken samen te hangen, een asbestose schandaal (best actueel), infiltratie, ontvoering en vreemde agenten bij de politie (….. hier heb ik echt even om moeten lachen) en de Roemeense maffia.
Toen het boek uit was, had ik wel een beetje het gevoel dat er te veel “sneltrein” in had gezeten. Op sommige punten had er best even iets meer “rust”toegepast mogen worden. Al was het alleen maar om even te kunnen ademhalen.

Het Asbestose schandaal werd uitgebreid behandeld en ook wat de ziekte inhield; het haalde de vaart niet uit het boek, het boek werd er zelfs persoonlijker door, het liet de drama’s achter deze ziekte zien en maakte het dat je dit boek niet uit je hoofd kon zetten. En dan hoor je en dag later dat de overheid in Nederland de verjaringstermijn voor Asbestose meldingen naar 30 jaar wil zetten. Hoezo actueel?

Petje af voor Raymond; ik ga op zoek naar zijn eerdere boek(en).