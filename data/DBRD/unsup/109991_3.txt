Gezien de lovende recensies verwachtte ik misschien teveel van dit boek. Ik kom helaas niet verder dan maximaal 3 sterren. Het verhaal is aardig. Niet meer dan dat. Het kabbelde maar voort. Er zit geen diepgang in het verhaal.
Het is steeds hetzelfde kunstje. De hoofdpersoon (meerdere namen die ik alweer vergeten ben) neemt een andere identiteit aan, wordt close met een gezin of een individu en gaat vervolgens het onrecht te lijf (letterlijk). Er vallen doden, maar dat wordt afgedaan als noodweer, zelfmoord, overval etc. Er wordt totaal geen onderzoek gedaan. Het kwam op mij over als "kill and next".
Ik had totaal geen behoefte om er persé achter te komen hoe het nu precies zat.
Nee, ik ben nog steeds geen fan van NL auteurs (nóg niet).