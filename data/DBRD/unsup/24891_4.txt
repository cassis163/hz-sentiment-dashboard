Een mooi boek die je niet alleen emotioneel raakt maar ook een lach op je gezicht geeft. Het gaat over Levi die zijn vriendin Delia verliest. Hij wordt depressief en stopt met praten. Uit pure wanhoop stuurt zijn moeder hem naar zijn vader in Amerika. Daar loopt het voor Levi nog steeds niet helemaal vlekkeloos. Hij is boos op zijn vader en maakt geen vrienden. Tot hij Delilah ontmoet.
Ik heb het boek gewonnen op Hebban voor de leesclub van dit boek. Onwijs leuk natuurlijk. De titel en de flaptekst sprak mij erg aan. De kleuren op de cover zijn ook onwijs mooi dus ik ben blij dat deze in mijn boekenkast staat.
Ik geef het boek 4 sterren en eigenlijk het liefst 4,5 ster maar dat kan helaas niet. Ik raad het boek daarom zeker aan. Als je net zoals ik van mooie realistische verhalen houdt is dit zeker iets voor jou. Zelf vond ik Levi en Delilah erg leuke personages maar ook Lucy (het kleine zusje van Delilah) heeft een leuk karakter.
Voor de rest heeft Ashley Royer een erg fijne schrijfstijl waardoor je makkelijk door het boek komt. Ik vond het ook erg fijn dat de hoofdstukken niet al te lang waren.
Al met al ben ik erg tevreden over het boek.