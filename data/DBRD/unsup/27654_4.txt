Maanden zitten wachten op het nieuwe boek van Nele Neuhaus. De datum van uitkomen stond al in mijn agenda om deze te kopen. Maar ik deed voor het eerst mee met een leesclub en kreeg het boek toegestuurd. Dat is wel anders lezen, maar het boek was er niet minder om. Pia Kirchhoff staat op het punt om op huwelijksreis te gaan , als er een moord wordt gepleegd. De politie heeft geen idee wie of waarom. Er volgen meer moorden, alle op dezelfde manier. Op een gegeven moment is het duidelijk waar het mee te maken heeft, maar wie? Ingewikkelde zoektocht volgt. Pia liet haar huwelijksreis voor wat die was en schiet haar collega Oliver en hun team te hulp. Heel langzaam vallen de puzzelstukjes op hun plaats. Het boek bevat wel veel namen/personages en complexe verhaallijnen. Het is daarom aan te raden er lekker voor te gaan zitten. Elke keer een kwartiertje lezen gaat niet lukken, dan ben je de draad zo kwijt.
Ik heb weer erg genoten van dit boek!