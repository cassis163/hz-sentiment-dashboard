Miriam Bunnik en Mara Schepers leveren een puike vertaling af die de cadans van het Italiaans zo goed weergeeft dat je je meteen in het bruisende Italië waant. Er zit vaart in dit boek. De lezer wordt van begin tot eind geëntertaind met herkenbare, grappige, maar ook hartverscheurende taferelen uit een alledaags gezinsleven. Nicola’s interne strijd zorgt voor een strakke spanningsboog omdat de lezer hoopt dat hij en Sofia elkaar terug zullen vinden. Of goede bedoelingen genoeg zijn om de balans te herstellen, is echter maar zeer de vraag.

Het hoort er allemaal bij is meer dan een verhaal over vaderschap. Het is eveneens een roman over de liefde en over Nicola’s zoektocht naar zichzelf. Het resultaat is een mooi, gevoelig boek dat door de humor op geen enkel moment melodramatisch wordt.

Mijn volledige recensie lees je op mijn blog: https://www.hebban.nl/spot/smakelijk-lezen/nieuws/voor-een-gelukkig-stel-is-niets-gevaarlijker-dan-een-kind-het-hoort-er-allemaal-bij-fabio-volo