Een jongen ontdekt een vermoord meisje dat onder het ijs ligt. Ze is de dochter van een rijke man. Erika Foster is de Rechercheur die het onderzoek naar de moord leidt, maar wordt daarin gehinderd door de rijke vader van het meisje, een jaloerse collega en haar baas. Ook haar eigen herinneringen spelen haar parten.Toch slaagt zij erin het onderzoek in de goede richting te sturen, waarop de moordenaar haar als een bedreiging ziet en reageert.

Het meisje in het ijs is een thriller die gelijk goed begint en die je verder meesleept het verhaal in. Ik kon het boek niet meer wegleggen toen ik er in begonnen was. Het was boeiend, spannend en zoals Robert Bryndza het schrijft kun je niet anders als meeleven met de hoofdpersoon. Geweldig debuut!