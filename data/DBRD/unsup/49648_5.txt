Wat een ongelooflijk sterk debuut is dit! Het boek heb ik in een record tempo uitgelezen en dat is zeker niet voor niets. Dagen nadat ik het boek uit heb hangt het verhaal nog steeds in mijn hoofd rond en ik geloof dat ik het mij nog lang bij zal blijven.

Gelijk vanaf de eerste bladzijde neemt de hoofdpersoon je mee in haar wereld. Je voelt vanaf de eerste regels gelijk dat er iets goed mis is. Doordat het vanuit de ik-persoon geschreven is, is het gemakkelijk je te verplaatsen in de hoofdpersoon en mee te voelen met haar.

Het boek is opgedeeld in heden en verleden stukken. Uiteindelijk komt alles bij elkaar. Door de opdeling blijf je geprikkeld om verder te lezen. Meerdere malen vroeg ik mijzelf af tijdens het lezen hoe dan, wat nu, wat zou ik doen? De beweegredenen van de personages worden uitermate goed beschreven wat extra verdieping geeft. Zelf vind ik dit allemaal uitstekende eigenschappen van een boek, omdat ik op die manier de realiteit even buiten kan sluiten en mijzelf kan verliezen in het verhaal.

Het is een origineel verhaal, wat ik als boekenverslinder heel prettig vind. Ik raad het iedere thriller liefhebber aan! En ik kijk nu al uit naar haar volgende boek.