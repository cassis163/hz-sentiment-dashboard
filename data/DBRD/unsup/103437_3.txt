Een beetje huiverig voor de ultiem lovende recensies ben ik met een gezonde achterdocht aan de Nederlandse versie van dit boek begonnen.

Wat direct opvalt is de uitermate slechte vertaling, die elke pagina weer voor tenenkrommend slecht opgebouwde en kinderlijk vertaalde zinnen garant staat. De aandrang om het boek opzij te leggen en de engelstalige uitgave aan te schaffen heeft dan ook continue over m'n schouder meegelezen.

Over de inhoud ben ik, zoals eerder gezegd, positiever dan ik aan de hand van de recensies had verwacht. Waar ik rekende op een amerikaans ingesteld boek vol complottheorien en een dubbelzinnige eerbied voor het 'oude continent', kreeg ik een Amerikaans ingesteld boek dat vooreerst een goed opgezette thriller is, en pas daarna de huidige tijdgeest weet te typeren door te willen schudden aan de grondvesten die de gevestigde orde heten.

De vergezochtheid van sommige situaties en beschrijvingen valt daarin amper op, temeer omdat voor mij de opzet van het onderwerp al te vergezocht en onduidelijk is om voor waar aan te nemen.

Het meest interessante aan het boek is voor mij toch de opsomming van feiten, deducties, verhalen en meningen over diverse christelijke en historische zaken.
De vraag die mij rest na het lezen van dit boek: Is er na de eerste vertaling een proeflezing geweest, en zo ja, door wie?