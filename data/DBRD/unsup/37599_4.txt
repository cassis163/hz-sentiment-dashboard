Het verhaal gaat van start met een proloog.
De sneeuw valt met grote vlokken naar beneden en daar loopt zij dan. Voetje voor voetje komt zij vooruit in de extreme kou. Hopende dat zij niet wordt gevolgd.
Maar als zij echt niet meer vooruit komt wordt zij op tijd gevonden door iemand. Daarna weet zij niet meer wat er gebeurd.

Hierna begint het eigenlijke verhaal en vertrekt Claire van Laerhoven ook wel Cleo genaamd, naar Canada om te gaan studeren.
De hele familie zwaait haar uit. Naar dit moment had ze zo uitgekeken en toch deed het nu pijn.

Cleo heeft het erg naar haar zin op de campus en heeft daar dan ook al snel vriendinnen.
Op een dag wordt er een docente dood gevonden. Wat is er gebeurd? Iedereen treurt om het overlijden van Amy de docente. Eerst denkt men dat zij zelfmoord heeft gepleegd, maar later wordt er toch nog iemand opgepakt omdat men denkt dat degene iets met haar dood te maken heeft. Maar is dat wel zo?
Als er later nog een tweede persoon wordt vermoord gaat men op onderzoek uit. Wie heeft hier iets mee te maken en wie heeft zoiets gedaan?

De Campus is op een gezellige vlotte manier geschreven en leest dan ook heerlijk weg.
Dit tweede boek van Nathalie is dan ook weer een goed boek met spanning.