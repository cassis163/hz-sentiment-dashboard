Woorden zoeken om dit boek te beschrijven, zijn een beetje moeilijk, gezien dit volgens mij eigenlijk onmogelijk is. Dit is een boek dat je niet moet lezen, maar ervaren.
Ik had vorige delen van deze reeks al gelezen, wat zeker een aanrader is om niet verloren te lopen in het eerder complexe verhaal waarin zowel heden en verleden, als zelfs realiteit en fictie in elkaar lijken over te gaan.
Wat ik eerst dacht, kan misschien mensen afschrikken, maar ik geef eerlijk toe dat dit werk ook niet geschikt is voor mensen met een zwak hart. Het is horror in zo een overdreven vorm, dat je er van overgeeft, of er niet genoeg van kan krijgen, als je er de humor van snapt.
Het verhaal neemt je mee als een rollercoaster van mindfuck, waarin elke keer je denkt het te snappen, er nog iets anders om de hoek komt.
Zelfs als je denkt dat het boek uit is, vergis je je nog en eindig je met twee cliffhangers voor de prijs van één.
Daarnaast zou ik op een gegeven moment toch eens horen bij het Guinness Book of Records. Volgens mij weet de auteur in dit boek ook een wereldrecord te breken. In wat? Dat wil ik liever niet zeggen.
Om toch een lichte spoiler te geven: ik heb ondertussen een andere kijk op de menselijke geslachtsorganen gekregen en ik raad dit boek al dan niet aan voor "vogelliefhebbers".