Anna is even ambitieus als gevoelig. Terwijl ze carrière maakt als architect is haar privéleven een puinhoop.
Lisa is directeur van een luchtvaartmaatschappij en moet haar zakelijke talent tot het uiterste aanspreken om haar bedrijf te redden. Ondertussen wordt de thuissituatie precair en dreigt ze de grip op haar leven te verliezen.
Ewoud was ooit gelukkig en succesvol, maar dat is lang geleden. Het enige waarvoor hij nog wil vechten is een omgangsregeling met zijn dochtertje. Wanneer hij wordt bedreigd, raakt hij steeds verder geïsoleerd en verstrikt in zijn eigen wereld.
Wat hebben deze drie ontwrichte mensenlevens met elkaar te maken? Is er een verband? En wie of wat heeft het op hen gemunt?

Drie losse verhalen waarin je de personages goed leert kennen. En vooral ook hun thuissituatie. Intussen voel je de spanning oplopen en heb je als lezer geen flauw idee wat die drie verhalen met elkaar te maken hebben.
Het enige wat je weet is dat drie personen op een verschillende manier worden bedreigd. Uiteindelijk leren ze elkaar kennen en kom je erachter hoe de vork in de steel zit. Het einde is verrassend! Wel ging me dat een beetje te snel, alsof het verhaal af moest. Ik heb het boek heel graag gelezen!