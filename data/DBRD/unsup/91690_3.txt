Het verhaal is op zich goed te doen en ook goed verteld vanuit de 11-jarige Jaap. Jammer vond ik het einde van het boek, in ongeveer 10 bladzijden wordt heel snel verteld hoe het afloopt. Wat mij betreft had dit meer kunnen worden uitgewerkt.
Onduidelijk was mij eerst ook waar ze naartoe zouden gaan in het Noorden, uit de taal en door mijn kennis maakte ik op dat dit Friesland moest zijn, maar omdat zij een week onderweg waren met de boot vond ik dit onlogisch klinken. Zou een jonge lezer dit ook oppakken?
De schrijfstijl van het boek is wel goed, waardoor het vlot leest. De illustraties in het boek passen goed bij het verhaal en zijn erg mooi vormgegeven!
3,5 sterren voor dit boek