Moddergraf speelt zich af in en rond de stad Groningen. Een feest van herkenning, voor een Groningse lezer(es).

Aan het begin van het verhaal wordt er een lijk gevonden in het Van Starkenborghkanaal. Ludde Menkema, internetjournalist, maakt foto's en filmpjes en stuurt deze naar zijn collega Maria. Zij plaatst het materiaal ongecensureerd op hun website.

Dit is het begin van een spannende zoektocht naar de dader, waarbij zelfs Maria een verdachte is. Terwijl Ludde in de provincie op zoek gaat naar meer informatie en Maria een feest organiseert, wordt er in het kantoor aan de Westerbinnensingel ingebroken, maken we kennis met een scheepsmagnate en een hoer, die beide met het slachtoffer te maken lijken te hebben gehad.
Als Ludde met zijn boot op pad gaat om belastend materiaal uit het buitenland te redden, raakt hij verwikkeld in een gevecht met een onbekende man, die ongezien Nederland binnen wil, eventueel ten koste van Ludde's leven.

Het begin van het boek leest als een Duitse krimi. Korte, grauwe scenes, die elkaar snel opvolgen. Langzamerhand komt er meer lijn in het verhaal, zijn de scenes ook langer en krijgen de hoofdrolspelers meer karakter. Even een korte ergernis van mij, als de hoofdpersoon herten ziet op het Groninger land. Daar leven geen herten, wel reeÃ«n.

Ondanks dat het boek al 10 jaar terug geschreven is, komt er techniek in voor, die we nu nog niet gebruiken. Communicatieschermen in plaats van telefoons, bijvoorbeeld, maar dan toch een fax. Vanwege terrorisme heeft de politie grote vrijheden met betrekking tot het schenden van de privacy. Aan het leven van bepaalde beroemdheden geeft de schrijver een eigen wending, die door de tijd weer is ingehaald, maar origineel bedacht. was.

Het boek is het thrillerdebuut van Lupko Ellen, die woont in Warffum in de provincie Groningen. Het leven van de hoofdpersonen Ludde en Maria gaat verder in zijn volgende drie boeken, die ik zeker ook nog wil lezen.