Door Geert Mak wordt dan misschien geen hogere wiskunde ... uh, ik bedoel 'hogere geschiedenis' ... bedreven, maar voor mij is het meer dan genoeg. Ik heb interesse voor geschiedenis, bezoek zo nu en dan een tentoonstelling en lees af en toe een toegankelijk geschiedenisboek. En met deze lijvige beschrijving van de familie Six ben ik helemaal aan mijn trekken gekomen. Ik werd meegevoerd op de zoektocht van Mak naar de geschiedenis van deze familie en daarbij houdt zijn losse familiaire toon mij uitstekend bij de les. Mak schuwt het niet om vanuit ik-perspectief te vertellen en is daarbij afwisselend invoelend, ironisch en zo nu en dan een beetje moraliserend. Maar - voor mij in ieder geval - nooit storend aanwezig. Persoonlijk had ik zelfs een nog wat meer verhalende stijl verwacht.

Mag er voor een historicus weinig nieuws in het boek staan, ik heb er veel van geleerd en heb mijn algemene ontwikkeling weer een beetje aan kunnen scherpen.
Als je wat meer wil weten over je eigen wortels - en wie wil dat niet ... lezen dit boek!