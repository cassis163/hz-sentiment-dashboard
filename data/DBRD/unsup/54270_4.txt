Het boek begint met een vondst. Op dat moment lijkt het alsof je het einde van het verhaal al gelezen hebt, maar gedurende het lezen kom je erachter dat niets is wat het lijkt.

Het verleden (1986) en heden (2016) wisselen zich in het boek continue af.

Het verhaal wordt verteld door Eddie. Dit is één van de vijf vrienden in het boek. Het verhaal begint in 1986 in de jeugd van Eddie. Op de kermis ontmoet hij voor het eerst meneer Halloran, een wat zonderlinge albino man. Vanaf deze ontmoeting is niets meer wat het lijkt. Er gebeurt een ongeluk en samen met meneer Halloran redt Eddy het leven van een meisje.

Daarna volgen gebeurtenissen zich achter elkaar op. Mensen verdwijnen en worden levend of dood weer teruggevonden. En Eddie en zijn 4 vrienden Hoppo, Metal Mickey, Fat Gav en Nicky spreken een codetaal met elkaar af. Ieder heeft zijn eigen kleur krijt. Door middel van tekeningen met verborgen boodschappen hebben zij contact met elkaar. Gedurende het verhaal komen deze krijttekeningen steeds terug, want niemand van de 5 heeft de kleur wit en toch verschijnen er steeds witte krijtmannetjes op bepaalde locaties.

De vijf vrienden groeien door de gebeurtenissen uit elkaar en opeens na 30 jaar krijgen zowel Eddie als de overige 4 vrienden een brief met een krijttekening van een mannetje aan een galg met een wit krijtje per post. Begint de hele nachtmerrie weer opnieuw?

Wie is toch degene die dit allemaal veroorzaakt? Is het Eddie, toch zijn huisgenoot Chloe of de dominee die ook niet helemaal zuiver op de graat is.

Eén ding is zeker. Als je van een goed verhaal houdt en wilt weten hoe dit afloopt, is er maar 1 manier.

KOOP HET BOEK DE KRIJTMAN VAN C.J. TUDOR.

#hebbanbuzz