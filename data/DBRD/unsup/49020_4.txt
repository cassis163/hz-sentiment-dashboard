Samenvatting
Annie is dochter van een seriemoordenaar. Op een gegeven moment besluit ze aangifte te doen van de gruwelijkheden waar ze getuige van was. Ze wordt hierna opgenomen in een pleeggezin. Ze moet een nieuwe identiteit aannemen en gaat verder door het leven als Milly.
In het nieuwe gezien waarin ze terecht komt wordt ze niet geaccepteerd door Phoebe. Phoebe maakt het leven van Milly niet makkelijk.
Mike de pleegvader is psychiater en begeleid Milly met haar trauma. Ook probeert hij haar te helpen met de voorbereidingen voor haar getuigenverklaring voor de rechtbank.
Milly heeft te kampen met een groot schuldgevoel. Het is en blijft haar moeder.

Leeservaring
Je beleeft het verhaal vanuit de hoofdpersoon Milly. Het proces tegen haar moeder, evenals de moeilijke omgang met Phoebe en wat dit alles doet met haar als persoon word mooi uiteen gezet. Je kijkt als het ware in het hoofd van Milly.
De personages zijn goed uitgewerkt. Heel duidelijk is het karakter van deze personen. Verschillende karaktertrekken van de personages maken het tot een gevarieerd geheel.
De leesbaarheid van dit boek is prettig. Niet te lange zinnen en een prima woordkeuze. Het hele boek leest soepel weg.
Deze thriller is anders als de meeste in het opzicht dat het als het ware van achter naar voren gebeurd. De dader is bekend, stukje bij beetje kom je erachter wat Milly heeft meegemaakt. Dit is mooi uitgewerkt. Een prima variatie op het thriller genre.