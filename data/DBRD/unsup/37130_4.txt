Auteur: Saskia Maaskant
Uitgever: Davidsfonds/Infodok
• Nederlandstalig
• 276 pagina's
• 9789059088030
• augustus 2016
Samenvatting:

Ben jij een dromer?
Of een doener?
Een denker?
Of een beslisser?
Stel dat de keuze voor jou wordt gemaakt. En dat je het daarmee moet doen...
In de wereld van Dromer, Mila en William regeren de beslissers met ijzeren hand vanuit de Citadel. Maar Dromer voelt zich geen denker. William is meer dan een doener en Mila is iets wat eigenlijk niet kan. Ze verlangen naar een leven in vrijheid. Dan horen ze over een eiland waar je jezelf kunt zijn. Een ontsnapping aan de Citadel.
Wentel je in een wereld van weigeraars en durvers, waarin het verleden en heden soms flinterdun van elkaar gescheiden zijn en vrijheid misschien wel een illusie is.
Een meeslepend verhaal voor liefhebbers van de Divergent-trilogie.

Mijn mening:
Dit boek gekregen tijdens de boek presentatie van Saskia Maaskant in de bibliotheek van Middelharnis.
Het boek zelf is echt prachtig een diep rode kleur met in witte letters DROMER erop en in een wat donkerder glimmende kleur rood allerlei getallen en woorden die met het verhaal te maken hebben, in één woord prachtig een boek wat ik in ieder gaval zou oppakken in de winkel.
Tijdens de presentatie werd er al veel voorgelezen uit het boek, maar toen ik begon moest ik me echt concentreren en sommige zinnen en passages opnieuw lezen. Ik had eerst zoiets van, oh jee dat wordt een erg ingewikkeld verhaal. Het hier en nu, de stukjes over vroeger en de verschillende hoofdpersonen.

Ik weet nog goed dat ik tijdens een opleiding voor de bibliotheek een boek uit een genre moest lezen wat ik nooit zou kiezen. Dat was een YA en wel de Honger Spelen. Daar moest ik ook even inkomen, en was ik na een aantal hoofdstukken verkocht.
Met Dromer overkwam me hetzelfde. Nadat ik in de gaten had hoe de verschillende groeperingen in elkaar staken Dromers, Doeners, Beslissers en Durvers en dat sommige mensen een naam hadden die ook een groepering was, maar waar ze eigenlijk niet bij hoorde, ging ik het snappen en werd ik in het verhaal gezogen.
Een fantasy verhaal met een romantisch tintje en thriller aspecten.

Soms stonden er wat moeilijke woorden in en dacht ik “weten kinderen wat dit betekent”, maar de woordenschat verbreden is toch een hele goede eigenschap in een verhaal.


Het boek is ingedeeld in hoofdstukken, Deel 1 Dromer, Deel 2 Doener, Deel 3 Denker en Deel 4 Beslisser. Verder zijn de hoofdstukken weer onderverdeeld in hoofdstukjes die worden verteld door de hoofdpersonen en waar boven aan in een tijd balkje wordt afgeteld naar het uur U.
Op de zwarte bladzijden staan gedichten, song teksten en een uitleg over de D en H boven aan de hoofdstukken.

De beste manier om uw
dromen te realiseren,
Is wakker te worden.
Paul Valéry

Dromer Wordt op zijn 16de verjaardag naar de citadel gebracht en hoort dat hij een denker is. Omdat hij weigert zijn dromer status op te geven voor denker, wordt hij opgesloten. Na enkele jaren eenzame opsluiting krijgt hij William toegewezen, die zijn persoonlijke verzorger wordt.
Wat er allemaal gebeurd in de citadel gaat je verbeelding te boven. De beslissers regeren met harde hand en probeer niet te weigeren…………
De zwaarden van de soldaten in de citadel zijn namelijk vlijmscherp en ze gehoorzamen altijd de hoogste beslisser, Pavel.

Een echte mustread YA voor de lezers van de Hongerspelen en de Divergent trilogie (die ik ook allemaal heb gelezen)


Durf je de Beslissing aan om over je Dromen na te Denken en deze dan te Doen uitkomen

Is in “vrijheid” leven op een eiland, echt beter dan het leven in het keurslijf van de citadel!

Een boek wat je pakt en niet meer loslaat, dat je meeneemt naar plaatsen waar je niet over durft te Dromen en niet aan moet Denken maar zou jij het Durven daar tegen in te gaan. Laat jij je in een hokje stoppen of durf je te dromen.

Schrijfstijl 5 Dikke****sterren
Leesplezier 5
Plot 4
Spanning 4
Originaliteit 4


Voor Caroline
Je bent niet in een hokje te stoppen.
Durf te dromen.
Liefs Saskia