Belofte maakt schuld gaat over 3 vrouwen, Lisa, haar dochter Ava en haar beste vriendin Marilyn en alle 3 hebben ze een geheim, welk geheim dat kom je later in het verhaal te weten. Één van deze 3 vrouwen leeft ook met een leugen, is het Lisa die toch wel een heel dramatisch verleden heeft, haar dochter Ava, ondanks dat ze een 2 jarig jongetje van de verdrinkingsdood heeft gered, of is het haar beste vriendin die wel een héél perfect leventje lijdt.

Met het lezen van Belofte maakt schuld van Sarah Pinborough kom je al snel in een sneltreinvaart in het verhaal terecht, je leert al snel de personages kennen en met ze meeleven. Het boek leest prettig en is moeilijk weg te leggen. De spanning wordt mooi opgebouwd tot het laatst toe. Dit was het eerste boek wat ik van Sarah Pinborough heb gelezen en daar ga ik zeker meer van in de toekomst lezen, een echte aanrader!