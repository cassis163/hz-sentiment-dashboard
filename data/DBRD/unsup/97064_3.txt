Pierreux, Jos – Voldaan
Een zwart boekje met gouden opdruk op kaft, rug en achterkant.
er zit een soort “schubben” reliëf in en de buitenhoeken zijn afgerond. Daardoor krijgt het geheel een luxe uitstraling.
In combinatie met de tekst op de achterkant is dat ook mooi gevonden.

Wat als alle kosten die je maakt, groot of klein, van een kopje koffie, tot een luxe hotelrekening voor je betaald worden, of dat je, als je het wel zelf betaald, binnen de kortste keren toch het geld weer in je zakken hebt.
Bella Klaas is de man die dit overkomt.
Hij is als klein kind geadopteerd door een rijk Belgisch echtpaar. Bella is de naam die hij al had en die hebben zijn adoptiefouders aangehouden.
Hij heeft alles wat zijn hartje begeert, hij werkt bij een bank, heeft een mooie vriendin en woont in het grote landhuis huis dat hij van zijn adoptief ouders heeft ge-erfd na hun overlijden.
Qua financiën kan hij doen en laten wat hij wil.

Maar dan, op een dag als hij samen met een vriend wat gaat drinken, blijkt zijn rekening al betaald te zijn, bij thuiskomst is de premie van de verzekeringsmaatschappij terug gestort omdat het dubbel betaald zou zijn.
Dat is nog maar het begin, hij reist en eet kosteloos.
Hij is de man wiens schulden vereffend worden.

Op zo’n moment kun je ervan gaan genieten, of gigantisch nerveus worden
Bella maakt zich zorgen, wie betaald zijn rekeningen en vooral de vraag waarom?

Ik heb genoten van het boek, het leest vlot, en beeldend. Je ziet hem bij wijze van spreken voor je.
Het verhaal zit goed in elkaar, er is een duidelijke opbouw, spanning en het einde is wellis waar nog wat open, maar je kunt je een goede voorstelling maken hoe het verder zal gaan.
Maar een thriller is het niet, wel een goede, humorische roman.