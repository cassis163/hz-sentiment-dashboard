Dit is het 2e boek wat ik heb gelezen van deze auteur en ik kan niet zeggen dat ze gegroeid is als schrijfster. Ik kreeg hetzelfde gevoel als bij In een donker donker bos, namelijk soms verveling, verwarring, te makkelijk en dan weer spannend. Maar nooit echt zo spannend als een Harlan Coben, Lars Kepler, Mo Hayder of een Stephen King bijvoorveeld. Die houden de lezer vaak een heel boek in spanning en dit golf teveel op en neer.
De inbraak blijkt alleen gebruikt om haar gevoel te verklaren van angst. De associaties die dat met zich meebracht vond ik soms erg ver gezocht. Net zoals het lopen van de hoofdpersoon terwijl ze een zware enkel blessure heeft. En zo waren er meer kleine dingen. Het boek is desalniettemin goed leesbaar en soms best spannend maar dit soort dingen had ik eigenlijk niet meer verwacht na het debuut. Ik vond het 3.5 ster waard maar aangezien dat niet gaat kan ik niet anders dan 3 sterren geven omdat ik anders andere boeken te kort doe in vergelijking. Dus Hebban....op naar de halve sterren aub