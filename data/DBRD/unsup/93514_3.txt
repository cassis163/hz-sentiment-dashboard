David Hunter is naar de VS gegaan om wat afstand te nemen van de gebeurtenissen, beschreven in deel 2. Hij bezoekt de plaats, waar hij een deel van zijn opleiding heeft gevolgd: de Body Farm in Knoxville, Tennessee. Hij ontmoet daar ook oude vrienden (Tom Lieberman, Paul Avery)

Min of meer tegen zijn zin gaat hij in op hun uitnodiging hen te helpen bij het onderzoek, dat zich aandient. Het is weer gruwelijk allemaal en al die gruwelijkheden beschrijft Beckett met een soort duivels genoegen. Hoe gedraagt het menselijk lichaam zich na de dood? Hoe vindt de ontbinding van een lichaam plaats? Hunter (en ook Lieberman en Avery) zijn specialisten in dit vak, maar af en toe vraag je je als lezer af, of je dit allemaal wel wilt weten.

Niet iedereen is blij met wat zij zien als inmenging van een buitenlander bij hun onderzoek. Een aantal malen wordt Hunter uit het onderzoek gezet, maar er zijn steeds weer redenen om zijn hulp weer te verwelkomen