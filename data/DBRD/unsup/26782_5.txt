Ik vond dit boek echt geweldig. Ik las door tot 4 uur 's nachts omdat ik het gewoon niet opzij kon leggen. Dat doe ik normaal niet snel want mijn slaap is me zeer dierbaar. Het plot is hartstikke voorspelbaar, dat vind ik normaal heel vervelend bij een thriller maar bij dit boek maakte het me niets uit. Ik heb zo erg meegeleefd met Grace. Tijdens haar ontsnappingspogingen zat ik op het puntje van mijn stoel. Het boek zit goed in elkaar en de schrijfstijl is fijn.
Ik raad dit boek aan!