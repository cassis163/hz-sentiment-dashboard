Een vlot geschreven, toegankelijk en actueel verhaal. Beide hoofdpersonen vinden elkaar om tegen een deels onzichtbaar consortium van tegenstanders ten strijde te trekken en daarnaast hun persoonlijke troebelen helder te krijgen. Goed gedoseerde humor en romantiek. Dat maakt Project Luvarine tot een lezenswaardig en spannend geheel zonder dat het klef wordt. Brosens is een meester in het genre.