Geweldig: dit boek over de autistische professor Don Tillman, die voor alles wat hij doet schema's. roosters en handleidingen gebruikt. Zelfs als hij een vrouw meent te moeten zoeken, gebruikt hij daarvoor een vragenlist, zodat hij zijn tijd niet hoeft te verdoen aan ongeschikte kandidaten.
Het blijkt moeilijk iemand te vinden die voldoet aan alle criteria. Dan verschijnt Rosie. Volkomen ongeschikt, maar ook niet beschikbaar als kandidaat. Ze is op zoek naar haar biologische vader. Don, geneticus, kan haar daarbij helpen. Samen gaan ze op zoek en Don doet allerlei dingen, waar hij normaal niet van zou willen horen.
Tot zijn verbazing amuseert hij zich daarbij heel goed.

Ik heb genoten van de vlotte verteltrant van Simsion en vooral ook van zijn humor. Wel vond ik het zo nu en dan moeilijk om alle personages uit elkaar te houden. De eigenaardigheden van Tillman werden dik aangezet, maar bleven geloofwaardig en fascinerend. En vaak ook erg grappig.