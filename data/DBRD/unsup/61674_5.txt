want Heksenmaan is een spannend boek voor jong én oud.
,Ooit gedroomd dat je ineens een vampier, heks of weerwolf was? Om dan opgelucht wakker te worden zonder scherpe hoektanden, een harig velletje of magische krachten? Radu, de hoofdpersoon in het boek Heksenmaan van Tisa Pescar, heeft dezelfde droom als jij, alleen wordt hij niet meer wakker.
Zelf is hij namelijk een moroi, een soort vampier, en zijn huisgenoten zijn ofwel ook moroi, strigoi (een soort weerwolf), heks of een combinatie van beide. Ze hebben allemaal één ding gemeen: ze drinken bloed, en leven s nachts. Ook hebben ze allemaal een probleem: in de familie van Cat, Radus vrouw en heks, overlijden familieleden. Radu merkt al snel dat deze doden niet zo onschuldig zijn als gedacht wordt, en komt er achter dat het door een opgeroepen demon komt. Maar zullen ze hem kunnen verslaan voor het te laat is?
Van begin tot eind is Heksenmaan een ontzettend spannend boek om te lezen. Het begint al goed als je de eerste bladzijde leest, en meteen middenin het verhaal zit. Geen inleidend praatje of uitleg, je vogelt in de loop van het verhaal wel uit hoe het nou precies zit en wat de personages nou eigenlijk zijn. Hierdoor word je meteen bij je nekvel gegrepen en is het moeilijk om het boek weg te leggen. Het taalgebruik is geschikt voor de young adults, maar óók voor volwassenen.
Kijk dus niet raar op als je je ouders hier mee betrapt, want Heksenmaan is een spannend boek voor jong én oud.