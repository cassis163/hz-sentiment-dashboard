‘Het patriottenspel’ van Steve Berry is het vervolg op ‘De Lincoln mythe‘. Bij dat boek had ik vaak het idee dat ik een droog geschiedenisboek aan het lezen was. Bij ‘Het patriottenspel’ had ik dat echt totaal niet. Dit verhaal is spannend van begin tot eind en de combinatie van feit en verhaal verzonnen door Steve Berry is echt zo ontzettend tof.

Je kunt duidelijk lezen dat Steve Berry ervaring heeft met de Amerikaanse geschiedenis en dat hij veel tijd stopt in onderzoek voor zijn verhalen. Daarnaast heeft hij de locaties zo goed beschreven dat je het idee hebt dat je met Cotton Malone meereist naar de verschillende plekken in ‘Het patriottenspel’.

Ik heb dan ook zo onwijs genoten van dit boek. Steve Berry heeft zichzelf duidelijk overtroffen, want ik had niet verwacht dat ik na ‘De Lincoln mythe’ zo van zijn boeken kon genieten. Ik vind de vergelijking met Dan Brown bijna niet meer kunnen, omdat Steve Berry zo duidelijk veel onderzoek heeft gedaan dat ik zijn boeken misschien wel beter vind. En dat zeg ik als onwijze fan van Dan Brown.

Wat een verschil met het vorige boek, wat mij betreft is deze tientallen malen beter en zeker minder droog dan de vorige. Dan Brown, eat your heart out.

‘Het patriottenspel’ is zeker weten beter dan het vorige deel in de Cotton Malone serie van Steve Berry. Minder droog en spannend van begin tot eind. Wat mijn betreft beter dan Dan Brown.