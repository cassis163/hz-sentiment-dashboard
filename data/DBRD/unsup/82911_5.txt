Ja hoor Lackberg heeft het wederom voor elkaar gekregen. Wat een prachtig verhaal! Aan het begin zat ik te twijfelen, oeps 460 pagina's maar eigenlijk al na de eerste bladzijden gelezen te hebben zit je er middenin. Het verhaal begint als een visser, als hij zijn netten ophaalt uit de oceaan, daarin het levenloze lichaam van het jonge meisje Sara aantreft. Al snel wordt gedacht aan een ongeluk. Het meisje is vast gestuikeld toen ze op de steiger aan het spelen was en is toen in zee terecht gekomen. Door de sterke stroming en het koude water heeft ze het vast niet overleefd.

Na een nadere analyse van Patrick en zijn mannen blijkt het echter geen ongeluk te zijn maar blijkt ze vermoord te zijn en daarna in zee te zijn gedumpt! Nu rest alleen nog de vraag door wie? Een prachtige burenruzie die tijdens het boek uitgevochten wordt en waarbij je verdenkingen van hot naar her gegooid worden. Zoals ze ook al in eerder delen heeft gedaan lopen er tegelijkertijd twee verhaallijnen naast elkaar. Aan de ene kant het verhaal van de 'dader' met daarin het uiteindelijke motief voor de moord(en) en aan de andere kant het heden. Aan het einde vinden beide verhaallijnen elkaar. De uiteindelijke dader is achteraf niet zo verrassend maar pas tot de laatste pagina's voor het einde blijft iedereen verdacht. Het is moelijk niet t√© veel te verklappen maar dit boek is echt geweldig, veruit de beste van Lackberg tot nu toe! Daarom een eerbiedwaardige 5 sterren omdat het er niet meer konden zijn.

Nadeel is alleen dat elk boek dat ik nu ga lezen waarschijnlijk minder goed zal zijn, maar ja voor diegenen die De Steenhouwer nog niet gelezen hebben...doen!