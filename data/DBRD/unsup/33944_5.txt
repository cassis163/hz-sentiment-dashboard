We maken kennis met 6 medewerkers van een uitzendkantoor. Hun verantwoordelijke is ontslagen omdat de cijfers niet goed waren. De opvolgster blijkt echt een harde tante te zijn, zonder enig begrip voor haar medewerkers. Ze is uiterst strikt en zet mensen tegen elkaar op. We volgen ook de verhaallijn van Anne, een psychiater die door een gebeurtenis in het heden die gelinkt is aan een situatie in het verleden ons meeneemt naar de schokkende gebeurtenissen uit dat verleden. Anne vertelt over de vreselijke situatie in het horrorhuis, over een broer en een zus die opgroeiden bij zwaar gestoorde ouders. Deze verhaallijn is heel aangrijpend en gruwelijk om te lezen. Elk van de kantoormedewerkers heeft zijn eigen problemen. Er wordt een teambuilding georganiseerd en het lukt helemaal niet om het team op de rails te krijgen, niet in het minst door de houding van de verantwoordelijke. De ontknoping is zeer verrassend en het einde is echt wel ontroerend. Voor mij een van de betere boeken die ik de laatste tijd heb gelezen.