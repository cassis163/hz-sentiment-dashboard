In Dochters van Mulan gaat Bettine Vriesekoop op zoek naar de vrouwen van China of ze nog steeds onderdrukt zijn of mee geëvolueerd zijn met de westerse landen.
Door dit onderzoek wordt er een tip van de sluier opgelicht en zien we dat in de lagere klassen, zoals op het platteland, de tijd meer is blijven stilstaan dan in de steden. Hoe hoger de klasse, hoe verder men staat met de emancipatie. Op het platteland gaan niet alle meisjes naar school en wordt er toch nog huwelijken gearrangeerd, terwijl er in de steden meer geopteerd wordt voor hoog opgeleide vrouwen. Dit heeft natuurlijk ook zijn prijs want deze vrouwen zijn zo onafhankelijk dat ze bijna gedoemd zijn om zonder partner door het leven te gaan. En daar komen dan de moeders weer in het spel… om hun dochters te koppelen.
In het boek krijgen we niet alleen een beter zicht op het uithuwelijken maar in China wordt er ook steeds meer gegrepen naar plastische chirurgie en prostitutie is heel sterk aanwezig. Alhoewel seksuele voorlichting in het moderne China nog op veel taboes berusten en onvoldoende seksuele voorlichting gekend is.
Bettine Vriesekoop heeft met Dochters van Mulan een makkelijk te lezen informatieboek geschreven, dat toch zeer interessant is. Vlot geschreven met niet al te lange hoofdstukken maakt dit naslagwerk voor iedereen toegankelijk die meer wil weten over de vrouwengeschiedenis in China.