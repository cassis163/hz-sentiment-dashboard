Iris houdt van bloemen en alles wat er mee te maken heeft. Ze gaat dan ook naar een bloemententoonstelling in London en komt daar een vrouw tegen die precies op haar lijkt. Ze verliest haar direct daarna uit het oog en weet niet of ze moet geloven wat ze heeft gezien. Ook deze vrouw Viola weet niet wat ze meemaakt. Beide vragen reps. hun vader en hun moeder wie deze andere vrouw kan zijn. Beide komen er achter dat ze tweelingen zijn. Om elkaar en hun familie te leren kennen reizen ze naar de Toskane waar hun oma woont.

Op het grote ooit mooie landgoed leren ze elkaar en hun familie kennen en worden door hun oma op de proef gesteld. Kunnen ze voldoen aan de wens van hun oma? Komen ze dichter tot elkaar?


Wederom een mooi verhaal van Cristina Caboni. De bloemen, planten, geuren en kleuren worden zo beschreven dat je zelf denkt in de tuin te lopen. Het verrasende einde komt het boek zeker ten goede. Een aanrader. Ik ben echt een fan van Cristina Caboni geworden.