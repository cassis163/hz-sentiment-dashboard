In verwachte wendingen staan vijf korte verhalen, allen over vrouwen die voor een keuze staan. De verhalen zijn los van elkaar te lezen, maar hebben ook een bepaalde verbintenis: zo is een bij-rol in het ene verhaal, de hoofdpersoon in het volgende verhaal, maar ineen totaal andere setting.

De titel is opvallend, een wending is meestal onverwacht, maar hier is gekozen voor verwachte wendingen, wat een mooie keuze is. De wendingen in de verhalen zijn de keuzes die de vrouwen maken, en die zijn zodra ze eenmaal zijn genomen, heel logisch. Ook de foto van de wenteltrap geeft aan dat je maar een kant uit kan, de juiste.

De schrijfstijl is prettig, vlot en heeft humor. De verhalen zijn herkenbaar en luchtig, ze sluiten elke keer af met een vorm van vrijheid. En het laatste verhaal sluit de cirkel, maakt van de vijf verhalen een geheel en rond het boek af met een goed gevoel.