Wees onzichtbaar, geschreven door Murat Isik is een zeer geslaagd boek over een gezin dat worstelt met een tirannieke vader tegen de achtergrond van de opkomst van de Bijlmer. Het boek laat eigenlijk een prachtige paralel tussen de ondergang van een gezin en de ondergang van de Bijlmer zien. Het boek beschrijft hoe een Turkse vader zijn vrouw en kinderen laat overkomen naar Nederland en probeert een nieuw leven op te bouwen in de Bijlmer. Dit mislukt jammerijk. Tegelijkertijd lees je over de geschiedenis van de Bijmer, waar je dezelfde dynamiek ziet: hoe verwoede pogingen worden gedaan om iets moois neer te zetten voor diverse groepen mensen en wat net zo jammerlijk mislukt.
Het mooie van de aangrijpende geschiedenis van de zoon van de familie, Metin, is dat het heel duidelijk invoelbaar is hoe moeilijk zijn jeugd was maar dat het nooit dramatisch wordt. Murati Isik schrijft met een bepaalde distantie die maakt dat je door kan en wil lezen.
Wees Onzichtbaar zegt iets over de manier waarop Metin zijn pittige jeugd doorleeft en overleeft. Ook zie je in het boek hoe hij zich hieraan, langzaam maar zeker, ontworstelt. Als het boek van Murat Isik (deels) autobiografisch is dan heeft hij zich met zijn roman Onzichtbaar voor eens en altijd zichtbaar gemaakt!

5 sterren

Annemarie van Weelie