Arita Baaijens, ontdekkingsreiziger, bioloog en schrijver, heeft jarenlang gereisd, onder andere door de Sahara , SiberiÃ« en Papoea Nieuw Guinea.
Gedurende die vele reizen heeft ze veel gezien en viel het haar vooral op hoe de mensen in die verre landen met de natuur omgaan., op een hele natuurlijke manier, heel anders dan de analytische benadering daarvan in het Westen.
We gaan daarmee voorbij aan de vele persoonlijke en emotionele ervaringen van mensen in de natuur.
Na haar vele reizen vond ze het een uitdaging om de vertrouwde landschappen in het eigen land, Nederland op een andere manier te gaan ontdekken.

Het boek bestaat uit verschillende hoofdstukken met aan het eind van het hoofdstuk diverse oefeningen, manieren om de natuur echt te ervaren, in plaats van er gedachteloos aan voorbij te lopen.
Oefeningen om te ontdekken wat het landschap je vertelt.
Oefeningen, die begeleid worden door leuke en veelzeggende illustraties.
In gesprek met een plek, is een van de manieren om het landschap te ervaren.

In het laatste deel van het boek beschrijft ze en laat ze zien wat "deep maps " zijn, hoe je ze maakt en wat ze je vertellen over een plek.
Je leert manieren om je eigen "deep map " te gaan maken.
Het boek moedigt je aan op een hele andere manier op ontdekkingsreis te gaan in je eigen land, in Nederland.

Het boek zit goed in elkaar, de diverse hoofdstukken en onderdelen volgen elkaar op een logische manier op.
De illustraties hebben een speels en verduidelijkend effect, waardoor de inhoud nog beter te begrijpen is.
Arita Baaijens leert ons op een andere manier naar ons mooie land te kijken.
Paradijs in de polder is daardoor een boeiende leeservaring.