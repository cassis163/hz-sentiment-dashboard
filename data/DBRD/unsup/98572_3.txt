Als fan van de Nic Costa-serie begon ik vol verwachtingen aan dit boek. De eerste drie delen in de serie (De Vaticaanse moorden, Het Bacchus offer en De Pantheon getuige) hadden een goed plot, goed uitgewerkte personages en mooie omschrijvingen van de stad Rome. Het vierde en vijfde deel vond ik echter behoorlijk tegenvallen. Vol goede moed begon ik aan het zesde deel, waarin het werk van Caravaggio een grote rol speelt. Ondanks mijn interesse voor kunstgeschiedenis vond ik ook dit boek weer tegenvallen. Op de een of andere manier is alles net wat minder dan in de eerste drie delen uit de serie. Ik betwijfel of ik nog wel in Het masker van Dante ga beginnen.