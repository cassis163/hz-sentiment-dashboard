In dit tweede deel van het patroon worden Kimoh'ra en Leffin onderdeel van de verhaallijnen. De andere verhaallijn gaat nog steeds over Ithana en Skay en natuurlijk is de grote antagonist Mordis aanwezig in het verhaal.
Het wordt duidelijker dat er verschillende soorten mensachtigen zijn in deze wereld, die met verscheidene origineel bedachte namen worden aangeduid en allemaal ergens anders goed in zijn.
Evenals de vijanden die ook bestaan uit verschillende andere soorten unieke wezens.
In dit boek laat Arentsen iets meer over de wereld zien en wordt het probleem iets verder uitgewerkt. Wevers kunnen verschillende kleuren magie gebruiken en daarbij zijn er soms draden te zien. Er wordt een stukje van de sluier opgelicht over wat het patroon is en ook wat Mordis wil wordt iets duidelijker. Aan het einde van het verhaal is de wereld er nog slechter aan toe dan het al was en gaat hij eerder een ondergang tegemoet dan dat er hoop is op herstel.
Het derde deel zal daarom misschien nog wel spannender worden, want dan is het erop of eronder. Kan het patroon de wereld redden of krijgt Mordis zijn zin?
Bij sommige gedeelten van het boek moet je gewoon verder lezen, daar zit veel vaart in vanwege de spanning in het verhaal.
Hoewel ik andere gedeeltes nog steeds nogal smerig vind en ik nog steeds geen duidelijke voorstelling van de wezens voor me zie, is dit fantasyverhaal bijzonder vanwege de originele personages.