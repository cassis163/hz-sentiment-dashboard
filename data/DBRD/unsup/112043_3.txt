Emilie heeft het niet getroffen in het leven. Ze woont samen met een vriend die haar niet waard is, die van haar profiteert, ze heeft een job als serveerster terwijl ze eigenlijk zou moeten studeren, ze heeft ruzie met haar moeder om haar vriend en ze heeft een vader die haar sinds haar tiende jaar uit zijn leven bant. Dat is balen.
Birdie is een krasse oudere vrouw die tijdens de zomermaanden op een eiland woont, een eiland dat van haar is. Haar man Joe is daar niet zo heel veel, ze zijn uit elkaar gegroeid. Vooral omdat Birdie een onuitstaanbaar mens is.
Kate heeft twee kinderen, dochter van een andere man en zoon met haar huidige man. Kate is de dochter van Birdie. Ieder jaar moeten ze een week opdraven op het eiland. Dat veroorzaakt veel stress omdat men dan aan de eisen van Birdie moet voldoen.
Er gebeurt een en ander in het leven van Emilie en ze slaat met haar vriend op de vlucht.
De levens van Emilie, Birdie en Kate en haar dochter komen samen op het eiland terwijl een storm zich aandient.

Eilanden en stormen doen het altijd goed in thrillers, storm zorgt voor hoge golven en wind en maakt dat eilandbewoners ge√Øsoleerd geraken. Storm doet ook telefoonverbindingen en internet uitvallen. Extra isolement.