In het verrassend mooi geïllustreerde boek Lindbergh ontmoeten we een dappere muis. Deze muis voelt zich eenzaam, woonden er eerst veel muizen tussen de mensen in de stad Hamburg, nu vind hij zijn vrienden nergens meer. De oorzaak? De verschrikkelijk, nare uitvinding van de muizenval. De muis vermoed dat zijn vrienden massaal vertrokken zijn naar Amerika en hij besluit zijn vrienden achterna te reizen. Helaas blijkt dit nog niet zo gemakkelijk, de schepen die naar Amerika afvaren worden bewaakt door gevaarlijke katten. Wanneer hij moet vluchten voor één van deze katten beland de muis in het riool. Daar brengen de vleermuizen hem op een geweldig idee: vleugels. De muis gaat opzoek naar nuttig materiaal om zijn eigen vleugels te maken. Alleen vleugels lijken niet te werken en na veel vallen en opstaan lukt het de slimme muis om een heus werkend vliegtuig te maken. Dan begint hij zijn reis naar Amerika.

Vooral door de vele rijke waterverf in sepiatinten afbeeldingen is dit boek een juweeltje. Zeker voor elke liefhebber van de geschiedenis rondom de luchtvaart zal dit boek een aanwinst zijn. Kinderen vanaf een jaar of zes die gek zijn op avontuurlijke boeken zullen dit boek zeker kunnen waarderen en naar verwachting keer op keer willen bekijken.

Lindbergh is een liefdevol geïllustreerd boek met een originele kijk op de menselijke luchtvaartgeschiedenis vanuit het oogpunt van een klein, maar oh zo dapper muisje.