Collin houdt van Katherines, hij kende er 19 van, ze waren allemaal zijn vriendinnetjes tot dat ze besloten hem te verlaten. Hun redenen begrijpt hij niet echt, maar een ding weet hij zeker, er moet iets veranderen.

‘An Abundance of Katherines' herrinnerde me erg aan 'The curious incident of the Dog in the nighttime' en ''The Perks of being a Wallflower’.
Al deze boeken hebben iets gemeen, namelijk een hoofdpersonage die ‘anders' is, iemand die van binnen een beetje onzeker is en die zich in het boek verder ontwikkeld. Dat soort boeken vind ik leuk, ze bringen je aan het denken over je eigen leven.

Het boek heeft allemaal kleine wiskundeprobleempjes gecombineerd met Collin’s oplossingen. Ook zijn er verschillende verklaringen onder aan de bladzij te vinden, verduidelijkingen die op een sarcastische manier overgebracht worden. Deze beschrijvingen zijn ongelofelijk grappig en laten je vaak hard oplachen. Vervolgens kijkt iedereen je raar aan…

Dit is niet het beste boek dat ik tot nu toe van John Green gelezen heb ('The fault in our stars'' topt nog altijd alles) maar het is zeker leuk om in een vakantie op het strand, in het vliegtuig, in de trein of gewoon thuis te lezen.

'An Abundance of Katherines’ is perfekt voor mensen die er van houden te lachen, na te denken over wat men gelezen heeft en geen probleem hebben met een ‘ander' soort hoofdpersonage en überhaupt van een ander soort boek houden.