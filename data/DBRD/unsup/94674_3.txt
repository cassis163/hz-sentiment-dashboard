Een verhaal met veel geheime verbanden

Arnaldur Indriðason, de IJslandse auteur die zoveel goede verhalen heeft gemaakt met Sigardur Oli, Erlendur en Elinborg in de belangrijkste hoofdrollen. Vele belangrijke onderscheidingen staan op zijn naam waaronder de prestigieuze Gold Dagger Award en als enige auteur tweemaal de Martin Beck Award.
Dus ook dit verhaal mag niet gemist worden!

Rechercheur Elinborg wordt bij een merkwaardige moordzaak geroepen. Runólfur wordt vermoord gevonden in zin woning met Rohypnol in zijn keel. Elinborg onderzoekt deze merkwaardige zaak en komt erachter dat de vermoorde man bij een meisje drugs in haar drankje heeft gedaan en haar heeft meegenomen.
De speurtocht brengt Elinborg naar een klein dorpje waar Runólfur is opgegroeid en daar blijken vele oude geheimen binnen de dorpsgrens gebleven te zijn.
Een schier onmogelijke taak voor Elinborg om de zwijgzame dorpsbewoners aan het praten te krijgen.

Onderstroom is een goed doordachte en evengoed opgezette politieroman die met veel vakkennis en psychologie is opgezet. Precies de juiste lengte om het verhaal geloofwaardig te laten zijn met een kleine blik op een geïsoleerde woongemeenschap in IJsland. Een aanrader voor liefhebbers van de Scandinavische thriller!