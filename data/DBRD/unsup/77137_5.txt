Na Mattias is een boek dat ik in één adem uitgelezen heb. Prachtig hoe vanuit alle menselijke invalshoeken het verlies beschreven wordt van een dierbare, een maatje, een vriend, een partner, een kind. De spanning die opgebouwd wordt is ook fantastisch. Je wilt, nee, je moet weten wat er gebeurd is met Mattias. Aan de andere kant wil je het ook weer niet weten, omdat je voelt hoe pijnlijk het plot zal zijn. Je leeft je in vanuit alle mensen uit zijn omgeving. Maar ook mensen die langs de zijlijn van invloed zijn op het gebeurde komen aan het woord. Soms triest en schokkend, vaak zeer liefdevol. Een boeiende blik in levens van hele diverse mensen die een gemene deler hebben gevonden in het leven en de dood van Mattias. Ook de actualiteiten blijven hierbij niet onbeschreven. De wereld van vandaag zoals wij die ervaren kunnen in al zijn facetten.