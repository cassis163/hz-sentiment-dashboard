Bespreking De solist van Rob Waumans

‘De brief waarin ze had geschreven dat elkaar weer zouden treffen zoals rivieren op het laagste punt samenkomen en hun weg vervolgen naar de zee, ‘waar alles samenkomt (dat is onze liefde), wees niet bevreesd lieven Valentin, het komt allemaal goed.’
Deze zin, of liever gezegd deze bezwering, komt drie keer terug in de roman De solist van Rob Waumans. Drie keer zegt Elise tegen haar geliefde Valentin dat ze elkaar na de verschrikkelijke oorlog weer zullen ontmoeten. Valentin een joodse musicus die moest onderduiken voor het geweld van de nazi’s komt terug naar het totaal verwoeste Berlijn en gaat op zoek naar Elise. Elise is in de nadagen van de slag om Berlijn tijdens een heftig bombardement getraumatiseerd geraakt. Ontsnapt aan de aandacht van een bevriende arts bij wie ze onder was gebracht is ze niet meer gezien. Haar geliefde begint een wanhopige zoektocht waarbij hij weigert onder ogen te komen dat ze wellicht niet meer leeft. Elke herinnering en elk vermoeden van haar bestaan associeert Valentin met een stuk klassieke muziek.
meent uiteindelijk dat er maar een manier is om zijn geliefde terug te vinden namelijk op dezelfde manier zoals hij haar voor het eerst ontmoet heeft ooit voor de oorlog bij de Berliner Philharmoniker. Hij zet alles op alles om samen met zijn muzikale vrienden het orkest weer bij elkaar te brengen om een concert te geven. Helaas .....
De schrijver toont als achtergrond van de gebeurtenissen een Berlijn dat nog maar net door de Russen veroverd is met puinhopen, verkrachting, diefstal en geweldspleging.

Persoonlijk oordeel
Ik heb het boek in één adem gelezen. Het boek speelt in een historisch interessante periode in het Berlijn vlak na beëdiging van de strijd tegen de Russen. De hoofdstukken van de periode dat de hoofdpersonen waren onthullen de liefde voor elkaar en geven de hoofdstukken over de tijd waarin de zoektocht zich afspeelt perspectief. Het taalgebruik is toegankelijk: prettig geconstrueerde zinnen.
Ruurd Werner