Denk aan Sarah is een heel ander soort thriller dan ik gewend ben. Er zitten zoveel gevoelige sc√®nes in dat het verhaal af en toe overhelt naar een roman. Dus een thriller met een vleugje roman erdoor.
Neemt niet weg dat het meeslepend en met gevoel is neergezet. Het loopt niet over van bloederige moorden of andere verminkingen, dingen die in dit verhaal niet thuishoren.
Dat heeft de auteur goed begrepen.
Een stevige hoofdrol is weggelegd voor Mike Sullivan en zijn vrouw Jess.
En daar zit ook mijn enige minpuntje dat ik in dit boek kon vinden.
Er is in de plot o.a. een rol weggelegd voor Mike Sullivan. Chris Mooney is echter Jess helemaal vergeten en haar lot blijft een beetje zweven.
Dat is een misser die eigenlijk niet goed kan omdat zij regelmatig in het verhaal een prominente rol had en via haar opmerkelijke gedrag indirect heeft bijgedragen aan de oplossing. Dus blijft er, na de laatste bladzijde, een klein vraagteken achter over het lot van de moeder. Daarom geen vijf maar vier sterren.
Overigens is het een mooi boek dat moeilijk weg te leggen is.