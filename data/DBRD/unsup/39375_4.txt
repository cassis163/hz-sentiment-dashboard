Jorn Lier Horst , voormalig hoofd van de recherche uit Noorwegen, heeft met De Kluizenaar een nieuw deel geschreven in de serie met in de hoofdrol politieman William Wisting.
Dat er eerder boeken zijn verschenen in deze serie is geen probleem voor wie die delen niet gelezen heeft, want de boeken zijn heel goed los te lezen.

In de straat waar William Wisting woont wordt het lichaam gevonden van een man, die levenloos voor zijn televisie zit..
De man, Viggo Hansen, blijkt al vier maanden dood te zijn.
Wat het meest opvalt aan deze zaak is dat in die tijd niemand hem gemist heeft..
Dan wordt er opnieuw een lichaam gevonden, waarna een van de grootste klopjachten in de Noorse geschiedenis begint.

Zonder dat William Wisting het weet, begint zijn dochter Line - journalist - een eigen onderzoek naar de dode man.
Wat haar het meeste raakt is de eenzaamheid van Viggo Hansen en het feit dat niemand hem gemist heeft.
Er zijn - vooral ook in Noorwegen - veel eenzame mensen en Line wil daar een artikel over schrijven.
Ook de FBI raakt betrokken bij deze grote zaak, iets waar Wisting geen enkele moeite mee heeft, ook al gezien het feit dat zijn eigen onderzoek maar met moeite vordert.

In de loop van het boek komen de verschillende verhaallijnen - die van William Wisting en die van Line - bij elkaar en daardoor ontstaat er meteen veel meer duidelijkheid over de zaak.

De Kluizenaar is een goed geschreven boek met in een mooie hoofdrol de rustige politieman William Wisting, met daarnaast een mooie rol voor zijn dochter Line.
De korte hoofdstukken zorgen ervoor dat het boek, met een belangrijk maatschappelijk thema, snel weg leest, mede waardoor de spanning erin blijft.
Er wordt langzamerhand toegewerkt naar een - toch nog verrassend - einde.
Een plezierig te lezen boek voor de liefhebbers van een spannende politieroman uit ScandinaviÃ« .