Martin Michael Driessen ( 1954) is geboren in Bloemendaal. Hij studeerde Nederlands ( niet afgemaakt) en Theaterwetenschappen in Duitsland.
Hij is acteur, regiseur, vertaler en auteur.
Dit alles merk je aan zijn beeldende manier van schrijven. In simpele bewoordingen weet hij veel diepgang te leggen Ik las eerder Rivieren , waarin hij je mee laat meanderen over de rivieren.

Het verhaal De Pelikaan speelt zich af in een klein wat afgelegen stadje aan de Adriatische kust in het voormalige Joegoslavië. De Tweede wereldoorlog heeft zijn sporen achter gelaten in het stadje en bij haar inwoners en de oorlog tussen Kroatië en Servië dreigt.
Het is een rustig stadje waar de mensen een weinig opwindend leven lijden, in de zomer komt er een verdwaalde toerist en de enige vaste gasten zijn de Pelikanen.

Josip is kabelspoorbediende en neemt die functie uiterst serieus. Het geeft hem een dagelijks afleiding van zijn thuis situatie met een ziekelijk jaloerse vrouw en geestelijk gehandicapte dochter.
Andrej is postbode leeft alleen , gokt en heeft een geheim. Tijdens zijn ronde ontdekt Andrej dat Josip een minnares heeft, een dame uit Zagreb.
Hij besluit Josip ermee te chanteren, want Josip heeft een pensioen en moreel is dit fout.
Als Andrej tgv een ongeval in het ziekenhuis terecht komt en Josip voor diens hond gaat zorgen, ontdekt Josip Andrejs geheim. Hij besluit Andrej te gaan chanteren voor hetzelfde bedrag als dat hij zijn chanteur moet betalen.
De levens van Andrej en Josip verweven zich zo steeds meer en er ontstaat een soort vriendschap.
Tot dat een ontdekking alles op zijn kop zet en de waarheid aan het licht komt.

Naast het hoofdverhaal spelen er kleinere drama's af. Juist die maken het verhaal extra bijzonder en tot een mooi prettig leesbaar geheel met diepgang