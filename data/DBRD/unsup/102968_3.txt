Wat heb je nodig om een grote ramp te veroorzaken? Ten eerste: een vulkaan op IJsland. Ten tweede: een fanatieke groep IS-aanhangers. Zij hebben het plan opgevat om doormiddel van een ingenieus ontwikkeld systeem een vulkaanuitbarsting te laten plaatsvinden die zijn weerga niet kent. Het zal een alles verwoestende uitwerking hebben. Dit tot meerdere glorie van Allah. Tom Brandt, verricht onder het mom van fotograaf voor National Geographic in het geheim werkzaamheden voor de Militaire Inlichtingen- en Veiligheidsdienst. In die hoedanigheid volgt hij de verrichtingen van de IS-aanhangers.

SCHOKGOLF van Frank van Zwol, geeft aan waar het in deze huidige tijd over gaat. Namelijk onrust zaaien in de westerse wereld. Het verhaal betreft zowel fictie als feiten met veel spannende elementen. De auteur, zelf een beroeps avonturier, neemt je tijdens het lezen mee op reis door het woeste desolate landschap van IJsland, waarvan je de intensiteit van de geweldige natuur kunt voelen.