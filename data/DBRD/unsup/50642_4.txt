Bij het zien van de cover, vind alleen de kleur blauw erg onnatuurlijk, die had een paar tinten lichter gemoeten, en de titel, krijg je het gevoel dat je een verhaal gaat lezen over een burgerlijke wijk in een of andere plaats en dat is ook zo. In het begin lijkt er eigenlijk niets spannends aan, is het allemaal heel erg burgerlijk en saai. Iedereen doet zijn dingen die ze altijd doen. Maar schijn bedriegt, want iedereen heeft zo zijn geheimen die die aan niemand vertelt. Het zijn mensen die bij jou in de straat kunnen wonen. Iedereen heeft wel een buurvrouw in de straat die overbezorgd is, een buurvrouw die alles alleen maar van de zonnige kant ziet, pubers die zo hun geheimen hebben. Een buurman die niet precies weet wat hij wilt en steeds weer een andere hobby heeft. Je kan misschien jezelf in bepaalde mensen herkennen.
Dat alles veranderd als op een dag een nieuwe buurman in de buurt komt wonen die wat eigenaardig is, die zijn eigen geheimen geeft die hij al helemaal niet prijs wilt geven.
Het laat zien wat het met een buurt kan doen als angst in de straat komt wonen. Waar het toe kan leiden, ook al is het in dit boek uitvergroot. Het laat zien wat achterdocht kan doen, wat angst voor het ongewone met je kan doen.

Het boek leest als een trein, het is heel erg vlot en grappig geschreven. Je moet geregeld lachen om bepaalde uitspraken en gedachtes. Klein tipje van de sluier, wat ik persoonlijk heel erg herkenbaar vind is een gedachte van Lidia die ze niet uitspreekt tegenover een kassameisje over een bepaalde winkel. Meer zeg ik niet, maar ik begrijp Lidia wel, want ik erger me ook wel eens aan zoiets en zou dan iets bijdehands willen zeggen, maar blijf dan toch maar netjes.
Steeds als je denkt dat het een bepaalde kant opgaat, gaat het een andere kant op. Het plot is heel erg verrassend omdat je die niet ziet aankomen. Je denkt op een gegeven moment te weten hoe het afloopt, maar dan blijkt het toch anders te zijn.

Nog even een tip: begin het boek niet te lezen als je zit te eten of gaat eten. De muesli van vanmorgen smaakte niet meer zo lekker aan het eind van het eerste hoofdstuk. Verder zeg ik er niets over, dat mogen jullie zelf gaan ontdekken. ;)

Lees verder op https://surfingann.blogspot.nl/2017/04/huisje-boompje-beest-roos-schlikker.html.