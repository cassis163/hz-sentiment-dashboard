Vergelding is een spannende thriller opgebouwd in 3 delen. Het eerste deel schets het verleden waar een jonge rechten studente brutaal verkracht wordt.

Het tweede deel beschrijft het heden waar een seriemoordenaar het op jonge blondines gemunt heeft. De jonge studente is inmiddels een advocate van het Openbaar Ministerie. Zij herkent haar verkrachter in de rechtzaal. Hoe ze hiermee omgaat, welke keuzes ze maakt (rechtvaardigheid of ethiek), welke lijdensweg er begint,... kom je allemaal in dit deel te weten.

Het derde deel gaat over het proces zelf. Zal het lukken om de beklaagde schuldig verklaard te krijgen? In dit deel merk je steeds meer en meer dat bepaalde zaken wel heel netjes op zijn plaats vallen, iets te netjes. Ik had op een bepaald moment wel al door wie de moordenaar is.

Ik hou wel van thrillers die er direct invliegen en spannend blijven tot op het einde. Verhalen vanuit het standpunt van het gerecht vind ik ook altijd heel boeiend.