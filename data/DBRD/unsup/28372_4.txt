Michiel is vijftien jaar oud in de laatste winter van de oorlog. Een kind nog maar hij wordt snel volwassen las hij betrokken raakt bij het ondergrondse verzet en goed moet nadenken over wie hij kan vertrouwen en wie niet. De oorlog, die hij al lang niet meer zo opwindend en spannend vindt als dat hij verwachtte, komt steeds dichterbij. Hij krijgt per ongeluk een belangrijke opdracht die eigenlijk erg moeilijk is voor een jongen van zijn leeftijd.

Jan Terlouw is een begenadigd schrijver van boeken voor kinderen en jeugdigen. Samen met zijn dochter schrijft hij ook thrillers maar hij is toch vooral bekend bij jonge lezers met boeken uit de jaren 70 die nog altijd actueel zijn en nog graag gelezen worden.

Oorlogswinter is zeker rond 4 en 5 mei goed om te herlezen. Ook omdat Terlouw goed weet te beschrijven dat de scheidslijn tussen goed en fout niet ze helder is dan men denkt. Dat niet alle Duitsers helemaal slecht waren tijdens de oorlog. Ook de vraag wie nou daadwerkelijk schuldig is, is niet altijd zo goed te beantwoorden. Deze morele dilemma's worden helder beschreven in dit spannende boek.

Terlouw hanteert een heldere schrijfstijl met korte zinnen zonder echt moeilijke woorden. Het verhaal wordt chronologisch verteld zodat het goed te volgen is. De uitdaging voor jonge lezers zit meer in het nadenken over de vragen wie er te vertrouwen is en wie niet. Er is nog een hoofdstuk gewijd aan het jongere broertje van Michiel. Dit lijkt er een beetje los bij te hangen hoewel ook dit een spannend hoofdstuk betreft maar het illustreert wel mooi dat lang niet iedere Duitser slecht was en dat blijkt voor het verhaal toch wel van belang.

Oorlogswinter is echt een jeugdklassieker die de moeite waard is om te lezen of te herlezen en ook zeker een aanrader voor jonge lezers.

Ik las dit boek voor de Hebban Reading Challenge
Categorie: een jeugdklassieker
11-05-2016