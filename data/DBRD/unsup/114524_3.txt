Een boek uit 1924, het andere uit 1938, kan dat nog actueel zijn? het antwoord is ja. Lijmen gaat over Boorman, de uitgever van het Wereldtijdschrift voor FinanciÃ«n, Handel, Nijverheid, Kunsten en Wetenschappen. Een tijdschrift zonder abonnees, maar met hoge oplages. Hoe hij dat bereikt? Door te lijmen.
Boorman zoekt een opvolger en neemt Laarmans in dienst.
Het lukt Boorman en Laarmans om een grote oplage te verkopen aan de smid Lauwereyssen en zijn slecht ter been zijnde zuster.
In Het Been wordt duidelijk hoe het mevrouw Lauwereyssen vergaan is. Zij is inmiddels haar been kwijt en als Boorman hierachter komt, wil hij het een en ander rechtbreien.
Het boek geeft inzicht in verkooptechnieken die nu nog steeds actueel zijn: lijmen, het geven van aandacht aan de klant. De klant het gevoel geven dat hij of zij een bijzondere zaak heeft. De verbinding met de moderne maatschappij is niet weg te denken, denk bijvoorbeeld aan Facebook, dat graag je vriend is, maar onderhand flink verdient aan je gegevens.
Het taalgebruik is op sommige stukken gedateerd, maar het verhaal is zeer grappig en zeker een aanrader om te lezen.