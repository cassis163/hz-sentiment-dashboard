Johan van den Ende (1968) is ondernemende schrijver.
In 2016 rondde hij een opleiding schrijfdocent af en richtte daarna , samen met zijn vrouw Joanne , een eigen uitgeverij op, om anderen te helpen in hun schrijfproces.
Witter Zwart is zijn debuutroman, een boek, waar jaren van research aan vooraf zijn gegaan en waaraan hij ook jaren geschreven heeft.
Dat er veel onderzoek is gedaan, is tijdens het lezen goed te merken.
Het boek is gebaseerd op waargebeurde feiten uit de tweede wereldoorlog.


Hoofdpersoon in Witter Zwart is de Italiaanse graaf Marco Sebastine Corletti, die na de annexatie van Italie door Duitsland, is toegetreden tot de Italiaanse tak van de SS.
Behalve de strijd tegen de geallieerden is er in Italië een hevige strijd gaande tussen de Duitse bezetter en het Italiaanse verzet.
Marco is een elegante man, verwend ook, die worstelt met zijn gevoelens en eigenlijk zichzelf zoekt.
Hij wordt zowel als Sturmbahnfuehrer in kamp Dachau als later continu gedwongen keuzes te maken, keuzes waar hij het niet altijd helemaal eens is.
Zijn Oberfuehrer is Helmut von Schlagen, een bevlogen vriend en een zeer fanatieke en harde SS-er, die hem heeft overgehaald ook toe te treden tot de SS.

Wanneer het landgoed La Perla Bianca door de SS opgeëist wordt, maakt hij kennis met de eigenaren van dat landgoed, de familie Tandori.
Vooral hun dochter Ester , die half joods is, maakt veel indruk op hem.
Hij wordt zelfs verliefd op haar en zij op hem.
Dat maakt zijn taak er niet gemakkelijker op.
Marco wordt in zijn functie regelmatig verscheurd door twijfel, tussen slecht en goed .
Hij is bevriend met de katholieke Padre Berto Andromelli, geestelijke en vriend van de familie Corletti , met wie hij goed over zijn gevoelens kan praten.
Wat zal uiteindelijke de keuze van Marco zijn?

Het boek is goed geschreven, het is duidelijk te merken dat er veel research aan vooraf gegaan is.
Wat ook opvalt zijn de mooie, poëtische zinnen en de ontroerende dagboekfragmenten.

Over Dachau: “Als ik vooraf had geweten op wat voor plek ik terecht zou komen, zou ik dan anders hebben gehandeld? Zou ik dan gekozen hebben voor de SS, voor Dachau, voor de misdaden waar ik nu zo onlosmakelijk mee verbonden ben geraakt ? “

Hoofdpersonage Marco is, met zijn twijfels en worsteling, goed weergegeven.
Ook de andere personages in het boek zijn levensecht vormgegeven.
Welke kant zal hij uiteindelijk kiezen, de goede of de kwade kant?
Via de dagboekfragmenten van beiden leren we zowel Ester als Marco goed kennen en volgen we hen in hun proces.
Witter Zwart is een uitstekend debuut en zowel een boek over de oorlog als een liefdesroman en een goede toevoeging aan het genre oorlogsroman.