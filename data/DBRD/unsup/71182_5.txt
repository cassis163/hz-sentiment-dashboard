Ben Addison is medewerker bij het Hooggerechtshof in Washington DC. Als zodanig heeft hij voorkennis van een aantal belangrijke aanstaande uitspraken. Hij wordt door een mysterieuze Rick uit de tent gelokt en praat zijn mond voorbij, waarna deze Rick enkele flinke klappen op de beurs maakt. Samen met zijn drie huisgenoten en collega Lisa probeert hij Rick op te sporen maar Rick is hen steeds een stap voor. Het lijkt wel of er een verrader in zijn vriendenkring zit. Maar wie is de mol? Langzaam maar zeker stort Bens leven in.
Het boek bestaat voor een zeer groot deel uit dialogen. Normaal stoort me dat enorm, maar in dit boek allerminst. De dialogen zijn to the point, natuurlijk en met grappige, melige studentenhumor. Maar de suspense is constant aanwezig.
Spanning en humor. Een originele combinatie die dit boek tot een echte pageturner maakt.
Ik heb me in ieder geval kostelijk geamuseerd en als je het ooit ergens tegenkomt, zeker kopen of lezen.