Reis met de schrijvers een stukje in de tijd vooruit om te ervaren hoe de wereld steeds minder bewoonbaar wordt: sommige delen van Nederland lopen onder water en andere delen, bijvoorbeeld in Spanje moeten het zonder neerslag doen. Er is een (ondergrondse) beweging die de wereld wil redden, alleen er zijn meer belanghebbenden en niet iedereen heeft even nobele bedoelingen. Belangen die onderling botsen en voor meerdere spannende situaties zorgen. Alle verhalen lopen (zoals het hoort) naar elkaar toe en maakt een ‘ontknoping’ mogelijk waar de meeste betrokken partijen een rol in spelen. Mede met hulp van de AI ( die zichzelf Imojiman laat noemen) die zich laat ‘clonen’, lijkt er een hoop voor de toekomst van de mensheid te zijn. Of het werkelijk zo zal zijn?
Mede door het wisselen van hoofdpersoon wordt het een afwisselend verhaal, vooral het door de ogen van de AI de wereld bekijken geeft het verhaal extra diepgang.
Vijf sterren voor dit oorspronkelijke boek van Nederlandse bodem.