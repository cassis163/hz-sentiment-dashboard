Halverwege het einde. De boektitel die bestaat uit slechts drie woorden. Drie woorden die veelzeggend zijn en drie woorden die duiding geven. De boektitel maakt nieuwsgierig naar een route, dan wel een punt van aankomst, en de boektitel maakt eveneens nieuwsgierig naar het ‘zijnspunt’ van halverwege en nodigt daardoor uit om in vierenvijftig hoofdstukken mee op reis te gaan naar de verschillende kalenderjaren die nauwkeurig bij ieder hoofdstuk worden weergegeven. Het bijzondere van de vermelding van de jaartallen bij elk hoofdstuk is voor de lezer dat deze voor even, of voor wat langer, in de allermeest goede zin van het woord wordt teruggeworpen in de tijd, waardoor de in het boek beschreven gebeurtenissen en omstandigheden kunnen worden geplaatst binnen de tijdskaders waarin deze zich hebben voorgedaan. Het is de auteur volledig gelukt om de verschillende tijdskaders aaneen te weven, zodat er op een prachtige wijze een zachte eenheid is geschapen tussen de afzonderlijke tijdskaders in relatie tot het geheel van het boek.
Halverwege het einde leest prettig en benoemt op een invoelbare manier de wijze waarop professionaliteit zich baseert op het ultiem menselijke, voor wat betreft persoonlijke ervaringen en laat dat al lezend zíén waaruit blijkt dat beeldend schrijven een grote kwaliteit van de auteur is. Halverwege het einde. De boektitel die bestaat uit slechts drie woorden. Drie woorden die zich tijdens het lezen tot ‘zijnspunt’ van zin maken door de verwevenheid van toen en thans en van gebeurtenissen en omstandigheden die zich niet alleen laten lézen, maar die zich evenzo laten zíén!