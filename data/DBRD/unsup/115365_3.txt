Dit is het eerste boek van Ursula Visser die ik in mijn handen krijg en ik ga proberen om zonder spoilers het boek te beschrijven.
Om te beginnen is de cover mooi, sereen, en straalt echt science fiction uit.
De titel evolutie dan ga je in eerste instantie denken aan vooruitgang, verbetering .... maar in dit geval heeft de titel een dubbele betekenis. Het verhaal bestaat uit 3 hoofdelen onderverdeeld in meerdere hoofdstukken. De hoofdstukken zijn net goed van lengte zodat het vlot doorleest. Je vindt actie, spanning, onderdrukking en discriminatie in het boek die ervoor zorgen dat het boek spannend blijft.
Conclusie: de schrijfster verstaat de kunst om door verschillende wendingen in het verhaal te zorgen dat het boek van begin tot eind boeiend is.
Met science fiction en experimenten kon het verhaal alle kanten uitgaan en ik ga je niet vertellen hoe het verhaal eindigt, ik kan alleen zeggen dat de schrijfster mij aangenaam verrast heeft want science fiction is niet echt mijn favoriet genre.
Het is een heel mooi boek, zeker de moeite waard om te lezen. Een aanrader en ik zie er al naar uit om ook andere werken van deze schrijfster te lezen.

Veel leesplezier