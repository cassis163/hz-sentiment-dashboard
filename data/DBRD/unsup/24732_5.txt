Een man, een vrouw, een kind... Gezocht en opgejaagd door de FBI... maar zijn ze wel schuldig? Jaren geleden zijn Jake en Carolyn Donovan, toen ze beiden werkzaam waren bij Enviro-Kleen, getuigen geweest van een gruwelijke en bizarre moordaanslag die vele collega's het leven kostte. Sindsdien staan ze, verdacht van de aanslag, bovenaan de FBI-lijst van meest gezochte personen. Al bijna vijftien jaar heeft het paar, dankzij vermommingen en valse papieren, aan hun belagers weten te ontkomen. Ze hebben inmiddels een zoon, de dertienjarige Travis die niets van hun verleden weet. Maar op een dag gaat het fout. De FBI is hen op het spoor... De jacht wordt met hernieuwd fanatisme heropend. Uiteindelijk zien ze maar één mogelijkheid: terug naar de plaats van de fatale gebeurtenis, in een ultieme en levensgevaarlijke poging de waarheid alsnog boven tafel te krijgen. En Travis gaat mee...

Dit was een boek dat ik met veel plezier heb gelezen! De spanning begint al snel en bouwt zich zeker op. Moeilijk om weg te leggen, want je wil weten hoe het uiteindelijk af loopt. Voor mij een aanrader!