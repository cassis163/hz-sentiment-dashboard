Ik moet zeggen dat ik in het begin een beetje teleurgesteld was (of had ik nog steeds een book hangover van TMI?). Het boek begon niet echt spannend, al is het idee van Tessa’s gave erg verrassend. Het was volgens mij nog niet in de Mortal Instruments genoemd. Pas op de helft van het boek, toen ze naar het huis van de Quincey gingen, werd mijn aandacht getrokken en begon ik sneller te lezen, na een week pas. (Een week! Over 200 bladzijden!) Ik had al wel verwacht dat Nate de persoon zou zijn die die avond verslonden zou worden, dus dat kwam niet echt als een verrassing. Toch vond ik het vanaf dat punt spannender worden, want toen ze erachter kwamen dat de Magister niet was wie de Shadowhunters dachten was ik, net zoals zij, enorm gefrustreerd! En ik kan het nog steeds niet geloven van Nate!! Hoe kun je iemand die van je houdt zo verraden!

Ik weet niet zeker of Tessa iets voelt voor Jem, ik denk misschien van wel, maar ze voelt zeker iets voor Will. Dat is wel duidelijk, denk ik… Ik kan niet zeggen dat ik benieuwd ben voor wie ze zal kiezen, want iedereen die de Mortal Instruments of The Bane Chronicles heeft gelezen weet voor wie ze gaat kiezen. Wel ben ik benieuwd waarom Will er alles aan doet om ervoor te zorgen dat Tessa hem gaat haten. Volgens mij staat hij op het einde van het boek op het punt het aan Magnus te vertellen, dus ik ga Clockwork Prince meteen lezen! Blijkbaar was het toch de hangover, want ik vond dit boek uiteindelijk net zo fantastisch als TMI!

PS: Ik kon er niets aan doen, maar niet lang voordat ik dit boek las, hebben mijn broertje en ik alle films van Terminator gezien. En ik kon niet anders dan de automatons vergelijken met de moordmachines van die films… ;)