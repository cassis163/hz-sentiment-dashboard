Het boek van wijsheid
Arun Ganhi

In jaren heb ik niet zoâ€™n prachtig boek gelezen. 11 levenslessen van mijn grootvader Mahatma Gandhi. De levenslessen staan op de achterflap geschreven, maar uit het boek is door de voorbeelden zoveel meer te halen. De foto op de voorkant van de kaft is zo lief, aandoenlijk bijna hemels. Bij het lezen voelde ik zoveel herkenning in feiten die me zeer aanspraken o.a. hoe te leven, hoe je kinderen op te voeden, het vegetarisch zijn, van leugens heb je alleen maar last. De intelligentie van de ideeen van Gandhi is enorm, zo werelds en waar, dat het in mijn opinie een verplicht lesboek op middelbare scholen zou moeten worden. Het zou de wereld misschien wel een stukje vrediger maken, en het leven van mensen verbeteren.
De lessen die we kunnen leren uit de voorbeelden zijn niet allemaal van nu, maar dat is dan ook onmogelijk. Het leven van Arun en zijn grootvader spelen zich af in landen ver van ons bed, in een andere eeuw, maar met een beetje aanpassing zijn ze zeker in het hier en nu te gebruiken. Het hele boek heeft mij zoveel inspiratie gegeven, dat ik nu een deel van de inhoud gebruik in mijn eigen leven en dat ik met liefde over dit boek spreek en het aanraad aan een ieder die het zou willen lezen. Ook ben ik me meer in Mahatma Gandhi gaan verdiepen, omdat ik de landen waar hij heeft gewoond en de tijd waarin hij leefde niet goed ken. Achteraf had ik het liever in de oorspronkelijke taal gelezen, The gift of Anger, ik denk dat de woorden van Arun daarin mooier hadden geklonken.
Kortom, een werkelijke aanrader, een must voor iedere lezer, ieder mens....