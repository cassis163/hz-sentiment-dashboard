Negendoder van Ule Hansen is een thriller die zich afspeelt in Berlijn. Op een verlaten bouwsteiger worden drie lichamen gevonden, opgehangen en in tape gewikkeld. Profiler Emma Crow, zelf ook behoorlijk beschadigd door gebeurtenissen uit het verleden, onderzoekt deze zaak die steeds heftiger vormen aan neemt.
Er lopen 2 verhaallijnen door elkaar. De moorden die nu plaatsvinden en het verleden van Emma. Dit is op een dusdanige manier met elkaar verweven dat het geen afbreuk doet aan de spanning van het verhaal. Het was een thriller die ik door wilde lezen, spannend en goed geschreven. De manier waarop de moorden beschreven worden is erg duister, je leeft mee met de slachtoffers. Ook Emma wordt erg goed neergezet, je ziet alles echt door haar ogen en beleeft het hele proces mee.
Wel vond ik de manier waarop Emma op het einde te werk gaat wat vergezocht en ongeloofwaardig. Hierdoor geef ik het verhaal geen 5 sterren. Maar 4 is het zeker waard! Ik kijk dan ook zeker uit naar het vervolg op dit boek.