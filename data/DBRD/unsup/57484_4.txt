Dat moment dat je na een lange tijd er pas achter komt dat je review hier nooit geplaatst is, it is a shame. Dit was het eerste boek van Emma Anna wat ik ooit heb gelezen, maar zeker niet het laatste boek. Normaal gesproken hield ik niet zoveel van romans of new adults, gaf mij maar een spannende thriller of een fantasy. De laatste tijd is mijn smaak volledig veranderd, ik denk dat dit onder andere door dit geweldige boek komt! ;) De schrijfstijl van deze auteur is geweldig, je word het boek als het ware ingetrokken en het laat je pas los als je het uit hebt. Dit boek heb ik dan ook in één keer uitgelezen, en dit is geen overdrijving. Ik wilde weten wat er verder gebeurde en hoe het voor Hanna en Luc. Hanna heeft geen makkelijk leven gehad, de manier waarop dit was beschreven zorgde er dan ook voor dat ik zeker een traantje liet. Luc is echt de ideale man, ik ben dan ook jaloers dat ik er nog niet zo een tegen ben gekomen. Niet alleen is het verhaal, de romantiek en de schrijfstijl top. Ook het feit dat ze beiden werken bij een uitgeverij liet mijn boekenliefhebberhartje sneller kloppen. Zeker een aanrader voor iedereen die houd van romantische verhalen!