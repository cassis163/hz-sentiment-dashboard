Het verhaal begint spannend met Laura en haar dochter Andrea (Andy) in een restaurant tijdens hun wekelijkse lunch samen waar ze plotseling onder vuur worden genomen. De dader wordt overmeesterd door Laura, Andy is verbaasd over het koelbloedige optreden van haar moeder. Diezelfde avond is Andy nogmaals getuige van een gebeuren in het huis van haar moeder, door haar actie die daarop volgt is ze gedwongen te vluchten, dit is het begin van de zoektocht naar het ware verleden van haar moeder.
Er zijn twee verhaallijnen, het heden en verleden. In grote lijnen wordt er al snel redelijk wat prijsgegeven en zakt de spanning wat af. Pas later in het verhaal wordt de spanning weer opgebouwd, zowel in het heden als het verleden.
Een goed verhaal maar ik heb betere boeken van haar gelezen