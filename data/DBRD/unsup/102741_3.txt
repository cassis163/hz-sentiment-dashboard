Dit boek gaat over 5 tieners die wonen in een reusachtige toren van 1000 verdiepingen hoog. Helemaal bovenin wonen de rijken, onderin de armeren. De toren is een stad op zich. Pleinen, parken, wegen, winkels, uitgaanscentra ed.
Het boek is geschreven vanuit de ogen van de vijf tieners. Boven iedere pagina staat vermeld vanuit wie er wordt verteld.
Avery Fuller is smoorverliefd op haar geadopteerde broer en hoopt dat deze liefde ooit beantwoord wordt. Haar beste vriendin Leda is echter ook op hem verliefd en er ontstaat rivaliteit.
Eris Dodd-Radson komt erachter dat haar vader niet haar biologische vader is. Haar wereld stort in als haar ouders uit elkaar gaan en ze noodgedwongen moeten verhuizen naar de armere wijken in de toren.
Watt Bakradi is een computerexpert en heeft een verboden kwant in zijn hersenen laten implanteren waardoor hij in staat is diverse systemen te hacken en informatie over iedereen te vergaren. Watt moet in opdracht van Leda erachter komen op wie Avery verliefd is. Watt raakt in de ban van Avery en hoopt op haar liefde.
Leda Cole is de beste vriendin van Avery en is verliefd op haar halfbroer. Leda schakeld Watt in om het leven van Avery en haar broer Atlas te hacken om aan informatie te komen waarom de vriendschap met Avery steeds stroever loopt. Ook wil ze er achter komen of Atlas ook gevoelens voor haar heeft. Leda is ook verslaafd geweest aan drugs. Zou ze deze verslaving kunnen overwinnen nu ze in een ingewikkeld pakket zit met Avery en Atlas?
Rylin Myers heeft een relatie met Hilal een drugsdealer. Op een gegeven moment wordt Hilal opgepakt en komt in de gevangenis. Rylin wordt onder druk gezet om drugs te stelen bij Cord op wie ze verliefd is.

Het begin van het boek vond ik moeilijk omdat je overspoeld wordt met personages en moderne technologie. Later gaat het lezen makkelijker als je weet wie wie is en welke rol de personages vervullen. Naarmate het boek vorderd vind ik de schrijfstijl toegankelijker worden. Het verhaal is een glossy verhaal. Naar mijn idee had er wat meer spanning in gemogen maar desalniettemin is het boek zeker de moeite waard. Het is niet helemaal mijn genre en waardeer het daarom met 3 sterren.