Muis is niet erg zelfverzekerd. Hij is klein en wil graag groter zijn. En het liefst ook mooier. Hij krijgt hulp van verschillende dieren, maar over het eindresultaat is hij nog steeds niet tevreden. Zijn eigen oplossing is dan uiteindelijk ook de beste.

Muis is Muis is een prachtig prentenboekje met geweldige prenten, gemaakt door Cora Vlug.
De tekst is lief, maar vrij eenvoudig. De kleurrijke prenten, mooi uitgevoerd en paginavullend, maken dit boekje tot een kunstwerkje. Een fijn boekje om voor het slapen gaan voor te lezen.
Het boekje is voorzien van een hardcoverkaft. Wat ik wel heel jammer vind is dat het eigenlijke verhaal maar 12 bladzijden is er maar liefst 14 pagina's zijn die of wit zijn of een klein beetje tekst bevatten. Het verhaal had naar mijn idee best nog iets uitgebreider kunnen zijn.