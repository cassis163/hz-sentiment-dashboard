Het boek geeft het psychotische en lege jaren '80 leven van de aantrekkelijke, goed geschoolde, intelligente New Yorkse yuppie Patrick Bateman weer. Bateman verdient op Wall Street een vermogen, luncht in de duurste en meest trendy restaurants en bekommert zich om zijn uiterlijk en conditie. Daarnaast leidt hij een dubbelleven waarin hij misdaden pleegt die zo gruwelijk zijn dat ze ons verstand te boven gaan.

De eerste 60 bladzijden gebeurt er weinig of niets, je leert hoe je jezelf op een juiste manier scheert (10 bladzijden!!!) en je krijgt een opsomming van schoonheidsprodukten die Bateman gebruikt en die meer kost dan een gemiddeld maandloon. Iedereen die in de buurt komt wordt gekeurd op kledij en uiterlijk terwijl niemand ook maar één naam kan onthouden van een ander. En dan beginnen de moorden! Eerst "gewoontjes" maar dan worden de moorden zo gruwelijk, zo "weird" dat het onmenselijk wordt. De schrijver verteld dit alles tot in het detail zodat zelfs de meest geharde en ervaren thriller-lezer toch even zal moeten slikken bij dit boek. Tijdloos boek en meesterwerk waarin meer gebeurt dan moord en misdaad. Ook de moderne en opppervlakkige samenleving wordt op de korrel genomen.