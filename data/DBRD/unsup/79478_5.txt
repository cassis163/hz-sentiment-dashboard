Er zijn veel boeken over de Tweede Wereldoorlog die ik gelezen heb of nog wil lezen. Dit boek gaat voornamelijk over een spionnennetwerk in de Eerste Wereldoorlog.
Het boek begint in 1947 met het verhaal over Charlie, die als ongetrouwd, zwanger meisje met haar moeder naar Europa gaat om daar haar zwangerschap af te laten breken. Maar voor ze op de plaats van bestemming is, gaat ze op zoek naar haar nicht Rose, van wie ze sinds halverwege de Tweede Wereldoorlog niets meer gehoord heeft. Vanuit Londen gaat ze samen met Eve en diens manusje-van-alles naar Frankrijk om naar Rose te zoeken. Eve gaat vooral mee om haar eigen redenen, die te maken hebben met haar werk als spion in de Eerste Wereldoorlog.
Het boek wisselt per hoofdstuk van tijd: 1915/1916 – het verhaal over het spionnenwerk van Eve tijdens de Eerste Wereldoorlog en 1947 – de zoektochten van Charlie en Eve.
Wat een mooi boek. In augustus komt er een nieuw boek van Kate Quinn uit: De jaagster. Dit boek ga ik zeker ook lezen!