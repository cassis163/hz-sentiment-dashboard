Het boek had ik al een aantal maanden in huis. Maar toen ik eenmaal het boek opensloeg, had het verhaal mij heel snel te pakken. Binnen 2 leesdagen was ik door het boek heen. En dan te bedenken dat ik eigenlijk geen lezer ben. Ondanks dat "fantasy" helemaal niet mijn genre is, ben ik zo het verhaal ingezogen. Ik raad het boek een ieder aan, ook als je al iets ouder bent dan een "young adult" zoals ik (38).

Het verhaal begint in de "gewone" wereld. En door dit eerste stukje van het verhaal moest ik mij een beetje heen slepen. Maar zodra de "fantasy" wereld in beeld komt, gaat het tempo van het verhaal omhoog. Voordat ik het wist had ik de helft van het boek verslonden. En dit gebeurt mij héél zelden! De tweede helft van het boek geeft wat beter weer waarom het boek in de "young adult" categorie wordt geplaatst. Naast het "fantasy" gedeelte van het verhaal, ontdekt Jill (de hoofdpersoon) wat verliefdheid is. Maar ik moet zeggen dat de hoofdlijn van het boek mij dermate te pakken had, dat deze kalverliefde mij totaal niet in de weg heeft gezeten. Het eind van (dit deel van) het verhaal levert een spectaculaire passage op, die de nieuwsgierigheid naar het volgende deel, uit de trilogie waar dit boek deel van uit maakt, alleen maar groter maakt.

Het is ook niet voor niets dat dit boek de 3e plaats in de Hebban Fantasy Awards Binnenland van 2014 heeft gewonnen.
https://www.hebban.nl/fantasy/artikelen/uitslag-van-de-hebban-fantasy-awards-2014

Het volgende deel van de trilogie (van deze debuutschrijfster!!!!) komt in de eerste helft van volgend jaar in de winkels te liggen. Ik ga hem zeker kopen!