Het laatste deel uit de Mercedes trilogie en een goed einde, ik bedoel een goed boek.
Brady Hartsfield is een kasplantje, althans, zo doet hij zich voor in het speciale ziekenhuis. Zolang hij niets kan en doet, moet hij niet terechtstaan voor moord op 8 personen en moordpoging op een heel stadion.
Bill Hodges, voormalig rechercheur, heeft Brady dikwijls opgezocht in het ziekenhuis omdat hij als enige geloofde dat Brady deed alsof.
En er is inderdaad nog leven in het brein van Brady. Leven dat weer gericht is op het vernietigen van ander leven. Zo kennen we hem ook uit de andere delen.
Bill, Holly en Jerome moeten hem tegenhouden.

Spannend, grappig, treurig, dit boek brengt meerdere emoties teweeg. Het is een volwaardig einde van de trilogie. Goed gedaan van Stephen King.