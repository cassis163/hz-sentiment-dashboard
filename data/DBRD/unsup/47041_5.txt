Zes personen ontmoeten elkaar bij het Vredesgilde van Moed en Daad. Ze komen er al snel achter dat ze allemaal iets gemeen hebben: Een Maark. Een Maark is een merkteken dat je krijgt als je de wet hebt overtreden. De Maark zal hun dood betekenen, als niet iedereen in de groep binnen 7 dagen een goede daad verricht. Dit is absoluut niet makkelijk! In de wereld van Dizary zwerven namelijk duistere wezens rond. Het zijn eerste klas monsters en hoe kun je die verslaan? Gaat iedereen het halen, of gaat hun Maark ze fataal worden?
Het levende systeem is ook erg bijzonder en eigenlijk ook gruwelijk tegelijk. Als er iemand sterft, komt het levende systeem in actie. Hoe dat is beschreven, daar kreeg ik de kriebels van. Geweldig!

Mijn favoriete personage is een dier: De Poes Zeliska. Zij heeft een bijzondere gave. Ze kan met mensen communiceren. Ze is ook een sterke tante en speelt een belangrijke rol in het verhaal. Haar kijk op de wereld is net een beetje anders. Ze is namelijk een weledelgeleerde Poes!

De personages Arak En Ileas, leer je enorm goed kennen. Deze jongen hebben een onbreekbare band en zijn beste vrienden. Maar doordat ze beiden een Maark krijgen, komt er druk om hun vriendschap te staan. Maar ook de andere personages zijn heel bijzonder. Stapje voor stapje kom je meer over ze te weten.

Wat een prachtige wereld heeft Patrick geschapen!
Meteen van af het begin sleept hij je mee naar Dizary. Deze wereld is echt heel apart. Niets is wat het lijkt en je kunt er ook niet snel je weg (terug)vinden. Je weet nooit waar je terecht komt of wat er in de straat voor je ligt. Dit is zo origineel! Het gaf mij het gevoel van een doolhof, omdat je uit sommige plaatsen in de wereld van Dizary echt je weg terug moet zoeken. Mensen gebruiken leentrappen waar men geld voor moet betalen om over een muur te komen of ergens anders waar ze heen moeten. Daar komt bij dat het beeldend op papier staat, dus je ziet alles zo voor je! Ook doen sommige dingen een beetje steampunk-achtig aan, zoals de sieraden (M-klik) met technische snufjes of bepaalde vervoersmiddelen. Het is echt super spannend en zit vol actie. Dit is een boek dat je niet zomaar kunt wegleggen! Een pageturner! Deze wereld laat mij voorlopig niet meer los.

De taal is ook zeer origineel. Door zijn eigen wereld te schapen, heeft de auteur ook eigen woorden en benamingen bedacht voor voorwerpen. Dat is echt enorm leuk. En door de beschrijving gaat je fantasie aan het werk. De auteur heeft ook bijvoorbeeld een Leentrap uitgeprint met een 3d printer. Deze kun je zien op zijn stand, op Fairs, markten en Cons. Hij heeft ook de cover zelf gemaakt. Deze past enorm bij het verhaal. Het is een scene die je nooit meer gaat vergeten.
Ik kan uren doorpraten over dit boek. Maar eigenlijk moet je dit gewoon zelf ervaren! Dus duik jij ook snel in deze originele wereld????

Het is Fantasy met Science Fiction. Maar ook is het een dystopische wereld. En er zit ook veel humor in! In mijn ogen is het niet echt in een hokje te stoppen en dat maakt het een uniek en origineel boek! Ik kijk stiekem al uit naar zijn volgende boek. Dit smaakt zeker naar meer! Weer een pareltje in mijn boekenkast erbij! Ik hoop dat we nog veel van deze auteur gaan horen in de toekomst! Het boek krijgt van mij 5 dikke sterren*****.