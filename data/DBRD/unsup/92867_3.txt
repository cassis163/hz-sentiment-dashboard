Isa Maron's eerste deel van de Noordzee-trilogie (quatrologie?) Galgenveld is een zeer leesbare thriller. Kyra is dol op alles wat met misdaad te maken heeft en wil niets liever dan later rechercheur worden. Ze krijgt de kans om mee te kijken bij een moordzaak als haar broer een lijk vindt en Kyra eerder aanwezig is op de plaats delict dan de recherche. Op de een of andere manier weet Kyra zich steeds weer in het onderzoek van rechercheur Maud te mengen. Dit is in het begin nog wel grappig, maar uiteindelijk erg ongeloofwaardig, en dat is jammer, want het verhaal is vlot geschreven en er zit een leuk plot in en goede karakterontwikkeling. Hopelijk wordt het verhaal en vooral de rol van Kyra beter in het volgende boek.