Verdriet met mayonaise, Confetti conflict, Kilometers cola en knetterende ruzie, Geklutste geheimen met strafwerk toe, Spijt!, Pijnstillers, Afblijven, Kappen, Razend en zo kan ik er nog wel een paar opnoemen die ik gelezen heb toen ik jong was en zelfs wat ouder was. Tijdloze boeken van Carry Slee en altijd met een boodschap.

De boodschap in de boeken van Carry Slee is altijd belangrijk. Haar boeken zijn gebasseers op tieners met problemen waar ze alleen maar dieper en dieper in komen en hoe ze daar uitkomen. #Laatstevlog is heel actueel en echt van nu. Alles draait om het online zijn, maar wat als we te ver gaan.

Noud en Gijs trainen voor de marathon in New York. Maar als Noud zijn vriend in een noodsituatie laat vallen zegt Gijs de vriendschap op. Niet alleen Gijs, maar de hele klas maakt Noud uit voor lafaard. Behalve Roos die stiekem verliefd op hem is. Om te bewijzen dat hij geen watje is gaat Noud met hulp van Roos vloggen en haalt extreme stunts uit.

Tegelijkertijd ziet Roos haar fijne leventje veranderen wanneer de dochter van haar stiefvader bij hen komt wonen. Waarom doet die ineens zo bitchy en wil ze steeds geld lenen? Roos en Noud komen erachter dat ze verstrikt is geraakt in enge praktijken. Er is maar een manier om alles te bewijzen: het maken van een laatste vlog die de wereld zal veranderen...

Boeken van Carry Slee wil ik gewoon lezen. Het maakt me echt niet uit voor welke doelgroep ze zijn, ik vind haar doelgroep iedereen en dat bewijst ze met #laatstevlog zeker weer. Geen moment heb ik me verveeld tijdens het lezen en het was niet kinderachtig. Grooming, jaloezie, pesten dat zijn de onderwerpen waar #laatstevlog over gaat maar vooral over vriendschap. Diverse themaâ€™s zijn verweven in een toegankelijk en spannend verhaal met echt als hoofd onderwerp vriendschap en vertrouwen. Een verhaal met een duidelijke boodschap, tieners die levensecht overkomen en die ieder hun eigen tienerproblemen hebben op gebied van vriendschap en in de liefde. Voor tieners zal dit heel herkenbaar zijn denk ik. Het social media, vloggen wat tegenwoordig heel erg belangrijk is maar ook de gevaren van het internet. Het verhaal leest lekker vlot en het verhaal pakt je echt en je wilt doorlezen om te weten of alles goed komt met de vriendschappen.