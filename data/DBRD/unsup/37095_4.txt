Schaakmat speelt zich af op en rond St. Oswald, een jongensschool voor de 'betere' klasse. Het verhaal heeft twee hoofdpersonen: de excentrieke, maar ook rechtlijnige leraar klassieke talen Roy Straitley en daarnaast het kind van de steeds verder naar de afgrond afgezakte ex-conciÃ«rge van de school.

Het kind, waarvan de identiteit niet prijsgegeven wordt, krijgt, tezamen met een aantal andere nieuwe leerkrachten, een betrekking op St. Oswald. In dat nieuwe trimester vinden wat vreemde voorvallen plaats. Maar wie de veroorzaker hiervan is weet niemand.

In ieder geval lijkt Straitley er vooral de dupe van te worden. Schaakmat is een boeiend, origineel en vlot geschreven boek dat zijn titel eer aandoet. Het heeft echter meer weg van een psychologische roman dan van een psychologische triller.

Hoewel het plot van het boek wel meer spanning heeft dan de vele pagina's daarvoor. Waarbij dat plot ook nog eens erg verrassende wending krijgt. Als geheel is het zeker een leesbaar en prima boek.