Een nieuwe Kristan
Higgins is iets waar je je echt op kunt verheugen. Want Kristan Higgins stelt nooit teleur. Ieder boek van haar is een feest van herkenning en plezier.
Kristan weet personages zo te beschrijven dat je ze levendig voor je ziet. Het zijn mensen van vlees en bloed die net zo goed om de hoek kunnen wonen. Je kunt ze ieder moment tegenkomen. De personen die je in het boek Hij, hij en ik tegenkomt zijn geweldig leuke mensen. Faith die voor het altaar hoort dat haar aanstaande liever aan Justin Timberlake denkt dan aan haar. Dit in het bijzijn van Levi, de beste vriend van haar aanstaande man. En als ze een aantal jaren later terugkomt naar het stadje Blue Heron, waar haar familie woont, dan blijkt dat Levi haar buurman is.
En dan begint het pas goed. Met terugblikken naar het verleden leren we Faith en haar schuldgevoelens kennen. Wat is er gebeurd dat ze is zoals ze is? En hoe gaat Levi daarmee om? De grootouders van Faith zullen je vaak laten glimlachen. En de assistent van Levi is een apart figuur. Het boek is een mix van hilarische momenten en hard lachen afgewisseld met emotionele momenten en romantiek. Veel romantiek. Het is
echt zoâ€™n boek dat je eigenlijk niet uit wilt lezen.
Wederom een heerlijk boek van Kristan Higgins dat je niet mag missen.
Deze recensie verscheen ook op www.romantischeboeken.nl