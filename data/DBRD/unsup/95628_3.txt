Ik kwam dit boek tegen bij de Duizenden boeken in tranen, eerder dit jaar. Ik was wel eens benieuwd naar een Spaanse thriller, want daar heb ik nog niet zo veel ervaring mee. Toen ik laatst een paar dagen ziek ben geweest heb ik Hondsdagen van Alicia Gim√©nez Bartlett gelezen.

Het verhaal gaat over een vrouwelijk inspecteur die geloofd dat een hond getuige van een zware mishandeling is geweest. Zij neemt de hond in huis totdat de eigenaar weer uit het ziekenhuis komt, maar hij overlijdt alsnog aan zijn verwondingen. Samen met de hond gaat ze op zoek naar de moordenaar en komt zo langs de wereld van de hondencriminaliteit.

Over het algemeen was het wel een leuk boek om te lezen, zo voor tussendoor. Het verhaal lijkt me er geen te zijn dat lang blijft hangen. Het leest makkelijk, de schrijfstijl is wel prettig. Zelf vond ik dat er een beetje te veel verschillende wendingen waren in het boek, het werd een beetje voorspelbaar vond ik. Ik denk, na het boek te hebben gelezen dat er al eerdere boeken zijn verschenen over dezelfde inspecteur, want er zijn verwijzingen naar een aantal zaken die ik niet goed begrijp. Maar het is niet noodzakelijk om het verhaal te volgen. Verder de nodige informatie over honden.