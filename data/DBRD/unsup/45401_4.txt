Houd je van droge humor? Vind je het niet erg, regelmatig op het verkeerde been gezet te worden? Houd je van woord- en tekstgrappen? Dan ben je bij Herman Finkers op het juiste adres. Leuk boekje om "er even tussen door te doen". Eén voorbeeldje dan, omdat ik het niet kan laten:

Ik had al van alles geprobeerd. Ik was al naar een haptonoom geweest, ik was al naar een iriscopist geweest, ik was al naar iemand in Duitsland geweest - daar schijnt een hele goeie te zitten - ik was al naar een accupuncturist geweest, ik was al naar Lourdes geweest en op het laatst dacht ik: weet je wat, ik ga eens naar de dokter. Ja, je probeert de gekste dingen hé.

Nog geen glimlach? Laat het boekje dan maar liggen! Anders: op zoek naar meer Herman Finkers!