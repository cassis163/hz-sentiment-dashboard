Titel: Zondebok
Auteur: Martine Kamphuis
Verschijningsdatum: November 2017
Blz.: 266


Over de auteur:
Martine Kamphuis werkt als psychiater en heeft zich gespecialiseerd in de behandeling van mensen met een gedragsstoornis.
Naast kinderboeken schijft ze thrillers, waaronder Zwemmen en Mist.
Eerder verschenen Alibi en Spiegelbeeld, ook met avontuurlijke psychologe WP in de hoofdrol.

Cover:
Zondebok heeft een cover die direct de aandacht trekt, een onherkenbare vrouw in een bos, de zon schijnt door de bomen waardoor het beeld vooral angst en eenzaamheid uitstraalt.

Achterflap:
Als psychologe Wynona Post gevraagd wordt een forensisch onderzoek te doen, pakt ze de kans met beide handen aan. Uitzoeken of een misdadiger toerekeningsvatbaar is, lijkt haar spannend. Maar vreemd genoeg wil de vrouw in kwestie niet meewerken, terwijl deze Anja Nooitgedagt eerder een volledige bekentenis afgelegde. Wynona vertrouwt het niet, ze vermoedt dat er méér aan de hand is. Wanneer er in Anja's directe omgeving een moord gepleegd wordt, lijkt ze daarin gelijk te krijgen...

Mijn mening:
Met de eerste twee delen, Alibi en Spiegelbeeld nog vers in het geheugen pak ik met Zondebok gelijk de draad weer op. Wynona Post, al lang door het leven gaand als WP werkt als leerling psychologe op een polikliniek waar ze uitdaging lijkt te missen.
De gesprekken met cliënten roepen zoveel vragen op dat ze wederom haar speur instinct inzet om te achterhalen of de politie zijn werk wel goed doet.
WP is GZ-psycholoog in opleiding en bezoekt daarom wekelijks mevrouw Baruch, haar supervisor, die haar ondersteunt bij het leren analyseren van casussen.
Mevrouw Baruch herkent de kwaliteiten van WP en draagt haar voor om mee te werken aan een forensisch onderzoek, een unieke kans.
Het onderwerp in Zondebok is heftig en zwaar, zeer realistisch, met veel aandacht voor dader en slachtoffer(s).
De kennis van Kamphuis als psychiater zijn over duidelijk aanwezig, flink wat medische termen worden uitgebreid beschreven. Als lezer die werkzaam is in de psychiatrie voel ik veel compassie met de schrijfster.
Het verhaal beschrijft in totaal een periode van ongeveer twee maanden, vooral in het begin overheerst het onderzoek, daarna komt de spanning pas goed op gang.
Het onderwerp in Zondebok is maatschappelijk zwaar belast en relevant, in mijn ogen gebaseerd op waar gebeurde zaken.
De schrijfstijl van Kamphuis is prettig, na in het begin iets te veel onderzoek in de interview vorm, leest het verhaal makkelijk weg, de korte hoofdstukken zorgen ervoor dat je steeds door wil lezen. Je leert WP kennen als een eerlijk toegewijd persoon die vanuit enthousiasme voor haar werk soms iets te impulsief te werk gaat en zich daardoor aardig in de nesten kan werken. Privé gaat het haar niet altijd voor de wind, als jonge vrouw is ze nog naarstig op zoek naar haar eigen identiteit en een partner voor de toekomst, dit brengt ook de nodige twijfels over zichzelf met zich mee.
De plot van Zondebok is akelig en bizar, je vermoed als lezer veelal dat de dader iemand is die je niet verwacht en dat is in dit geval zeker gelukt.
Zondebok is een realistische thriller die vele levens heeft verwoest, het zet je als lezer tot nadenken en niet gelijk te veroordelen.
Leesplezier: 3,5
Schrijfstijl: 3,5
Originaliteit: 3,5
Psychologie: 4
Spanning: 3,5
Plot: 4

Zondebok krijgt van mij 3,5 ster.
Bianca