Dit is het verhaal van de riviernimf Nive, ze woont in Kjenna, een dorpje in de Valta. Dit is een hele bijzondere wereld, alles is er groen , het lijkt op een reusachtig sprookjeswoud met bijzondere wezens en prachtige landschappen en verschillende lagen in het bos .Er zijn zweefmeren, meren die hoog in het woud hangen, maar met veel duisternis in de hogere lagen. Een prachtig wereld maar wel met dystopische trekken. Als ze op een dag moet vluchten omdat een duistere macht haar dorp is binnengevallen, veranderd haar leven. De vergiftiging die de Valta teistert, lijkt ook bij hen te zijn aangekomen. Nive en Nakisa vluchten weg maar worden achterna gezeten door een zwarte nimf Fellkra, gestuurd door de duistere Isinger. Er volgt een gevecht dat bepalend is voor het lot van Nive. Ze probeert hulp te zoeken bij de vesting van de oude nimfen, de Licht-Val. Maar daar moeten ze wel een behoorlijke reis door de Valta maken en dat gaat niet zonder de nodige tegenslagen. De hoop is gevestigd op Nive.
Je leert Nive en Nakisa kennen als twee vriendinnen, ze hebben een blauwe huid. Nive heeft een donkerdere kleur dan Nakisa. Dit komt door een vergiftiging die ze hebben opgelopen. Ze hebben ene goede band met elkaar maar toch wordt die vaak op de proef gesteld in dit verhaal. Beide zijn dapper en eigenwijs. Ik kan niet kiezen wie ik leuker vind. Fellkra heeft een zwarte huid. Ze is onzichtbaar in het donkere woud. Ze heeft een grote rol en is een van mijn favorieten. Aeyen is een van de mannelijke hoofpersonen. Hij is een aparte maar wel een goed persoon. Dan zijn er nog verschillende soorten wezens zoals eenhoorns, Skiffen en draken: Leegte â€“Ademers.. die laatste zijn heel bijzonder.
De schrijver heeft de sfeer in het boek en de omgeving zeer levendig en erg gedetailleerd beschreven. Je kan een goede voorstelling maken van de Valta, alles wordt beschreven zodat je echt helemaal in het verhaal zit. Daar hou ik van.
Het is een lang verhaal met veel magie en spanning. Een echte fantasy van eigen bodem. Vanaf het begin wil je weten hoe het gaat aflopen. Het wordt naar mate het boek vordert ook steeds spannender met een episch eind. Het is een afgerond verhaal , er komt dus ( helaas) geen tweede deel van.