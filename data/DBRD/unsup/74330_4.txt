Ik werd helemaal meegenomen in dit geweldige liefdesverhaal, waarbij spanning en moord niet achterwege blijven. Het boek was een echte pageturner.
De tragische geschiedenis van het stadje Aurora in New Hampshire neemt je mee aan de hand van alle personages en hun onderlinge banden. Met name de relatie tussen de jonge schrijver Marcus Goldman en de gevestigde schrijver Harry Quebert is meesterlijk beschreven. Eigenlijk zijn zij een professor/mentor en zijn student, maar al gauw ontdek je dat ze een soort vader-en-zoon-relatie hebben. Waarbij Marcus zijn hand in het vuur steekt voor zijn oude leermeester wanneer deze wordt beschuldigd van de moord op N-O-L-A. Marcus probeert Harry's onschuld te bewijzen en ontdekt al gaande welk drama er 33 jaar geleden daadwerkelijk heeft plaatsgevonden. Uiteraard zit er aan het einde nog een spannende plotwending...