De vakantie is een mooie tijd om een serie boeken die ook bij elkaar horen achter elkaar te lezen of (deels) te herlezen. Dat heb ik dit jaar met de Grant County reeks van Karin Slaughter gedaan. Onaantastbaar is van die reeks een mooi slot. En eigenlijk alle delen zijn interssant en spannend en van een vergelijkbaar niveau. Spanning die deels in de politieverhalen zit en de onderzoeken, maar zeker voor een even groot deel in de ontwikkeling van de hoofdpersonen en hun onderlinge relaties. Mooi is te zien hoe de relatie tussen Jeffrey en Sara eindelijk lijkt tot rust te komen. Tot.... En de bijzondere positie van Lena Adams in de boeken zorgt altijd voor een extra dreiging en spanning. Ik vind dat Karin Slaughter de reeks op een voorbeeldige manier opbouwt en ook steeds verdieping weet aan te brengen in de persoonlijke verhalen van de hoofdpersonen. Onaantastbaar is daarmee een prachtig slot van een mooie reeks van zes boeken waarvan ik iedereen aanraad om ze ook achter elkaar en in de juiste volgorde te lezen. Dat geeft veel meerwaarde. En natuurlijk ben ik benieuwd hoe met een deel van de hoofdpersonen verder gaat in de verdere boeken van Karin Slaughter.