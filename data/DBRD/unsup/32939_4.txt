Bert Wagendorp vindt zelf dat dit boek niet over fietsen gaat. Ik vind dat het wel over fietsen gaat; echter niet alleen over fietsen. Het is een beetje zoals Sex & the city niet over schoenen gaat, maar schoenen wel vaak ter sprake komen. Nou interesseren fiets-merken, fiets-shirts en de Tour de France me ongeveer net zoveel als schoenen, (lees: niet) dus is het maar goed dat het boek over veel meer dan alleen fietsen gaat.

Vriendschap is het echte thema. Deze vriendschap wordt mooi beschreven. De personages komen tot leven. Hun vriendschap is uniek - zoals elke relatie - maar toch herkenbaar. Humor, tragedie en obsessie worden moeiteloos met elkaar verweven. Ik vind het een geslaagd boek. Het einde is net iets te zoetsappig voor mij, maar verder zit dit boek prima in elkaar.