De voorspellingen van Nostradamus worden veel gebruikt in thrillers. Ook hier staat een van zijn voorspellingen centraal, namelijk de geboorte van de derde antichrist. De vorige twee waren Napoleon en Hitler. Op gebied van aantal slachteroffers blijkt dat de tweede de vorige in tienvoud overtrof. Als dit ook voor de derde geldig is, staat de wereld een ware apocalyps te wachten.
In Moldavië wordt een jongen geboren in een gezin dat door alcohol, geweld en seks wordt beheerst. Hij neemt al snel de gewoonten van zijn vader over. Nadat hij een in isolement levende monnik heeft vermoord, neemt hij dienst plaats in en roept zichzelf uit tot de nieuwe Christus. Hij krijgt al snel veel volgelingen die met de nodige dwang in het gelid lopen. Zijn zus helpt hem, maar dient toch vooral als zijn persoonlijke lustobject, voor de seks. Hij wil president worden en heeft plannen met enkele kernkoppen.
De man wordt benaderd door een groepering die zich inzet voor het creëren van chaos. Ze bieden hem veel geld aan om enkele mensen te vermoorden. Een ervan is een zigeunerin die de nieuwe antichrist zal baren.
Met die zigeuners is er heel wat aan de hand en er vallen echt wel veel doden, niemand is te vertrouwen en al zeker niet een man Adam genaamd die zowat zijn hele familie uitmoord.
Ik vond het een ingewikkeld boek.