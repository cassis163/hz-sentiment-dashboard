In dit boek neemt Radinger haar lezer mee naar de wereld van de wilde wolven. Ze houdt zo veel van wolven en vindt het heel belangrijk om haar liefde voor de wolf over te brengen naar ons, die vervreemd zijn geraakt van de wilde natuur. Dat doet ze heel mooi en oprecht. De wereld van de wolven, trouwens de hele natuur, is geen Disney-film benadrukt ze, maar wij mensen kunnen heel veel van ze leren over wat wijsheid is. Tot slot benadrukt ze ook haar motto: wwwd. Als je voor een dilemma staat: What would wolves do? Ze vindt het onterecht, dat wij de wolven hebben leren kennen als ‘de grote boze wolf’ in sprookjes. Net als elk ander wild dier moet je ze niet provoceren. Ze zijn niet onze vijand. Leren samenleven met de wilde natuur zou ons mensen goed doen. Dat ben ik met haar eens. Elk hoofdstuk snijdt een raakvlak aan tussen wolf en mens, maar dan gezien vanuit het perspectief van de wolf. Ik heb een paar uren genoten van mijn wilde familie, ben nu wat minder bang voor de wolf en ben wijzer geworden.