Aan de hand van verhalen over geschiedenis van de fictieve stad Makor ofwel de tel (heuvel waarin ruïnes van oude nederzettingen) Makor (bron) doorloopt James Michener de geschiedenis van het Joodse volk en het ontstaan van Eretz Israël van 10.000 jaar voor onze jaartelling tot 1964.
Het lezen vond ik een waar project, maar zeker een leerzaam project. De verhalen zijn boeiend en regelmatig spannend. Er worden veel gevechten oorlogen, gruwelijkheden en wreedheden in het boek beschreven, maar eveneens leuke en grappige gebeurtenissen.
James Michener is een erg knappe schijver die je met pakkende zinnen en verhalen aan het boek gekluisterd houdt. Hij combineert in deze roman feitelijke geschiedenis met een eigen interpretatie daarvan, en dat blijft steeds duidelijk door zijn manier van schrijven. Juist door deze combinatie wist Michener mijn nieuwsgierigheid vast te houden.
Een heel aanbevelenswaardig boek waar je de tijd voor moet nemen. Het lijvige boek bevat naast vele pagina's ook nog eens fijn gedrukte letters en regels. Maar het is alleszins de moeite waard om het ter hand te nemen.