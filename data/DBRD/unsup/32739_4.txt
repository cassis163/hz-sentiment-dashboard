Korte verhalen schrijven is een kunst. Je moet in slechts heel weinig pagina's en woorden sfeer scheppen, een wereld bouwen en karakters creÃ«ren. Daarnaast moet er ook nog een plot in het verhaal zitten dat ergens heen gaat en bij voorkeur krijg je het dan ook nog voor elkaar om een verrassende twist aan het einde in te bouwen.

Op veel vlakken is dat in dit boek goed gelukt. Willems verspilt weinig tijd aan overbodige informatie, maar ze weet met de informatie die ze geeft wel een sterk beeld te schetsen van de personages en de wereld waarin ze leven. Uiteraard had ik graag nog net iets meer van de personages en de wereld gezien, zeker omdat ik graag een iets sterkere band met ze had opgebouwd, maar dat wat er is, is sfeervol en sterk genoeg om voor zichzelf te spreken.

Maar het sterkste aan dit verhaal is toch wel het plot. Ondanks het feit dat de uiteindelijke conclusie van het verhaal slechts een paar pagina's in beslag neemt, is het meer dan de moeite waard en erg bevredigend.