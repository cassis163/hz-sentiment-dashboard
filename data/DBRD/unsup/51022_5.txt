Het laatste deel van de divergent triologie is echt een geweldig boek. Je wordt helemaal meegenomen in het verhaal en het boek is lastig weg te leggen, omdat je graag wilt weten hoe het nou afloopt. Elk hoofdstuk is opgedeeld in een kant van Tris haar gedachtes en die van Tobias. Dat is na een tijdje super leuk, maar in het begin heel erg wennen. Elke keer moest ik kijken wie ik nu volgde, Tris of Tobias, maar na een tijdje ben je echt gewend en dan vind je het super leuk. Het boek was echt fantastisch alleen dat einde vond ik echt heel erg kut. Ik ga niet verklappen wat er gebeurd, want dat is niet leuk als je het nog niet gelezen hebt. Maar ik kan wel vertellen dat het einde echt super schokkend is en heel erg emotioneel dus vanaf pagina 300 ongeveer mag je je tissues er wel bij pakken. Ik huil niet vaak om een boek, maar hiervoor moest ik echt wel een traan laten omdat het zo onverwachts is. Ik had het totaal niet verwacht en vond het einde ook super stom, ik had veel liever een happy ending zoals in de meeste boeken, maar dat maakt het ook wel zo onverwacht en niet voorspelbaar. Dat vond ik wel erg leuk aan het einde, dat het wat anders is dan anders. Niet zoetsappig maar Veronica Roth durft het gewoon om een einde te maken wat geen Happy Ending is en dat vind ik toch knap! Als afsluiter nog even zeggen dat het dus echt een aanrader is en je niet kan wachten op het eind! Ik heb genoten van het boek en de divergent serie hoort bij mij op het rijtje van favoriete boeken!