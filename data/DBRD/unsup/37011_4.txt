Hakan Nesser is bij het grote publiek vooral bekend om zijn boeken over inspecteur Van Veteren en Barbarotte, Dit zijn over het algemeen vlot geschreven thrillers die zich afspelen in Scandinavië. Zijn boek ’De levenden en de doden in Winsford’ speelt zich voor het grootste gedeelte af in Exmoor, Engeland.
De hoofdpersoon in het boek is Maria Holinek, een bekende Zweedse televisie presentatrice. Om, in het begin van het boek onduidelijke redenen heeft ze, samen met haar hond Castor, voor de winterperiode een huisje gehuurd in Winsford. Het huisje is gelegen in het natuurgebied Exmoor in Engeland. Door flashbacks en dagboekfragmenten van haar man wordt duidelijk wat er gebeurd is waardoor ze heeft gekozen voor een tijdelijk kluizenaars bestaan. Langzamerhand worden geheimen ontrafelt en wordt duidelijk dat de perfecte moord niet bestaat.
Wie een spannende, enerverende thriller verwacht komt bedrogen uit, het boek is een ‘slow-reader’. Heel uitgebreid, met veel oog voor details wordt het natuurschoon in Exmoor beschreven. Eigenlijk gebeurt er niet veel in het verhaal, ook is er geen spannende ontknoping. Toch word je langzaam het verhaal ingetrokken en blijf je doorlezen tot het eind. Nesser is het gelukt om met veel gevoel en details, doordat hij een aantal maanden in de winter zelf in Exmoor heeft gewoond, een beklemmende, benauwende sfeer te creëren.
Liefhebbers van een goed geschreven psychologische thriller moeten dit boek zeker lezen!