Dit boek was het augustus samenleesboek. Na dit boek, ben ik meteen doorgegaan in Onder Druk (het tweede deel van de triologie van Sil Maier). Ik kan nu dus goed het verschil zien.
Wat ik vervelend vond aan het verhaal, is dat de aanleiding een beetje mist. Sil is verwikkeld is allerlei louche zaken, maar het waarom blijft erg wazig. Dat is veel beter in Onder Druk, waar echt een duidelijk oplopende verhaallijn in zit.
Het boek was wel heel prettig te lezen, al duurde het wel even voor ik in het verhaal zat.
Wat vooral heel wonderlijk is, dat er in het boek nogal veel actie zit wat ik normaal niet kan waarderen. Zo zit er nogal veel geweld in en moorden. Toch leerde ik Sil respecteren. Dat komt omdat je in zijn hoofd zit. Als ik dit boek als een film had gezien, had ik Sil zeker een rotzak gevonden en had ik het een stomme film gevonden.
Als laatste dacht ik dat het verhaal erg ongeloofwaardig was. Maar na het bespreken met AngeLuna, denk ik dat dit juist een onderliggende boodschap is. Criminaliteit zit overal en voor je het weet zit je er midden in. Een andere boodschap is dat je tevreden moet zijn met wat je hebt en dat je je gevoel moet volgen. Dus door het geweld en de actie heen, komt er toch een goed verhaal naar voren.
Voor mij echter 'gewoon een aardig boek' en krijgt een 3 als stem. Zoals ik bij Onder Druk schreef, is Chaos echt véél beter!