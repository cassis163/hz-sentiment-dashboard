Samenvatting: Een gedetailleerde beschrijving van de Romeinse Republiek over de periode van ongeveer 140 v.Chr tot 14 n Chr. Erg veel detail in de beschrijvingen, maar ook veel beschrijvingen van de perceptie van mensen en de gedachtenwereld van de toemalige romeinen. Ook wat zij belangrijke waarden en normen vonden en wat gestimuleerd werd in de ontwikkeling van hun inwoners. Dit was gebaseerd op een eeuwen lange traditie die levend gehouden werd als richtlijn voor de gang van zaken in de Romeinse Republiek. In deze traditie en het daaruitvolgende systeem van waarden en normen kan veel herkend worden van werledbeschouwingen die ook vandaag nog ingang vinden. Uiteindelijk wordt dit hele systeem van waarden en normen op zij gezet door een aantal mensen die zich niets aantrekken van de traditie en alleen uit zijn op eigen macht en eigen roem. Overigens werd wel vanuit het systeem van waarden en normen zoals gestimuleerd vanuit de Republiek vooral het streven naar eer en glorie erg bevorderd.
Een aantal mensen volgt deze richtlijnen tot het uiterste met de consequentie dat hierdoor de Republiek haar einde vind. Door de onderlingen competitie en na-ijver van deze mensen komt de Republiek ten einde en wordt na een triumviraat vervangen door een keizerrijk.
Deze hele verwikkeling wordt in dit boek erg boeiend beschreven.

Opinie: De auteur heeft een diepgaande kennis van de hele Romeinse wereld en de Romeinse gedachtegang. Duidelijk blijkt uit het boek dat de auteur een erg uitgebreide voorstudie van de Romeinse tijd heeft gemaakt en erg veel details kan geven. Vooral de beschrijving van de denkwijze en de waarden en normen van het Romeinse volk zijn bijzonder boeiend om te lezen. Dit geeft ook aan dat door de details het boek waarschijnlijk veel minder boeiend is voor mensen die enige voorkennis van deze tijd missen. Ter voorbereiding van dit boek is het zeker aan te bevelen de boeken van Harris of Williams te lezen die wat dat betreft iets meer toegankelijk zijn. Maar als vervolg op deze boeken is dit boek zeer zeker aan te raden en geeft ook een schat aan toegevoegde informatie.