Dit is gewoon een prachtig boek. Vooral voor mensen die wat ge√Ønteresseerd zijn in de luchtvaart. Zowel over de technische aspecten van vliegtuigen als over de moordende concurrentie op de vliegtuigmarkt wordt iets gezegd. Ook de macht die de pers hierop kan uitoefenen komt aan bod. Ook zou je het boek wel kunnen beschouwen als een soort synthese van de (lichtere) vliegtuigongelukken van de voorbije 20 jaar. Alle incidenten die er in voorkomen, zijn in het echt ook gebeurd.

Dit alles zit verwerkt in een geweldig verhaal met als hoofdpersoon Casey Singleton, adjunct-directeur bij Norton Aircraft. Na een ongeluk met de TPA 545 is zij eigenlijk degene die de spanningen tussen de pers, de autoriteiten, de ongeruste Amerikaanse bevolking en de vliegtuigmaatschappijen en Norton Aircraft moet oplossen, terwijl de concurrenten (vooral Boeing en Airbus) natuurlijk liever zouden zien dat Norton failliet gaat. Dit alles terwijl ze moet achterhalen wat er werkelijk gebeurd is aan boord van de TPA 545 en terwijl er al een economische crisis heerst bij de vliegtuigbouwer...

Het boek leest als een trein en is een regelrechte aanrader voor de liefhebbers van het genre!