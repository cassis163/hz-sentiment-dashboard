Patricia Snel heeft een ongelooflijk spannende thriller geschreven met haar nieuwe boek ‘De Violiste’. De violiste gaat over Amber Kaufmann, violiste, wiens leven overhoop wordt gehaald als haar man en manager, Kurt, opgepakt wordt door de politie in verband met de vondst van het lichaam van Lena Miller. De zeventien jarige Lena verdween drie jaar eerder op mysterieuze wijze en is de dochter van een bekende politicus. Amber ’s wereld stort door de negatieve publiciteit die hierdoor ontstaat. Amber gaat samen met oud rechercheur O’Connor op zoek naar de waarheid om haar relatie en carrière te redden. Maar wat is precies de waarheid?...
Patricia Snel heeft zichzelf overtroffen met dit boek. Het begint al bij het begin - de proloog doet precies waar het voor bedoeld is. Het zet meteen de toon en je krijgt enorm veel zin om door te lezen. Na deze drie pagina’s heeft het boek je volledig in zijn macht. Vanaf dit moment blijf je continue meedenken met de hoofdpersoon Amber om erachter te komen wie er verantwoordelijk is voor het overlijden van Lena.
Persoonlijk vind ik ‘De Violist’ haar beste werk tot nu toe. Waar ik bijvoorbeeld bij het boek ‘De Jacht’ vond dat het verhaal pas laat op gang kwam, pakt Patricia Snel je in dit boek al vanaf de eerste pagina’s in. Bij dit soort boeken, waarbij de dader van een misdrijf wordt gezocht, heb je vaak dat je continue denkt “Nee, dit kan de dader nog niet zijn, het boek heeft nog 100 pagina’s over” of iets dergelijks. In dit boek heb ik echter nooit dat gevoel gehad. Dit komt onder andere doordat het boek je zo inpakt dat je nauwelijks in de gaten hebt hoeveel pagina’s er nog zijn. Ook blijft Patricia Snel op zo’n manier wisselen van verdachten, dat het je continue verwacht dat het weer gebeurd, of dat ze toch weer terug zal vallen op een oude verdachte. Dit maakt het boek spannend tot de laatste pagina.
Laat je vooral niet tegen houden door het woord “thriller”. Persoonlijk vind ik het woord thriller meer klinken alsof het geschreven is om je bang te maken, met veel enge gebeurtenissen. Het is ontzettend spannend, in de zin van dat je wilt weten wat er precies met Lena gebeurd is.
Kortom, ga vooral dit boek lezen als je van iets wat spannende boeken houdt die je volledig in hun greep houden. Zorg er wel voor dat je er aan begint als je een paar uur kan doorlezen, want ik garandeer je dat je na pagina 3 het boek niet meer zal willen wegleggen!