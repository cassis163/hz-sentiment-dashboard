Ik had de kans gekregen om dit boek te lezen voor de boekenbloggerklus, het boek zelf had ik gekozen op basis van de titel, wie wil er nu geen boek lezen die "mijn hemel" noemt. Na wat opzoekwerk zag ik de cover, wat een mooie artistieke cover.
De auteur Jos Lammers, Nederlandse auteur, journalist, bekend van kinderboeken en literaire non-fictie. Dit boek "mijn hemel" is een roman, na archiefonderzoek, beschrijft Jos Lammers het leven van Carolien Bursik de oma van zijn vrouw.
Ik ben in het boek vrijdag begonnen en zaterdag had ik het uit, het boek leest als een sneltrein of anders gezegd je zit op de trein en wil er niet af. Tevens staan er prachtige pentekeningen in van "Helen van Vliet" die echt wel een toegevoegde waarde is aan het verhaal.
1940 - Rotterdam Jan-Louis, 17 jaar loopt dagelijks langs de Lange Baanstraat, om een glimp op te vangen van de vrouw voor het caf√© "mijn hemel", de vrouw die naar elke man een klein knikje met haar hoofd geeft. Een gebaar dat voor Jan-Louis zowel gezellig als ongemeen opwindend is. En dan wordt Jan-Louis 18 jaar, de dag waar hij zo naar heeft verlangt. De dag dat hij zijn zenuwen overwint en binnenstapt, kennismaakt met de vrouw Carolien. Een mooi gesprek start aan de bar tussen Carolien en Jan-Louis, hij neemt potlood en papier en begint een schets van haar te maken. Terwijl hij tekent begint Carolien te vertellen, haar levensverhaal, haar overleven, haar keuzes, haar plaats binnen een klein seksimperium in de Amsterdamse Pijp.
De auteur neemt je mee, zo mee in het leven van Carolien. Maar tevens in een rauwe wereld, met op de achtergrond beschrijvingen van een oud verleden, huizen zonder stromend water, huizen zonder elektriciteit, kledingdracht, gevolgen van de eerste wereldoorlog. Maar ook de personages, de auteur heeft niet veel woorden nodig om toch het gordijn op te tillen, om je Petra, Carolien, Piet en Koen beter te leren kennen. Het thema van het boek is wanhoop en overleven in een wereld van prostitutie, over vriendschappen en keuzes die je smijten in een vicieuze cirkel des levens. De laatste bladzijde, zijn zeer informatief en worden verteld door de auteur, hoe hij de speurtocht is begonnen naar het leven van Carolien Brusik maar ook wat het gevoel was op dit moment.
Ik heb getwijfeld tussen vier sterren en vijf sterren, maar kon geen enkele reden geven voor de vier, het boek had me in de ban, mijn eigen wereld draaide door, maar Carolien had mijn hand vast, hier spreek ik echt over een aanrader.