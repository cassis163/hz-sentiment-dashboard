De 16-jarige Martha Honeydew wordt gearresteerd voor moord. Overduidelijk schuldig: ze heeft het pistool in handen en bekend de moord. Hierdoor belandt ze in death row. Door middel van een televisieshow, Death is Justice, bepalen kijkers of Martha schuldig wordt bevonden aan de moord en hiervoor de doodstraf moet krijgen. Elke dag wordt ze in een andere cel gezet, zeven dagen lang. Elke cel heeft een andere manier om de gevangene te martelen en elke cel is interactief. Martha heeft de moord bekend, maar wat zeggen de bewijzen...?

Kerry Drewery heeft met Cell 7 echt een gruwelijke en unieke wereld neergezet. Doordat de normale dodencel te lang duurde en hierdoor de staat teveel geld kostte, is de interactieve dodencel in de wereld gebracht. Mensen kijken naar een manipulatief televisieprogramma en bepalen hiermee het levenslot van een ander. Gewoon... Gruwelijk!
Gelukkig blijken er mensen in deze wereld te leven die het niet eens te zijn met deze manier van rechtspraak. Langzaam en gestaag wordt de reden bekend waarom Martha de moord bekende en wat er allemaal speelde. Is ze schuldig of toch niet? Een race tegen de klok, want de tijd tikt voor Martha...

"Death is Justice!"

Cell 7 is toegankelijk geschreven. Dingen waar misschien wat vraagtekens bij zouden kunnen staan worden netjes uitgelegd, zonder afbreuk te doen aan het verhaal. Het is helder en duidelijk. Je leest vanuit verschillende personages, wat het boek en de karakters open maakt en er sympathie kan groeien. Helaas blijft de eerste helft van het boek vrij afstandelijk en pas na deze helft is er ruimte gemaakt om de karakters uit te diepen. Dit maakt de eerste helft enigszins saai, hoewel het ook noodzakelijk is om deze wereld uit te leggen omdat het een totaal nieuwe wereld betreft. De spanningsopbouw is erg goed gedaan en op momenten Ã©cht heel spannend.

Mensen die van dystophische YA's houden met spanning en complotten, zouden Cell 7 absoluut moeten lezen, die gaan niet verveeld worden! Mij heeft het helaas niet geraakt zoals verwacht. Waarschijnlijk omdat het 5 sterren bleef regenen en mijn verwachtingen hierdoor gewoon te hoog waren geworden. 3,5*.