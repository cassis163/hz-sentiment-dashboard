Jasper en Sam kennen elkaar al jaren, hun vriendschap gesterkt door een tragische gebeurtenis. Maar hoewel je zou denken dat deze twee hun portie leed wel hebben gehad wordt Jasper toch gediagnostiseerd met kanker. Gemotiveerd door de strengste deadline indenkbaar laat hij zich door zijn beste vriendin Sam overhalen om zijn ultieme droom te realiseren: zingen voor een groot publiek.

Hart-Slag wordt verteld vanuit het wisselende perspectief tussen Jasper en Sam. Dat is een fijne manier om de personages te leren kennen. Je ontdenkt hoeveel de twee voor elkaar betekenen en welke trieste gebeurtenis hun vriendschap heeft bevestigd.

Een van de vele redenen waarom het boek zoveel impact maakt op lezers is omdat het naast een mooie boodschap ook inspireert om jezelf eens af te vragen: haal ik wel alles uit het leven wat erin zit?

Na Jaspers verpletterende diagnose gaan de twee met een heerlijke carpe diem mentaliteit op reis om Jaspers laatste wens uit te laten komen.

Het is een hartverwarmend verhaal, met een plotwending die benadrukt hoe knap Joanne Carlton schrijft.