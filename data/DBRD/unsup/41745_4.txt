Pc Cast – Godin uit vrije wil (partholon trilogie, deel 2).

Shannon geniet van haar leven in Partholon. Ze is gelukkig met haar nieuwe vrienden, status en haar zeer knappe echtgenoot ClanFintan. Totdat ze zich ziek gaat voelen. Ze geniet niet meer van haar wijn of van haar drinken? Wat is er toch aan de hand met haar? Ze komt er snel genoeg achter wat de oorzaak is. Net als ze daar aan gewend kan raken……Wordt ze teruggebracht naar de gewone wereld. Ze komt in de armen terecht van Clint, het evenbeeld van ClanFintan. Ze weet niet hoe ze naar hem moet kijken en of ze überhaupt wel naar hem kan kijken. Ze wil terug naar Partholon, haar volk heeft haar als de uitverkorene van Epona nodig. Maar eerst moet ze Nauda verslaan. Het kwaadaardige wezen is weer terug! Rhiannon heeft er een handje in gehad om hem terug te brengen. Zij is ook in de gewone wereld, maar is Shannon’s kwade evenbeeld.
Shannon kan pas terug als het kwaad de wereld uit is. Samen met Clint gaat ze de strijd aan. Ze ondekt haar krachten steeds meer en voelt hoe bijzonder het is om de uitverkorene te zijn van een Godin als Epona. Nauda gaat achter de mensen aan die zij liefheeft. Ze kan dat niet toestaan!
De strijd tussen goed en kwaad gaat door! Maar kan het goede dit wel overwinnen? En wat is nou eigenlijk het goede? Niemand kan ooit helemaal goed of helemaal kwaadaardig zijn, toch?!
Het is spannend en er zit wederom leuke krachtige humor in. Maar ook veer verdriet en pijn.
Hoe en of ze zich er doorheen slaat moet je echt zelf gaan beleven. Echt weer een heerlijk verhaal om in weg te dromen. Goed geschreven en vooral korte hoofdstukken. Een aantal hoofdstukken zijn erg lang. Leest zo snel als een hogesnelheidstrein. Voor je het weet ben je bij de laatste bladzijde. PC Cast doet het toch gewoon maar weer! 4 sterren****