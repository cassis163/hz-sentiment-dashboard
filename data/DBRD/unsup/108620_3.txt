De titel dekt de lading niet volledig, de tips zijn veel uitgebreider dan alleen maar meer koffie te drinken (overigens geen cappuccino of latte). 3 tot 4 koppen koffie per dag vind ik niet extreem veel. De Zweden drinken veel meer koffie dan 3 tot 4 koppen op een dag. Overigens wordt geadviseerd ’s middags geen koffie meer te drinken, dan slaap je niet en goed slapen is ook heel belangrijk. Overigens geldt voor thee hetzelfde. Als ik bedenk dat ik makkelijk 1,5 liter thee op een dag drink zit dat in ieder geval wel goed. De omslag is simpel, Scandinavisch naar mijn smaak. In het boek wordt uitgegaan dat heel veel problemen en ziekten ontstaan door ontstekingen in je lichaam. Dat vond ik wel bijzonder. Het boek staat vol met al wel bekende adviezen, een beetje meer van hetzelfde maar aan de ander kant toch ook wel weer verrassende dingen. Zitten is niet goed regelmatig bewegen is heel belangrijk dat is wel bekend. Hoe doe je dat als je een zitten beroep hebt? Hier wordt gezegd: zorg voor een sta-bureau kan je zitten afwisselen met staan en dat zorgt voor een betere verbranding en dan val je jaarlijks 10 kilo af als je totaal 2 uur per werkdag staat. Vitamine D wordt ook als belangrijk gezien. Ik vind persoonlijk de tip om midden op de dag in de zomer 15 tot 20 minuten onbeschermd in de zon te zitten nogal gevaarlijk. Zonnebrand blokkeert de UV-stralen die de opname van vitamine D bevorderen. Ook moet je wachten met douchen want anders raak je het in wateroplosbare vitamine D kwijt.
Behalve tips op gebied van voeding en drinken worden ook levensstijl tips gegeven om b.v. stress te voorkomen zo is een van de tips om te vergeven, jezelf en anderen. Maar ook bewegen, slapen en een optimistische levensstijl worden genoemd.
Ik zelf had iets meer terug verwacht van de Zweedse levensstijl, een vergelijking b.v. tussen b.v. Nederland en Zweden. De Zweedse levensstijl is heel rustig, geen stress, komt het vandaag niet dan morgen wel. Er wordt wel verwezen naar onderzoeken uit met name Zweden en ook Denemarken. Ik had daar iets meer van verwacht. Toch wel een heel interessant boek met leuke tips en ideeën om rustig op te pakken. Het is een leuk cadeauboek om te geven aan familie of vrienden. Het boek krijgt van mij een 7,5. Bedankt @kosmos uitgevers voor het mogen lezen.