In deze bundel van 1 novelle en 11 verhalen neemt Johan je mee in een universum die net in de toekomst begint tot aan het uitdoven van het heelal aan toe. Het was weer eens lekker om echte Science Fiction verhalen te lezen die zich allemaal afspelen in het zelfde universum. Hulde ook hiervoor voor de uitgever die dit aandurft.

Het is moeilijk om een bundel te beoordelen, er zaten mooie verhalen tussen en verhalen die mij minder aanspraken. Johan heeft een rijke fantasie en hij weet dat mooi om te zetten in woorden en beelden. Vooral als hij aan het einde van de tijd zit. Toch vergeet hij de menselijkheid niet. Zijn verhalen zijn er vooral om te verbazen, hierdoor blijven de karakters wat achter.
Het mooiste verhaal vond ik de novelle Conquistador. De werelden die hij beschrijft zijn verbazingwekkend, terwijl je meevoelt met de hoofdfiguur in zijn eenzame dooltocht. Verder trokken mij de verhalen aan het einde van het heelal en tijd aan. Hierin is Johan op zijn grootst bezig, maar hij vergeet het kleine ook niet. Hier zitten interessante thema's tussen.

Van mij mag Johan veel meer schrijven in dit universum. Er is nog genoeg te ontdekken. En als Johan meer aandacht zou besteden aan karakter ontwikkeling dan worden die verhalen alleen maar mooier, want de verbeeldingskracht heeft hij al ten toon gespreid in deze bundel.