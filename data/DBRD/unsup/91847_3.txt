De nieuwe Lars Kepler zorgt voor grote trek. De eerdere boeken met Joona Linna waren bijzonder smaakvol, zeker qua spanning en hoofdrolspelers.
Toch viel het boek Jager mij niet zo mee. Wellicht komt dit door de hoge verwachtingen opgebouwd door de eerdere delen, waarbij de vorige drie delen wat mij betreft echte toppers waren.
In dit boek speelt een tragische dader de hoofdrol. Zijn daden zijn gezien zijn achtergronden niet eens zo onbegrijpelijk, maar wel gruwelijk. De jacht op de dader verloopt met horten en stoten. Sommige gedeeltes in het boek zijn overbodig en hebben een overkill aan actie. Verder zijn bepaalde karakters in het boekt vrij plat en de voortdurende en te heftige wisseling van decor wordt te vaak gedaan. Uiteindelijk komt het allemaal de spanning niet ten goede. Bepaalde mise en scenes hebben raakvlakken met andere thrillers. Het is allemaal al eens beschreven. Uiteindelijk is het de kok die het boek redt. Je hoopt dat hij dan toch de queeste overleeft.
De laatste bladzijden van het boek hebben een verrassing en mogelijke redding van de Linna serie in petto. Komt zijn antagonist weer terug? In ieder geval miste ik hem nu al in dit verhaal.