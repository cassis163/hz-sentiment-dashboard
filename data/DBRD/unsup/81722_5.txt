Ken Follett schrijft boeken die ik erg graag lees. Ze zijn spannend en de intriges die zich langzamerhand in het verhaal ontvouwen zijn geweldig. Daarnaast is het bij dit boek zo dat iedereen die het leest begrijpt dat dit best had kunnen gebeuren.... want met de huidige technologie is dat allemaal mogelijk.

Een researcher ontwikkeld software om in diverse databases te zoeken naar tweelingen waarvan de een slecht is (dus misdadige trekjes heeft ontwikkeld) en de ander niet, terwijl ze gescheiden van elkaar opgroeiden. Dit programma werkt zo goed, dat de FBI, om andere redenen, haar software wil testen en deze eventueel zelf wil gaan gebruiken.

In haar onderzoek komt ze een testpersoon tegen die er wel heel aantrekkelijk uit ziet. Deze blijkt een tweelingbroer te hebben die in de gevangenis zit, een identieke tweeling, die echter niet op dezelfde datum is geboren. Haar testpersoon wordt vervolgens er van beschuldigd dat hij iemand heeft aangerand, en dat blijkt ook nog eens de beste vriendin te zijn van de researcher. Is hij echt de aanrander? Of is er n√≥g een broer, is er sprake van een drieling? En waarom wordt haar onderzoek opeens stopgezet door haar leidingevende? Wat is de invloed van de sponsor van de universiteit? Dit bedrijf staat op het punt te worden verkocht... heeft dat er iets mee te maken?\

Je moet het boek echt tot het einde toe uitlezen voor de ontkoping, maar geloof me: als je van een echt goede thriller houdt heb je daar geen enkele moeite mee met dit boek!