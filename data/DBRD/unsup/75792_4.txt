Vermoorde liefde is het zevende boek in de serie over Eve Dallas van JD Robb, maar het eerste boek dat ik daarvan heb gelezen. Het speelt zich af in de toekomst, wanneer precies kon ik niet ontdekken, maar zo rond 2100.

Het zijn de weken voor kerst en Eve krijgt te maken met een seriemoordenaar die zich verkleed als kerstman. Hoe kun je New York beschermen tegen een seriemoordenaar als je niet kunt vertellen dat hij er uit ziet als een kerstman? Want dat zal tot grote paniek zorgen. De slachtoffers hebben een link via de datingservice Personally Yours, dat gerund wordt door de tweeling Rudy & Piper. Is de moordenaar een persoon die met de slachtoffers heeft gedatet of is het een van de medewerkers?

Ik geef dit boek 4 sterren, het hadden er 5 kunnen zijn, maar ik vond het verhaal te lang duren, het duurde te lang voordat er iets spannends gebeurde. Ik werd wel in het verhaal gehouden, maar een spannende plottwist had eerder gemogen. Of het boek had 100 bladzijden minder kunnen zijn. Toch 4 sterren voor dit spannende boek!