Een verrassende tweede bundel korte verhalen en novelles van de pen van Pen Stewart. Haar geest vliegt in verwarring zoveel kanten op, dat gedachten niet in één verhaal te vangen zijn. Of juist wel? Zijn het de aardse thema’s die in een magische wereld voor een verrassende wending zorgen of is het juist omgekeerd? Zeven unieke verhalen spelen met de lezer. Of is het juist het achtste verhaal, zonder woorden, waar Pen de lezer mee weet te raken?

Hoe luguber de personages in hun verschijningen soms mogen lijken, de menselijke boventoon weet feilloos een ziel te raken. Pen Stewart toont met de bundel haar kwaliteiten, zowel in woord als met beeld. De cover is van haar hand.

Wat wij Pen willen meegeven is om iets meer aandacht te schenken aan het ritme onder haar teksten. Dit terzijde geschoven: wij wachten met spanning op een volgende bundel van haar hand of misschien verrast zij ons met een roman.

Inanna van den Berg