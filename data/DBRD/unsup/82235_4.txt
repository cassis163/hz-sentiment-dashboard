In ‘Over het spoor’ wordt het verhaal verteld van drie jongens die enkele jaren terug veroordeeld zijn voor de moord op een tienjarig jongetje, Jordi.
Ingmar, die aanzien wordt als leider van de drie jongens, benadert Stella om zijn verhaal neer te schrijven.
Stella droomt er al langer van een boek te schrijven, en neemt dit voorstel aan.
Haar vader woont met haar stiefmoeder in Hilversum, de plaats waar alles 7 jaar geleden gebeurde. Ze besluit dan ook tijdelijk bij hem in te trekken om zo meer tijd te kunnen doorbrengen met de hoofrolspeler uit het verhaal.
Hoe meer ze verdiept geraakt in het verhaal, hoe meer tegenstrijdigheden ze tegenkomt. Wie spreekt de waarheid en wie niet?

Het tempo waarin het verhaal vertelt wordt, ligt redelijk hoog. Dit stoort echter niet echt.
De personages werden goed uitgewerkt, je krijgt een goed beeld van hun verleden, en hoe ze in het heden staan.
Of het de titel ‘geniale psychologische thriller’ – zoals het boek beschreven wordt op zijn achterflap – helemaal past bij dit boek … Niet helemaal. Maar het is wel een vlot, spannend boek dat goed wegleest.