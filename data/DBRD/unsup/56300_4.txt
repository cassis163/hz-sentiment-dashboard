Een man van goede hoop… dat is zeker wat je over Asad kunt zeggen! Goede hoop heeft hij altijd gehouden en dat kan niet makkelijk zijn geweest. Het verhaal over Asad is waargebeurd, het verteld het leven van een man die al op jonge leeftijd er alleen voor komt te staan en zijn weg moet zien te vinden te midden van geweld en ellende. Hij maakt keuzes die achteraf misschien niet de handigste zijn geweest, maar wel te begrijpen zijn. Het verteld het verhaal van duizenden vluchtelingen en maakt hun vlucht stukken begrijpelijker! Gelukszoeker, zoals velen hier nu roepen over vluchtelingen, is nu niet direct een woord dat je voor Asad kunt gebruiken, vooral niet na het leven dat hij achter de rug heeft.
Het boek geeft een indrukwekkend inkijkje in het leven van een vluchteling, met voortdurend angst en om je heen kijken. Het is vlot geschreven, maar het is geen ‘makkelijk’ boek dat je even aan het zwembad leest. Neem er de tijd voor, het is zeker een aanrader!