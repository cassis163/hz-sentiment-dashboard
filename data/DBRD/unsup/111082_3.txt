Het boekje doet zijn naam eer aan. Het is een ABC voor de beginnende website/webwinkel ondernemer in een handzaam formaat en zeker niet te dik. Met zo'n 65 pagina's inclusief voorwoord, inleiding en dankwoord wordt je als lezer door de wereld van internet termen geholpen. Bij de index riepen sommige begrippen bij mij de kriebels op maar door de eenvoudige uitleg werden ook deze duidelijk. Het sluit dus prima aan bij de doelgroep...Ik snap nu wat ze bedoelen als de termen sliders, dropshipping of analytics om mijn oren vliegen. Helaas werd niet bij elk begrip duidelijk hoe je het toe kan passen. Het is immers een woordenboek.

Mijn interesse is echter gewekt en nu zou ik wel een stapje verder willen. Want nu ik weet wat al die betekenissen zijn zou ik sommige dingen ook wel willen toepassen. Dus wie weet maken de heren nog een vervolg om ons leken weer een stapje verder te helpen?