slechte finish,De stenen kist van Kjell Eriksson ligt nu al een paar maanden voor slechts 3,95 euro in de winkel. Omdat de Scandinaviërs het in mijn ogen goed doen in thrillerland, besloot ik ook eens iets van deze heer te lezen. Inhoudelijk een spannend begin. Vrouw en kind worden vermoord en de man/vader is verdwenen. Conclusie ligt voor de hand, maar de zaak is natuurlijk minder eenvoudig dan ie lijkt. Rechercheur Ann Lindell onderzoekt de zaak en stuit uiteindelijk op een aantal bizarre zaken die te maken hebben met medische experimenten.

Qua mening over dit boek bevind ik mij tussen Ine en Gerd in. Het is goed geschreven, de sfeer is pakkend. Het begin is spannend en intrigerend. Maar het duurde me allemaal te lang. Ik had soms de neiging om paginas te gaan overslaan. Eriksson besteedt veel aandacht aan in mijn ogen soms irrelevante details (inderdaad, die tuinen!). Maar misschien moet je van tuinieren houden omdat te waarderen. Maar ook het gekweel van Ann kon mij niet altijd bekoren. Ze doet te moeilijk. Toch vond ik het al met al een aardig boek, zeker voor deze prijs, dus nog wel net drie sterren waard. En de uiteindelijke plot zit goed in elkaar. Het verhaal begint lekker, maar het duurt wel erg lang voordat we via allerlei omwegen bij de finish aankomen.