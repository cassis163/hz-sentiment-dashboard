Billy Casper, is een jonge jongen die het niet makkelijk heeft, zijn vader is niet meer thuis, zijn moeder houdt er steeds andere vrienden op na, en zijn broer Jud (halfbroer) kan Billy niet luchten of zien.
Op school is het nog erger, hij wordt als kleine jongen gepest door de grotere jongens en wordt bepaald niet geholpen door de leerkrachten, op 1 na: meester Farthing.
Billy heeft echter zijn interesse gevonden (aan school heeft hij een broertje dood) in het africhten van een valk die hij uit een nest heeft gestolen en Kes heeft genoemd, het beest is alles voor hem.
Op een dag moet hij voor zijn broer naar het wedkantoor om in te zetten voor een paardenrace, maar hij besluit het geld in eigen zak te houden om ander andere vlees voor Kes te kopen, en daar gaat het mis.

Het is een vrij dun boekje, maar het komt wel binnen zeg, in no time verovert Billy je hart en je voelt zijn emoties als het ware in je kruipen, het is een heel bekend boek begreep ik, maar ondanks dat ik toch al wat tegen gekomen ben in het lezerswereldje is dit boek nooit onder mijn aandacht gekomen, maar gelukkig beter laat dan nooit, wat een geweldig boek !!