Het laatstse boek van Indridason is opnieuw een opmerkelijk schot in de roos! Hoewel de verwachtingen hoog waren na de voorgaande boeken worden die opnieuw moeiteloos ingelost.
Indridason behoort gewoon tot het beste dat er op de markt in omloop is, punt uit
Eenvoudige (en daardoor uitermate krachtige) taal, een verhaal dat staat als een huis, menselijke personages... en ondanks de melancholische ondertoon in de boeken van Indridason toch een vleugje (zij het gortdroge) humor.
Het enige minpunt dat kniesoren zouden kunnen ontdekken is het feit dat politiemannen de tijd hebben om zich te bekommeren om een lijk dat al meer dan dertig jaar dood is, maar dan moet er snel worden bijverteld dat de misdaadcijfers in IJsland inderdaad aan de lage kant zijn en het wel degelijk mogelijk is. Gewoon een must voor iedereen die op zoek is naar een goed boek!