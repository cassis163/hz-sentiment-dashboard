Dumplinâ€™ van Julie Murphy is een heerlijk YA boek om te lezen.
De cover van het boek is ook erg leuk: hoofdpersoon Willowdean staat in avondjapon bijna te stralen en boven haar hoofd het kroontje dat wijst op een overwinning?

Willowdean is namelijk een tiener met een maatje meer waar ze zelf geen moeite mee heeft. Pas als ze een relatie krijgt haar collega Bo gaat ze zichzelf toch anders bekijken. En dan doet ze iets wat niemand had verwacht: ze geeft zich op de lokale Miss verkiezing!
Sommige situaties zijn hilarisch, andere hartverscheurend.

Dit boek was een verademing om te lezen: nu eens niet een superknap, genie-achtig en prachtig mooie hoofdpersoon, maar iemand waarmee je jezelf kan identificeren. Willowdean (Will) is een krachtig personage, gaat haar eigen gang, maar heeft toch zo haar eigenaardigheden. Ze heeft een maatje meer, maar dat weerhoudt haar er niet van om mee te doen aan een Miss verkiezing. In onze maatschappij wordt schoonheid aangeprezen. Door het lezen van dit boek word je als lezer hierover aan het denken gezet, ook omdat Willow in het boek steun heeft.

De schrijfstijl is fijn, het verhaal leest lekker weg, soms iets te snel. De bijfiguren zijn ook goed neergezet: een hartsvriendin, een moeder die alleen maar oog heeft voor de aankomende verkiezing en uiteraard ook een kreng van een klasgenootje. Julie Murphy heeft met dit boek over een opvallend meisje, dat je in je hart sluit, een goed verhaal neergezet.
Ik vond het een heel erg leuk boek en ga deze auteur zeker in de gaten houden. Hartelijk dank aan Uitgeverij Moon voor het recensie-exemplaar. Ik heb erg van dit boek genoten.