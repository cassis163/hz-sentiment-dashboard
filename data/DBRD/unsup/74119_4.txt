Bij het zien van de cover heb je niet meteen een idee waar het boek over zou kunnen gaan, hooguit dat het jaartal je het gevoel geeft dat je terug in de tijd gaat.
Op een vlotte, beeldende, humorvolle manier is dit boek geschreven waardoor het lekker vlot wegleest. Soms moet je een traantje wegpinken omdat het even een emotioneel stukje is, een andere keer wordt je boos op een karakter, hoe die zo onrespectvol kan zijn. Het boek is opgedeeld in 23 hoodstukken die allen een passende titel hebben zodat je een idee hebt waar het betreffende hoofdstuk. over kan gaan. Het verhaal eindigt met een nieuwsgierig makende epiloog naar het volgende deel. Je wilt weten hoe het verder zal gaan en of bepaalde gebeurtenissen uiteindelijk anders gaan lopen dan eerst de bedoeling was. Het verhaal is onvoorspelbaar, steeds als je een vermoeden hebt hoe het verhaal gaat lopen, gaat het een totaal andere kant op.
Geregeld moet je lachen om Lisa, die op bepaalde punten niet helemaal normaal is, maar dat maakt haar juist leuk en kan deels herkenbaar zijn voor sommige mensen. Mocht je geen tweeling kennen en denken dat tweelingen altijd hetzelfde karakter hebben, dan kan je in dit boek ontdekken dat dat niet altijd zo is, dat ze soms zelfs als een dag en nacht van elkaar kunnen verschillen. De auteur heeft zich goed ingeleefd in de verschillende karakters.

Lees verder op https://surfingann.blogspot.nl/2018/01/time-travel-girl-1989-susanne-wittpennig.html.