Dit boek “De trooster “ wat ik mocht lezen in het kader van de Libris Literatuur, is een kennismaking met de auteur Esther Gerritsen, het gaat over een kloosterorde, waar Jacob de inwonende koster/ conciërge is .Hij heeft
een aangeboren scheef gezicht wat hem altijd een eenling heeft gemaakt. Als hij een deurpost aan het schilderen is, hij is altijd bezig met allerlei klusje voor de broeders in het klooster, komt Henry aan, een man van middelbare leeftijd. Het is een politicus met die een #metoo-achtig schandaal heeft. Omdat de broeder die de gasten in het klooster meestal ontvangt niet aanwezig is, brengt Jacob Henry naar zijn kamer.
Henry wil in het klooster zijn zonden eens overdenken en het klooster staat open voor retraitegasten. Jacob neemt hem onder zijn hoede, op een dag komt zijn vrouw Alicia , zij wil hem weer mee terug nemen maar Henry wil blijven.
Omdat het bijna Pasen is, wil Jacob samen de kruisweg lopen, ook wil Henry op zijn beurt graag dat Jacob bij het Paasvuur aanwezig is, wat eigenlijk een heidens ritueel is. Daar wordt flink gedronken met alle gevolgen van dien.
Het is een boek wat mooi geschreven is en fijn om te lezen is, dus de kennismaking was erg prettig.

Een mooie zin in het boek vond ik:
Het is de melodie waarop ik loop en zo lijkt mijn gang nooit mijn eigen gang, meer een gehoorzaam volgen.