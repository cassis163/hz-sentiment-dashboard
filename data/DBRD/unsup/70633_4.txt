Een paar weken terug las ik Schoon genoeg, het eerdere boek over en van Thomas Dekker. Dit keer wordt, in hoofdlijnen, hetzelfde verhaal verteld door Thijs Zonneveld. En dat is vergeleken met het eerdere boek echt een verademing. Het leest veel prettiger weg en geeft naar mijn idee een eerlijker beeld van hoe Thomas Dekker als zeer talentvolle wielrenner naar de verkeerde middelen greep, betrapt werd en probeerde (zonder doping) terug te komen naar zijn oude niveau. Het geeft een goed beeld van de druk die er op de schouders van de renners rust en hoe Thomas Dekker geen grenzen kende in zijn jacht op overwinningen.