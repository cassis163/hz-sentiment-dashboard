Volgens Max Pam is het een zegen voor ons lezers, dat Koch met Jiskefet is gestopt. Koch had nu alle tijd om zijn meesterwerk Red ons, Maria Montenelli te evenaren met Het diner als resultaat.
Als ik het met Pam eens zou zijn, zou dat betekenen dat ik boeken zoals Eten met Emma of Odessa Star met aanmerkelijk minder plezier gelezen zou hebben (en dat is niet zo). Maar toch, Het diner is wel weer een heel leuk boek! Al zit dat leuke hem vooral ook in de herkenning. Het restaurant waarin het diner genuttigd wordt is De Kas in Park Frankendael in de Amsterdamse watergraafsmeer. Drie maanden van tevoren reserveren, ik vraag me af of dat zal veranderen na dit boek! Bloedstollend spannend was het allemaal niet maar de sfeer heeft inderdaad wel iets van Festen. Lezen dit boek!