Sommige mensen zullen denken dat thrillers over duiken saai zijn, maar niets is minder waar. Paul Goeken weet alles zo levendig te beschrijven dat je als duikleek het duiken zelfs zeer interessant gaat vinden. In het boek staan geen moeilijke termen beschreven dus de leken hoeven zich ook geen zorgen te maken of ze alles wel zullen begrijpen. Dodelijke stijging is het tweede boek van Paul Goeken en je kunt merken dat hij wel pap heeft gegeten van het schrijven. Een thriller zoals Dodelijke stijging lees je maar zelden. Het begin van het verhaal is zeer pakkend en neemt je mee in de wereld van het duiken. De rest van het boek is interessant om te lezen en om even terug te komen op de leken, deze leren toch een paar dingen over het duiken. Dit gebeurd veelal onbewust, maar het zijn toch leuke wetenswaardigheden. Ook leer je je een beetje in te leven in het leven van een duikinstructeur en dat is vaak ingewikkelder dan je denkt.

Het plot van het boek is zeer spannend. Als je eenmaal begint te lezen kun je bijna niet meer stoppen. Dat heeft bij mij geresulteerd tot het frequent verslapen, omdat ik helemaal in het boek opging. Dat Paul Goeken de Nederlandse John Grisham genoemd wordt is geen misplaatste titel. Hij heeft zeer veel talent en ik weet zeker dat we nog veel van hem zullen horen! Ik verheug me nu al op zijn derde boek, wat ik zeer zeker met veel plezier zal gaan lezen.