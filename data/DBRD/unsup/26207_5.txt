Een heerlijke weglezer geschikt voor jong en oud, met net als in haar eerste boek: Zes maanden zonder, staat Ierland en de mooie landschappen centraal.

Het verhaal gaat over Lisa die dierenarts is in Ierland en daar ontzettend veel plezier uit haalt, ze peinst er dan ook niet over om nog terug naar Amsterdam te keren. Met haar liefdesleven gaat het wat minder, ze zou graag een relatie willen, maar dit gaat lastig aangezien ze niet veel heeft met de lokale mannen uit de streek, tot ze op een dag naar een groot landhuis word gestuurd door haar baas. Daar ontmoet ze William een op het eerste oog een uit de hoogte geschoten rijkeluis zoon die niet al te veel humor lijkt te hebben, hij is niet echt op zoek naar een relatie maar wanneer hij wegens omstandigheden de hulp van Lisa moet inschakelen komt daar misschien toch verandering in.

Als je net als mij fan bent van een goed geschreven feelgood/ chicklit is dit zeker een aanrader, je komt vanaf de eerste pagina in een heerlijke leesflow en je wil het boek eigenlijk niet meer weg leggen tot je bij de laatste bladzijde bent!