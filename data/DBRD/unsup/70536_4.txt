Sara verhuist naar Stockholm nadat haar vader in een brand is omgekomen. Ze wil haar trauma’s in die stad verwerken door een nieuw bestaan op te bouwen. Ze droomt ervan een leven te kunnen leiden, zoals ze altijd gewild heeft, maar al snel gebeuren er vreemde dingen waar ze geen verklaring voor heeft. Beeldt ze zich in dat het steeds vreemder wordt of gaat ze aan haar geestelijke gezondheid twijfelen?

De dreigingen worden steeds heftiger en onduidelijker is waar het vandaan komt en waarom? Heeft het iets te maken met de dood van haar vader en de raadselachtige documenten die ze in zijn kantoor heeft aangetroffen?

De eerste indruk die de donkere en mysterieuze cover met de daarop in bloedrood geschreven titel bij mij achterliet was dat het om horror ging, maar dat bleek een misvatting te zijn. Mysterieus is het wel.

In Stockholm is het leven voor haar veel moeilijker dan gedacht. Op een dag bezoekt een vrouw het restaurant waar ze werkt. Ze trekt de aandacht vanwege haar opvallende stijl. De vrouw doet Sara een aanbod om voor haar te komen werken en ze zegt haar zware baan vaarwel. Ze hoopt dat het geluk eindelijk voor haar is weggelegd.

Sara is interessant en intrigerend, want je wilt erachter komen of dat al de bizarre dingen die rondom haar gebeuren de waarheid is of dat Sara mogelijk aan een geestesziekte lijdt.

Het boek is in de ik-vorm geschreven, waardoor het verhaal goed binnenkomt. Het verhoogt de spanning, zeker naarmate die steeds dieper wortelt.

Louise Boije af Gennäs is tevens een scriptschrijver en dat is goed aan de proportionele opbouw van het boek te merken. Geen momenten dus om je aandacht te verliezen.

Het open einde laat je verlangen naar het tweede deel van “De Resistance-trilogie”.