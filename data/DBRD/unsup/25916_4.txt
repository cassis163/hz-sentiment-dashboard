Charlotte/Charlie heeft een grote droom. Een missie waar ze elke dag voor traint. Een Grand slam behalen. En ze is héél fanatiek. Maar dan krijgt ze een blessure. Ze moet herstellen.
Ze besluit Todd als haar nieuwe trainer aan te nemen voor haar comeback. Hij is legendarisch en meedogenloos en ze is ervan overtuigd dat hij haar kan helpen.
Haar nieuwe trainer brengt haar ook op een hoger niveau. Ze heeft een affaire met DE Spaanse tenniskampioen en is interessant voer voor de media. Haar wereldje verandert en Charlie zelf ook. Alles draait alleen nog maar om die Grand slam moeten behalen.

Ik moest in het begin heel erg wennen aan Charlie. Ik vond haar een verwend nest. Pas later in het verhaal als ze problemen heeft met haar nieuwe ik snap ik haar, leef ik met haar mee, gun ik haar onwijs die Grand slam.
Nadat ik Charlie eindelijk echt begon te leren kennen vond ik het een heerlijk boek. Misschien af en toe too much tennis jargon, het verhaal speelt zich voornamelijk af op het tennis gravel, hotels en restaurants, maar dat geeft het ook weer een bijzondere setting: het is een verhaal over het glamour wereldje van de tennis. En deze setting is heel goed en geloofwaardig neergezet.
Ik ben blij dat ik het boek heb gelezen en kijk alweer uit naar een nieuw boek van Lauren Weissberger.