Wat een boek! Dit is geen gewoon geschreven verhaal. Het is één lange monoloog in brokstukken van zinnen. Soms zelfs alleen losse woorden. Je zit als het ware in het hoofd van de ik-persoon. Er wordt nauwelijks een zin afgemaakt en toch weet je precies wat er gebeurt. Door deze stijl krijgt het boek een enorme vaart. In een maalstroom van onafgemaakte gedachten en dialogen word je meegezogen in een draaikolk, onontkoombaar richting het afvoerputje.
Ik moest het boek soms wegleggen om adem te kunnen halen. Ongelooflijk hoe de auteur erin slaagt om op deze manier een verhaal te vertellen!
Weet waar je aan begint met dit boek, want velen zullen het onleesbaar vinden. Maar als het je pakt ben je verkocht!