Deze biografie gaat over het leven van Setske de Haan, beter bekend als Cissy van Marxveldt, de schrijfster van onder andere de zeer populaire Joop ter Heul boeken. Zij werd geboren in Oranjewoud, een kleine plaats in Friesland waar Stadhouder Willem V ooit woonde. Hier bracht zij ook haar jeugd door. Na de driejarige HBS, die zij niet afmaakte, ging zij naar Engeland om daar gezelschapsdame te worden van een welgestelde dame. Dit bleek bij aankomst niet helemaal te kloppen en al gauw bleek dat ze als kindermeisje diende voor de dochter van het gezin. Enigszins teleurgesteld heeft ze geregeld dat ze naar een kostschool in Bath kon en daar braken betere tijden aan. Na terugkomst in Nederland moest Setske naar haar toekomst kijken en vond het maar wat moeilijk om iets te gaan doen waar zij haar geld mee zou kunnen verdienen. Ze heeft nog geprobeerd om lerares Engels te worden, maar ook dit liep op niets uit. Wel schreef zij al sinds haar jeugd geregeld. In de tijd dat ze in Engeland verbleef hield zij een dagboek bij om zo ook haar ouders op de hoogte te houden van haar avonturen. Na allerlei omzwervingen in ook diverse banen publiceert zij haar boeken, die ge√Ønspireerd zijn door de boeken van andere schrijfsters en haar eigen leven. In de loop der jaren sticht ze haar eigen gezin, wordt als schrijfster steeds populairder en probeert een mooi leven op te bouwen. Na een beroerte valt dit allemaal niet mee en schrijft ze niet meer zo goed als haar eerste boeken. Ook blijft ze uit de schijnwerpers omdat het lichamelijk niet erg goed gaat en zij zich ook schaamt voor haar verlamde arm. De tweede wereld oorlog viel Setske en haar familie zwaar. Met Setske bleef het lichamelijk slecht gaan en in 1948 overleed ze na een-twee-drie hartaanval. Zij werd negenenvijftig jaar oud.

Alle boeken die Cissy van Marxveldt heeft geschreven worden besproken in deze biografie. Hierdoor krijgt men een goed beeld van alle verhalen en ook de gelijkenissen met het leven van Setske en de boeken van andere schrijvers. De meeste boeken worden ook begeleidt door de recensies uit die tijd. Dit doet soms wel ouderwets aan.

Naast het levensverhaal van Setske/Cissy krijgt de lezer ook een mooi beeld van de tijd waaien zij leeft. Een stukje geschiedenis over haar geboorteplaats Oranjewoud. Een stuk over de familiegeschiedenis van haar ouders. Het verschil tussen arm en rijk komt ruimschoots aan bod. Niet alleen tijdens haar jeugd, maar ook later. Zelf is Setske daarom erg gevoelig voor en ook wel mee bezig. Ook wordt stil gestaan bij de ontwikkeling van meisjes in het begin van de twintigste eeuw. Welke beroepen er wel en niet geschikt zijn voor meisjes en of het wel of niet goed is om een hogere opleiding te volgen. Ook het verschil tussen de "echte" schrijvers en de schrijvers van de "bakvissen-romans" geeft ook een mooi tijdsbeeld weer over hoe er toen over dat onderwerp werd gedacht.

Al met al een mooie, duidelijk en uitgebreide biografie die met veel toewijding is geschreven. Mooi portret.