Samenvatting

De kinderen van de meest bekende Disney schurken zitten op Dwaaleiland. Ze krijgen les om net zo'n schurk te worden als hun familie. Wanneer de opdracht komt om een meesterplan te bedenken komt de ware aard van iedereen naar boven.

Mijn mening

Een nieuw boek over Disney yay! Ik ben zelf enorm fan van Disney. Ergens tegen het einde van dit jaar verschijnt de film die bij het boek hoort. Hoewel de cast mij niet zo veel zegt ben ik toch erg benieuwd.

Mijn favoriete schurk is toch wel Maleficent. Dit merk ik ook heel erg in het verhaal. Mal, haar dochter is toevallig ook mijn favoriet in het boek. Niet alleen omdat ze de dochter van Maleficent is hoor.

Ik had eigenlijk verwacht dat het verhaal veel kinderlijker zou zijn. En maar vanuit een perspectief geschreven. Gelukkig had ik het op beide punten fout. Je krijgt ook te zien hoe het in Auradon is. Niet alleen de badguys hebben een rol in dit boek ook de goodguys!

Ben je nog niet overtuigd dat dit een boek voor jou is? Hou je van Disney? Heb je zin in een boek waar je niet te veel over na hoeft te denken? En hou je stiekem meer van de schurken dan van de goodguys? Is het antwoord op minimaal twee van de drie vragen ja dan zou ik Dwaaleiland gaan lezen. Je moet er overigens niet te veel van verwachten, ik denk dat hij dan wat tegen gaat vallen.


Ik geef Dwaaleiland 4/5

Voor meer recensies kijk www.despicablebooks.blogspot.nl