Alice Feeney is schrijver en journalist. Ze werkte 15 jaar bij de BBC als verslaggever, redacteur en producer. Soms lieg ik is haar thrillerdebuut.

Er zijn drie dingen die je over me moet weten:
1. Ik lig in coma
2. Mijn man houdt niet meer van me
3. Soms lieg ik

Amber Reynold word na een auto ongeluk wakker in het ziekenhuis. Ze kan alles horen maar kan zich niet bewegen en ze kan niet praten. Ze kan zich niet herinneren wat er is gebeurd maar weet wel dat het geen ongeluk was.
Het verhaal bouwt zich langzaam op. Je leest in het nu, het moment dat Amber in het ziekenhuis ligt maar je leest ook de herinneringen die Amber heeft aan de dagen voor het ongeluk. En je leest dagboekfragmenten van vroeger. Je leert de verschillende personages kennen en komt steeds een beetje meer te weten over het leven van Amber. Maar wie is er te vertrouwen en wat is er toch allemaal aan de hand?
Op precies het goede moment komt er een plottwist in het verhaal wat je totaal verrast. Daarna wil je alleen nog maar doorlezen. En nadat je het boek uit hebt en terugdenkt over het verhaal besef je pas hoe goed het verhaal in elkaar zit. En zelfs dan weet je nog niet of het allemaal wel zo is als je denkt.
Dit is een erg goede debuutthriller van Alice Feeney. Ik ben heel erg benieuwd naar een volgende boek van haar!