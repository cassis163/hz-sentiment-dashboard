Ow wat een heerlijke en rijke leeservaring was dit boek!

Mitchell was helemaal nieuw voor mij,maar wat ik van hem begrepen heb is dat hij bij ieder nieuw boek een totaal andere setting en andere manier van schrijven heeft. Vergelijken met zijn andere boeken kan ik dus niet, maar dat is ook niet van belang, zijn verhaal over Jacob de Zoet en de Nederlandse handelspost Deshima(Dejima), is meer dan geweldig genoeg op zich zelf. Dat dit gedeelte van de Nederlandse geschiedenis ook nog eens heel interessant en spannend is , maakt het alleen maar nog plezieriger om te lezen natuurlijk, maar volgens mij maakt het niet zo veel uit waar Mitchell over schrijft als hij maar schrijft!