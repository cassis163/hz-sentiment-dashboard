Ember en haar tweelingbroer Dante zijn draken die ook menselijke gedaantes kunnen aannemen. Voor hun training, moeten ze één zomer tussen de mensen in Crescent Beach gaan wonen. Ze moeten de mensen bestuderen zonder op te vallen. Tijdens het verblijf op Crescent Beach ontmoet ze de knappe Garret, ze is meteen geïnteresseerd in hem. Wat ze niet weet van Garret is dat hij lid is van de Orde van St.-Joris die bekend staan als beruchte drakendoders. En dat hij maar één doel heeft hier op Crescent Beach, namelijk dranken traceren en vermoorden.

Ik had hoge verwachtingen van dit boek, omdat ik andere boeken heb gelezen van Julie Kagawa en dol ben op haar schrijfstijl en hoe ze het verhaal naar voren brengt. Ik vond Pupil heel leuk om te lezen, het verhaal zat er goed in en de schrijfstijl van Julie is superfijn je leest het lekker door. Er zaten wel een paar clichés in en soms was het te voorspellend, maar dat maakt dit boek niet minder slecht. De personages waren goed beschreven en wat ik vooral leuk vond was, dat je het verhaal leest vanuit verschillende perspectieven. Ook heb je de twee werelden en aardsvijanden Talon en St.-Joris. In het begin van het boek werd er niet veel verteld hoe de wereld van Talon eruitziet, maar ik denk dat de lezer dat in deel 2 verder zal ontdekken. Zeker naarmate je het boek verder leest en wordt het echt heel spannend, de humor vind ik geweldig en de schattige momenten tussen Garret en Ember vond ik ook heel leuk. Bovendien eindigde het boek met een grote cliffhanger, dus ben dan ook heel benieuwd naar de volgende deel!

Bedankt HarperCollins Holland voor het recensie-exemplaar