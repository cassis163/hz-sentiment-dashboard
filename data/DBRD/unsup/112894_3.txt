“Simple as fuck”


Bangkok blues is een thriller van Chris Bossers. Ondertussen al zijn vierde thriller met commissaris Willy Vercammen in de hoofdrol.


De cover van het boek is op het eerste zicht mysterieus door de vrouw met blonde haren,  rode lippen en een zwarte bolhoed op haar hoofd. In het zwart wit met een gekleurde achtergrond er achter.

Tijdens het verhaal heb ik me dikwijls afgevraagd wat de cover eigenlijk met het boek te maken had.  Eens het einde naderde vielen de puzzelstukjes in elkaar en ja goed gekozen! Past perfect bij het boek.

Wat ook opvallend is zijn de hele witte pagina's nog niet vaak tegen gekomen in een boek.


Het verhaal gaat over commissaris Willy Vercammen die ingeschakeld wordt wanneer er een moord gebeurd in Antwerpen.  Al vlug blijkt degene die vermoord is banden te hebben met een Mexicaans drugskarteldrugskartel los zetas.

In het verleden blijkt een nu verdwenen douanier het kartel heel wat geld afhandig gemaakt te hebben.  

Willy die corrupt is wordt gevraagd om de persoon in kwestie te onderzoeken,  zijn zoektocht brengt hem naar de lugubere onderwereld in Bangkok.


Door de korte hoofdstukken leest het boek vlot,  het bevat ook de nodige humor. Zoals deze zin: “Aby, jij bent zoals het speen. Hangt aan je reet en niet vanaf te geraken”. Het boek bevat nog veel meer van deze passages waardoor je als lezer regelmatig met een lach op je gezicht zit.

De opbouw van het verhaal loopt zoals het hoort,  alleen mochten er spannender scenes inzitten. De spanning bleef wat uit.


Het is geen slecht boek maar ook geen hoogvlieger,  voor wie een leuk boek zoekt om te ontspannen met de onderwereld als onderwerp is bij dit boek zeker aan het juiste adres.  


Er is één zin die regelmatig voorkomt en die nog een tijdje in me hoofd zal zitten namelijk degene waarmee ik begonnen ben Simple as fuck.  


Ik geef het boek 3,5 sterren.