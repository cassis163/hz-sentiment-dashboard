De auteur

Nathalie Pagie (1974) is thrillerauteur met een vlotte pen. Ze woont met haar man en twee kinderen in Breda. In 2013 debuteerde ze met De toneelclub en een jaar later verscheen De campus, waarvan inmiddels al meer dan 15.000 exemplaren zijn verkocht. Paradijsvogels verscheen in 2015 en was de eerste thriller in de serie over Tara Linders en Diego Martinez. Casa Familia, Rio Grande en ook De trip vervolgt hierop. De ijsengel is een standalone.

De vierde thriller van Nathalie Pagie met journalisten duo Tara en Diego in de hoofdrol.

Het verhaal van de achterflap

Journalisten Tara Linders en Diego Martinez zijn op Hawa√Ø voor de tv-opnames van het extreme adventure-programma De trip. Tara doet verslag voor dagblad De Dageraad en Diego werkt er als redacteur. Als een van de kandidaten gewond uitvalt, grijpt Diego zijn kans en springt in. Terwijl hij zich aan de levensgevaarlijke challenges waagt, komt Tara iets anders op het spoor.

Plots dreigt de Mauna Loa-vulkaan, de grootste ter wereld, eerder tot uitbarsting te komen dan werd voorspeld en moet iedereen het eiland verlaten. Maar juist dan blijkt Cassandra die mogelijk meer weet van Tara spoorloos. Wat heeft zij te verbergen? Tara en Diego blijven op het eiland om in een race tegen de klok en met gevaar voor eigen leven, de waarheid te achterhalen.

De elementen

De cover trekt je aan als een magneet. Blauwe lucht, blauwe zee en een mooi strand. Welke man tuurt daar naar de verte? De titel is kort maar krachtig en duidt primair op de titel van het extreme-adventure-programma waarbij levensgevaarlijke challenges moeten worden opgevolgd.

In de vertelperspectief van de 3e persoon neemt de vlotte pen van Nathalie Pagie je deze keer mee naar het zonnige Hawai. Journalisten Tara en Diego zijn daar om voor de krant de tv-opnames van De trip te volgen. Al snel merkt Diego dat zijn collega een heel andere trip voor ogen heeft. Haar onstuimige en nieuwsgierige karakter trekt je mee naar Big Island. De spanning neemt flink toe, als een zekere Cassandra geheimzinnige toespelingen doet. Wat weet Cassandra van Tara? Als een soort zuignap wordt Tara naar haar toegetrokken. Ze zal niet eerder stoppen dan de antwoorden hierop te horen. Naast Tara en Diego zijn er meer mooie karakters, op het toneel aanwezig. Wat een erg interessant en een mooi geheel geeft.

Ook in dit serieboek, wat ook apart te lezen is, lopen de spanningen hoog op. Vieren intriges en mysteries hoog tij. En ligt verdriet en blijdschap dicht naast elkaar.

Conclusie

De trip is opnieuw een heerlijk spannend Tara-en Diego-avontuur en zorgt ervoor dat je even helemaal in Hawaiiaanse sferen komt. Met zon, zee en strand en internationale extreme challenges om te volgen. Dat is relax, zou je denken. Maar pas op ..voor je het weet, ligt het gevaar al op de loer. Gelukkig zijn Tara en Diego getrainde kanjers om alle mysteries op te lossen. En dat is weer prachtig om te zien!

Waardering: 4 sterren.

Hartelijke groeten,
Annette Overvoorde, Birdy's Boeken
https://birdysboeken.blogspot.com/2019/05/nathalie-pagie-de-trip.html