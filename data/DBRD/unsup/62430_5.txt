In de "Geur van de sterfelijkheid" krijgen we via het hoofdpersonage David Hunter een inkijk in de forensische antropologie. Een boeiende wetenschap die menselijke restanten onderzoekt om o.a. uitsluitsel te krijgen over de oorzaak en het tijdstip van overlijden. In een vorig leven was David Hunter hierin een expert maar door een onverwachte levensloop heeft hij zich teruggetrokken als huisarts in een plattelands dorp . Wanneer in de omgeving van het dorp een lijk in verre staat van ontbinding wordt gevonden, wordt David ongewild hierbij betrokken.

Op zich is de verhaallijn niet origineel, maar de personnage en de omgeving (de bekrompen dorpsmentaliteit) worden zeer sterk neergezet. Hierdoor ervaar je als lezer een nauwe verbondenheid met de personages wat het boek zeer aangenaam leesbaar maakt. De originaliteit zit hem eerder in de toepassing van de forensische antropologie. De spanning wordt gestaag opgebouwd tot een verrassende apotheose. Een echte aanrader. Ik voeg alvast meerdere verhalen van Simon Becket toe in mijn te lezen lijstje.