We hadden dit boek cadeau gekregen van een collega, en eerlijk gezegd dacht ik niet dat mijn dochter (toen 3) hier veel aan zou vinden. Gek genoeg blijkt dit een enorme favoriet te zijn! De verschillende 'cadeautjes' die Uil aan de slapende vriendjes weggeeft, de verschillende manieren van welterusten zeggen, onze dochter vindt het fantastisch en doet enthousiast mee. Inmiddels is ze 4 en ze vindt het nog steeds interessant, nu is ze bezig met dingen als 'hoe voelt Uil zich als niemand wil spelen' en 'hoe voelen de anderen zich als ze wakker worden gemaakt door Uil'. Onverwacht dus een grote favoriet bij ons in huis!