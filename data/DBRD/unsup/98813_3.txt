De boekhandel door Penelope Fitzgerald

Eerst en vooral wil ik dank u zeggen tegen uitgeverij Karmijn omdat ik het zo geweldig vind dat zij oude boeken van tamelijk onbekende dames heruitgeven. Dankzij hen kon ik al genieten van de avonturen van Anne van het groene huis (graag een paar vervolgen) en nu van de belevenissen van Florence.

De boekhandel is ondertussen verfilmd en ik las er al veel moois over, een aanrader blijkbaar. Ik denk dat dat komt door de charme van het verhaal. Wie wil er nu zelf geen boekenwinkel beginnen? Ik alvast wel. Als ik ooit de stap waag hoop ik wel op iets minder problemen te stuiten dan Florence. Het Engelse kustplaatsje Hardborough is er in 1959 in ieder geval niet klaar voor om een boekenwinkel te verwelkomen.
Hoe groot de tegenzin Ã©n tegenkanting van de dorpsbewoners is kan je op geraffineerde wijze lezen in De Boekhandel.

Hoewel het best een donker boek is, zonder Hollywood happy end, schuilt er toch ook veel licht doorheen dit boek. De moed en kracht van Florence werken hoopgevend en stimulerend. Een feministisch boek van een vrouw die pas op haar 58e haar eerste boek uitbracht: petje af!

Lees dit boek en dan hop naar de bioscoop (waar het lekker fris is op deze hete dagen).