De nieuwe thriller van Hilde Vandermeeren, 'Scorpio', verschijnt binnenkort. Een thriller die ik graag wil lezen. Eerder heb ik de thrillers 'De toeschouwers' en 'Stille grond' van deze auteur gelezen. Heerlijke spannende psychologische thrillers die prettig weglezen. Het debuut van Hilde, 'Als alles duister wordt', had ik hier al een hele tijd staan en nu er weer een nieuwe thriller van haar gaat verschijnen vond ik het hoog tijd worden om deze te gaan lezen.
En wat een goed debuut! Had heel veel in de planning staan vandaag, maar dit heeft allemaal moeten wijken voor dit boek. Een goede spanning die voortdurend aanwezig is, personages die prima uitgediept worden en een zorgvuldige uitwerking van het geheel. 'Als alles duister wordt' is gewoon zo’n boek dat je in één keer uit moet lezen en dat heb ik dus ook gedaan. Met 'Als alles duister wordt' heeft de auteur een mooie balans gecreëerd tussen psychologie en spanning en dit weet ze in haar volgende boeken op goede wijze vast te houden. Op naar haar nieuwe thriller 'Scorpio', ik kan niet wachten!