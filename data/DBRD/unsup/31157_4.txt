Wie kent ze niet? Pieter van In en Hannelore Martens, wellicht 2 van de bekendste thrillerpersonages in de geschiedenis van de Vlaamse thrillerboeken. Ook in casino, het 16de boek van Pieter Aspe spelen deze 2 personages de hoofdrol. Je kan niet anders dan een recensie schrijven over deze thriller.
De auteur van het boek waar ik vandaag een recensie over schrijf heet Pieter Aspe wat een pseudoniem is voor Pierre Aspeslag. Ieder van jullie zal op zijn minst al wel gehoord hebben over Pieter Aspe en zijn boeken. Aspe is geboren in Brugge en woont in Blankenberge, dit zijn ook de 2 meest gebruikte plaatsen in zijn 16de boek casino. In totaal schreef hij al 37 thrillers, 2 jeugdboeken, 5 andere werken en 4 stripverhalen. Ook in casino speelt Pieter van In de hoofdrol en heeft zijn vrouw Hannelore Martens de rol van tegenspeelster wat het geval is in bijna al zijn thrillers. Het boek zelf heeft nog geen prijzen gewonnen, maar een schrijver als Aspe moet beloond worden voor zijn werk en dit gebeurde door 3 prijzen te winnen. De hercule poirotprijs voor zoenoffer, de humo’s gouden bladwijzer voor de vijfde macht en de hercule poirot oeuvreprijs voor zij hele oeuvre natuurlijk. En om even in de sfeer te komen ga ik jullie een korte inhoud geven van het boek casino. In het 16de boek van Pieter Aspe wordt Hubert Blontrock, een gokker aangehouden en hij praat in zijn zatte bui over een roulettespel waarbij volgens hem doden zouden vallen. Blontrock wordt dood aangetroffen in zijn huis en daarna ontrolt het verhaal. De moorden volgen elkaar op en Pieter van In doet er letterlijk alles aan om deze zaak op te lossen. De vastberaden man zet alles op het spel. Zijn geld, zijn vrouw, zijn vrienden en nog veel meer. Hij geraakt zelf in het gokmilieu en krijgt zeer veel problemen hierdoor. Alles lijkt mis te gaan in dit spannende verhaal en toch moet Van In zich blijven concentreren op zijn job de moorden oplossen. Maar lukt dit hem?
Het volgende waar ik iets ga over vertellen is het thema, de stijl, vertelperspectief,…Eerst en vooral bespreek ik de thematiek. Het hoofdthema van het boek is verslaving aan gokken en dood maar zijn ook nog een aantal kleinere thema’s zoals liefde en vriendschap die ook vaak een rol spelen in het verhaal en die niet weg te denken zijn. Deze thema’s zijn gekozen in functie van de verhaalsoort die Aspe hanteert namelijk de thriller. De thema’s maken het boek vooral toegankelijk voor volwassenen en maken het boek spannend. Ten tweede heb ik het over het vertelperspectief dat in dit boek de auctoriële verteller is. Ook hiermee kan onze schrijver de spanning opbouwen e het helpt ook om het boek vlot te lezen. Het is ook handig dat je de gedachten en gevoelens kent van bepaalde personages zodat je je beter kan inleven in het verhaal en in hun personages. Dit maakt dat het boek ook vlotjes leest en dat je het boek niet kan neerleggen. Ook de spanning zorgt hier voor, en deze spanning wordt opgewekt door verschillende dingen. Ten eerste door de ruimte zoals in de casino’s bijvoorbeeld. Maar ook door het vertelstandpunt waar ik het net over had. Ten derde zorgt ook de stijl voor de spanning in het boek. Zo zorgt hij altijd dat hij een mysterieus kantje in de scènes stopt waardoor je wil weten wat er aan de hand is. Zijn stijl is zeer leuk om te lezen en maakt dat je toch aandachtig moet lezen om alles te begrijpen en zelf te ontdekken wie de moorden op zijn geweten heeft.
Dan wil ik het nog hebben over mijn eigen ervaring met het boek en mijn mening hierover. Om mee te beginnen wil ik even zeggen dat dit de eerste thriller is die ik heb gelezen en dat ik zeer blij ben dat ik het heb gedaan. Ik vond het zeker een goed boek en zou hem zeker aanraden aan mijn vrienden. Ik vond vooral dat je het boek niet kon neerleggen doordat de spanning in het boek egt goed is en doordat Aspe er in slaagt om het boek leuk te schrijven. Ook doordat de personages soms zulke herkenbare dingen meemaken zoals ruzies in een relatie en met vrienden of verliefd worden op een andere man/vrouw terwijl je een man/vrouw hebt leef je je hard in en kan je niet stoppen met lezen. Toch zijn er ook minpunten in het boek. Zo vind ik bijvoorbeeld persoonlijk dat bepaalde moorden egt heel gruwelijk zijn en ik ben daar niet zo voor. Zeker niet als deze zo wreed beschreven worden en zo hard uitgewerkt zijn. Ik vind persoonlijk ook dat het einde een beetje teleurstellend is en had daar net iets meer van verwacht. Dit is wel best spijtig natuurlijk maar een einde is maar een klein deel van een boek. Natuurlijk wil ik daarmee het boek niet afkraken want persoonlijk vond ik het egt een leuk boek. Persoonlijk vind ik het aller leukste aan het boek dat de moorden op het eerste zicht niets met elkaar te maken lijken te hebben en dat Van In en Versavel dit ook echt geloven in het begin. Dit maakt dat je egt wil weten of dit wel het geval is en dat je dus blijft lezen. Ik denk dat je zeker eens een boek van Aspe zou moetten lezen in je leven omdat ik na 1 boek al fan ben. Volgens mij zullen er nog wel een aantal boeken volgen van Aspe. Deze vlaamse schrijver kon mij zeker en vast laten zien dat nieuwe dingen lezen best wel goed kan uitdraaien en dat schrijvers waarvan je nog niets had gelezen lezen leuk kunnen maken.
Tot slot zal ik alles kort samenvatten. Casino is een spannend boek dat je niet kan neerleggen en waar heel veel leuke elementen inzitten. Wij zouden fier moeten zijn op een schrijver als Aspe en zouden allemaal wel minstens 1 boek moeten lezen van hem. Ik ben fan en dat zou ik toch duidelijk willen maken. Het boek Casino is een leuk verhaal met spannend thema en zeer hoge kwaliteit.