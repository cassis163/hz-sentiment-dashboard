Ik kan er niets aan doen. Dit boekje heb ik een tijdje geleden gewonnen. Het leek me grappig. En inderdaad. Het boek is ook onwijs grappig.
Het is geen verhaal over de gezelligheid en Nederlandse gebruiken.
Het zijn korte teksten, uitermate grappig, die over een bepaald onderwerp gaan. Het is lachwekkend, omdat het zo herkenbaar is.

Ok, een willekeurig voorbeeld dan:
"Warme bakker
'Leve de man van de SRV van je hieperdepiep hoeree.' Niet eens zo lang geleden kwam niet alleen de rijdende supermarkt aan de deur, maar ook de melkboer en de bakker. In veel dorpen zijn die tijden vervlogen, maar vaak zijn er nog wel een bakker en een slager. Wie herinnert zich nog de plakjes vlees die hij kreeg als kind? Of die 'overheerlijke geur' van vers brood voordat je de bakkerswinkel binnenstapte? Gaat ook allemaal verdwijnen, mensen, of we het willen of niet.
Geniet er nog maar even van. Vraagje: zouden we over dertig jaar ook zo nostalgisch doen over de Action en de Primark?".

Ik heb het boekje meegenomen naar het werk, waar ik het zo nu en dan uit de bureaulade haal om er een stukje uit voor te lezen over een onderwerp waar de collega's het over hebben.