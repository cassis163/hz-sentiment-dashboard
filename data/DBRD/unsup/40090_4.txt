Dit boek kun je wel beschouwen als een rouwroman. Acht personen komen aan het woord na de mysterieuze dood van Mattias, een jonge persoon die op het punt stond met een vriend een koffie-tent te openen. Betreffende vriend, een Afghanistan-veteraan stort zich volledig op het hardlopen. Hij is één van de acht personen die na de dood van Mattias aan het woord komt. Amber, de vriendin van Mattias, ziet zich een week na de dood geconfronteerd met een vrolijke bezorger van de fiets die Mattias vlak voor zijn dood besteld had. “Rouw is als een schaduw. Hij voegt zich naar de stand van de zon, staat ’s morgens anders dan ’s avonds” is een citaat van haar, herkenbaar voor een ieder die weet wat rouwen is. Gedachtegangen worden beeldend en effectief beschreven. Gedachten en gevoelens worden op een bijzondere manier beschreven.