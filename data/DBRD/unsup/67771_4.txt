Indringend boek dat minutieus de oorlogsgeschiedenis van een Zuid-Hollands dorp blootlegt. Eigenlijk is het een documentaire gegoten in de vorm van een spannende 'Whodunit'.

Het boek is oer-Hollands en geeft een uitstekend beeld van de oorlogsjaren in het gebied onder de rook van Rotterdam. Wat me is opgevallen hoe relatief veel meisjes het in die kleine gemeenschap 'hielden' met Duitse soldaten.

Het researchwerk van schrijver Jan Brokken is indrukwekkend. Maar het leidt wel tot een enorme opeenstapeling van feiten, wat het lezen van dit boek uiteindelijk tot hard werken maakt. Maar boeiend blijft het tot het eind.