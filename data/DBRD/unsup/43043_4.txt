"Voor het oog van de duivel" is een thriller geschreven door Erica Spindler die ondertussen 17 Engelstalige titels op haar naam heeft staan. Enkele daarvan zijn ook in het Nederlands verschenen waaronder deze.

Hoofdpersoon Liz Ames gaat op onderzoek uit als haar zus, pastor Rachel Howard, vermist wordt en de politie het onderzoek staakt. Als maatschappelijk werker opent ze een praktijk op Key West om zo haar verblijf daar een legitieme reden te geven. Als vrij snel begint Liz zich onveilig te voelen, maar haar speurtocht naar haar zus zet ze dapper door. Geholpen door ex - rechercheur Rick Wells zet ze alles op alles om haar zus te vinden.

Terwijl de spanning stijgt en er steeds raardere dingen gebeuren wordt er meer duidelijk over het leven van de mensen op Key West en lijkt het alsof er rare sektes aan de gang zijn. Na de eerste 2 moorden lijkt er een verband te zijn met een in Miami opgepakte seriemoordenaar die wacht op zijn executie.

Spindler werkt haar karakters goed uit, waarbij vooral aan het eind de duistere kans van mensen aan bod komt. De spanningsopbouw in het plot werkt toe naar een onverwachte climax waarin alles samenkomt.

Spindler maakt nieuwsgierig naar haar andere boeken, met deze sterke thriller van haar hand.