Samantha is een jonge topadvocate in Londen. Ze maakt kans om promotie te maken, maar dan blijkt dat ze een enorme fout heeft gemaakt. In paniek vlucht ze de stad uit en belandt op het platteland. Ze belt aan bij een huis om hulp te vragen, maar wordt gezien als de nieuwe huishoudster. Ze besluit om zich voor te doen als huishoudster, om te kunnen blijven overnachten en de volgende ochtend alles op te biechten. Maar in plaats daarvan blijft ze en slooft ze uit dat ze heel goed kan koken. Al helemaal tegen NathaniÃ«l, de aantrekkelijke tuinman.
Samantha is een perfectionist, maar weet helemaal niets over koken en huishouden. Hoe gaat ze zich hier uit redden...

Aanpakken is weer een heerlijke chicklit van Sophie Kinsella. De vaart blijft lekker in het verhaal. Ik vind Samantha een heel leuk neergezet personage; een perfectionist die zich niet wil laten kennen en dan maar liever koppig huishoudster wordt, terwijl ze nog nooit iets in het huis heeft gedaan, en geen hulp wil aanvaarden. Hilarisch. Aan de liefde en bijbehorende problemen ontbreekt het verhaal ook niet.