‘Koninginnen’ is de eerste YA/Fantasy die ik in tijden gelezen heb, omdat ik het gevoel had dat er te veel eenheidsworst werd uitgegeven sinds oa. ‘The Hunger Games’. Dit leek me echter iets totaal verschillend en daarom trok het mijn aandacht.
Ik kan zeggen dat het effectief zo lijkt, wat anders, en tegelijk misschien ergens weer net niet. Hier moet namelijk ook gestreden worden tot der dood!
Wat dit dan onderscheid van andere boeken is dat het hier gaat om zussen, een drieling, die elk een specifieke gave hebben en elkaar daarmee moeten bekampen totdat een van hen de kroon of troon wint.
Natuurlijk doen ze dit niet alleen, maar met tal van adviseurs, die het al dan niet goed bedoelen, en vrienden. Ideaal voor een goeie mix dus van complotten, strategische acties en hier en daar wat liefdesperikelen. Een echte YA met andere woorden en dat klopt ongeveer helemaal.
Alleen is de eerste helft zo traag, een echte kabbelende beek waar, in mijn ogen, nagenoeg niets echt spannend of interessant in gebeurt.
Toch zorgt de schrijfster er ook op de een of andere manier voor dat ik wou verder lezen en dat vind ik echt chapeau! Zeker als je weet dat dit, voor mij althans, niet het enige probleem was in dit boek.
Er is immers nog een rits aan personages die passeren en de point of view wisselt te vaak af waardoor het niet alleen soms verwarrend wordt, maar ook allemaal wat te vaag blijft.
Misschien is een uitgebreidere uitleg niet helemaal nodig, aangezien het een eerste deel is, maar toch… Ik blijf wat op mijn honger zitten tot ver voorbij de eerste helft van het boek, want dan barst het pas echt los in een grandioze apotheose. Wat een cliffhanger!
Het doet me meteen verlangen naar een tweede deel. Wederom goed gedaan van de auteur.
Het was, ondanks wat ik zei van minpunten, dus best wel een zeer fijn en vlot te lezen verhaal dat smaakt naar meer en dat is voor mij nog steeds het voornaamste voor een YA/Fantasy!
Het geheel maakt dat ik het toch zeker nog een aanrader noem.