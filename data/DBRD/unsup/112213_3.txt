Annabel en Sven zijn goede vrienden en verliezen hun partners tegelijkertijd door een auto-ongeluk. Ze vinden steun bij elkaar en krijgen een relatie, tot Annabel deze plotsklaps verbreekt.
Door omstandigheden komen ze weer met elkaar in contact en Annabel beseft dat ze een fout heeft gemaakt, maar kan ze dit nog recht zetten?

De cover past heel goed bij de locatie waar het verhaal zich afspeelt, een stranddorp.
De schrijfstijl leest heel fijn en daardoor wil ik vanaf het begin door blijven lezen. De personages zijn goed uitgewerkt en je leert de vriendengroep van Annabel goed kennen.
Het verhaal heeft emotionele gebeurtenissen en laat heel goed zien dat familie en vrienden er voor je kunnen zijn om je te steunen.