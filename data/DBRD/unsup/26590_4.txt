Ik ga elke week naar de bibliotheek om nieuw leesvoer te halen. Vaak neem ik mijn zoons van 3 en 1 mee, maar de jongste heeft tegenwoordig meer oog voor de computers dan voor de boeken. Ik grijp dus vaak lukraak wat mee en vertrek weer, voordat er een toetsenbord naar de knoppen gaat.

Dat lukraak grijpen pakt de ene keer beter uit dan de andere keer. Vorige week nam ik Held op sokken van Bette Westera en Thé Tjong-Khing mee. Sinds ik Doodgewoon las, ben ik onder de indruk van Westera’s dichttalent, dus ik was er erg benieuwd naar.

Held op sokken gaat over een groep ridders. Ze hebben allemaal een stoere baard, op een na. De ridders met baard gaan er elke dag op uit om prinsessen te bevrijden en draken te verslaan. De ridder zonder baard blijft thuis voor alle saaie klusjes.

Lees verder op mijn site