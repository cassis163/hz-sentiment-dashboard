Deze novelle past precies in de grillige sfeer van de wereld op dit moment. (Zie het nieuws…) Alleen mag ik je dan wel vertellen dat de sfeer in dit boek 100x erger is. Nog nooit heb ik een boek gelezen van 96 pagina’s dat me zo op mijn grondvesten heeft doen daveren.

Opgesloten vertelt het verhaal van Raven, de beste vriendin van Violet (het hoofdpersonage in The Jewel-trilogie). Tijdens het lezen van The Jewel merk je al hoe Raven langzaamaan wegkwijnt bij de Gravin van de Steen. Maar nu in dit boek komen we eindelijk te weten waarom dat eigenlijk is. En dat is het meest hartverscheurende ooit. Raven is werkelijk het meest bad-ass personage ooit en de lijdt verschrikkelijk door zo’n verschrikkelijke dingen.

Ik moet eerlijk bekennen dat je dit kleine boekje niet moet lezen als je een zwakke maag hebt. Pagina na pagina was ik verbaasd over de verschrikkingen die Raven moest ondergaan én hoe onmenselijk de mensen in The Jewel eigenlijk zijn. Ik lieg niet als ik zeg dat ik dit boek heb gelezen met open mond.

Alhoewel Opgesloten een geweldige novelle is, heeft het toch wat vragen bij me opgeroepen. Ik kan dus niet anders dan verder lezen in de Witte Roos om te weten waarom de Gravin zo’n wreed persoon is én wat haar motieven zijn. Ik hoop van harte dat één of ander mens ooit de Gravin neerschiet of weet ik veel wat, want Amy Ewing is er absoluut in geslaagd om mij de meest haatdragende gevoelens ooit te laten ervaren.

Heb je dus eens nood aan een weerzinwekkend, maar heel interessant boek? Lees dan deze geweldige novelle, maar ik kan je niet garanderen dat je er zonder kleerscheuren van af komt. Ook kost dit geweldige boekje maar 5 euro, en ik zeg het je: het is zo veel leuker als je dit boek hebt gelezen als je aan het tweede boek begint!