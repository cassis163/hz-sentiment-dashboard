Max van Olden (zelf advocaat) beschrijft in zijn tweede boek "De juiste man" hoe een advocaat, Oscar, op minutieuze en doordachte wijze wraak wil nemen op de vermoedelijke dader van een ongeval, waarbij zijn zoon decennia terug is verongelukt. Je wordt meegenomen in de gedachten en acties van Oscar en gaandeweg het boek hoop je dat degene die verantwoordelijk is voor hetgeen Oscars leven heeft verwoest terecht komt te staan.

Een aanhoudend boeiend verhaal met knap plot, leuke wendingen en een heel origineel plan van aanpak van de hoofdpersoon. Een boek om in 1 keer uit te lezen!