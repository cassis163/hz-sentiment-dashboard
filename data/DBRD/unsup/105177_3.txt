Hoewel het boek heftige thema's heeft kwam het boek niet echt bij mij binnen. Het bleef een beetje aan de oppervlakte. Ondanks de heftige thema's. Thema's die veel voorkomen in dit genre en voor mij dus ook niet zo origineel overkwamen.
De zeventienjarige hoofdpersonage Ruby kwam bij mij over als iemand met een wel erg 'kort-door-de-bocht- kijk op d e wereld waardoor ik mij af en toe kon ergeren aan haar denkwijze.
Door het gebruik van bepaalde zinnen had ik het idee dat de schrijfster populair wilde doen bij de lezer maar voor mij waren het irritatiepuntjes. Maar misschien komt het dat ik de doelgroep niet ben. Ik voelde me af en toe zelfs een beetje oud toen ik het las maar ook mijn dochter van vijftien had moeite met sommige beschrijvingen.
Als ik dit persoonlijke bezwaar naast mij neer leg ( ik ben immers de doelgroep niet) hou ik een makkelijk leesbaar boek over, korte zinnen, snelle vertelling.
Ondanks de voorspelbaarheid een mooi einde, een prima afsluiting. Een ideaal vakantieboek voor een paar uur ontspannen leesplezier !