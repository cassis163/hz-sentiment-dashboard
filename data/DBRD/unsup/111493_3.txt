Janet Wees, een auteur uit Canada, schreef naar aanleiding van gegevens van waarschijnlijk haar overgrootvader, een jeugdboek over een bijzondere plek uit de geschiedenis van de Tweede Wereldoorlog. Het verscholen dorp, een plek waar velen ondergedoken zaten, grotendeels in de hongerwinter is lang niet bij iedereen bekend. Jeugdige lezers kennis laten maken met dit deel van de geschiedenis via een jeugdboek is een mooie insteek.
Het verhaal is gebaseerd op waargebeurde feiten waarbij Walter, een joodse jongen, telkens op de vlucht moet, moet schuilen om niet opgepakt te worden terwijl hij niet begrijpt wat er mis is als je van Joodse afkomst bent. Iets wat ook niet te begrijpen en uit te leggen is. Het hoofdpersonage Walter, heeft zijn informatie gedeeld met de schrijfster waardoor het verhaal waarheidsgetrouw is en het boek iets van de emoties meekrijgt van Walter, leert hoe het voor hem geweest moet zijn.
Wees heeft gekozen voor een leuke structuur waarbij twee verhaallijnen gezamenlijk het verhaal vertellen. Het onderscheid tussen de twee verhaallijnen is helder, goed te onderscheiden en begrijpelijk voor de doelgroep en geeft het boek een extra dimensie. Ook de in het verhaal opgenomen foto's waar ook Walter, het hoofdpersonage op voorkomt, geven het boek iets extra's hoewel ze van betere kwaliteit hadden mogen zijn door ze op glimmend papier toe te voegen.
Voor kinderen en jongeren is het leuk dat het verhaal vanuit een kind geschreven wordt. Dit past goed bij hun eigen belevingswereld.

De titel spreekt misschien iets minder aan voor de doelgroep en de cover sprankelt te weinig om jeugdigen aan te moedigen het boek te lezen. Ook het verhaal zelf, dat echt wel heel wat spanning in zich heeft, trekt de lezer niet snel over de streep. Dat is jammer omdat de inhoud van het verhaal juist leerzaam is en een goed beeld geeft van hoe het is om te moeten onderduiken in de oorlog, hoe gevaarlijk het moet zijn om onderduikers te helpen en om de geschiedenis achter het verscholen dorp te keren kennen. Het boek is ideaal om op scholen te gebruiken als de Tweede wereldoorlog als thema besproken wordt.