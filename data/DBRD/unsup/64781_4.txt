Milly is een meisje dat van wanten weet en voorzichtige, stille Charlie is een meester in het hacken, al ziet hij dat zelf niet Samen vormen ze een perfect duo. Samen met Wolfie hun hond ondernemen ze veel dingen.

In het tweede deel komt de school in gevaar door een vijandige aanval van een foute boevenclub. “Tijd voor een super slim reddingsplan”, schrijft uitgeverij Holland. En dat is wat Milly en Charlie doen, de school redden, alweer. Maar het is immers ook een misdaadschool he.
‘Gangsterschool’ deel twee is net als het eerste deel een grappig en bijzonder boek, met leuke woordspelingen en zwartgallige humor. Het boek leest vlot en is spannend. Vanaf de eerste bladzijde ben je weer op de Gangsterschool, waar Milly en Charlie naar toe gaan. Wiseman heeft een vlotte pen en weet met allerlei woordgrappen en –spelingen de aandacht vast te houden. Kinderen zullen smullen van dit boek, net als volwassenen.
Over Gangsterschool deel 1 schreef ik het al. ‘Gangsterschool deel 2’ vind ik al geschikt om aan kinderen vanaf een jaartje of 8 voor te lezen. Gevorderde lezertjes kunnen ‘Gangsterschool’ zelf lezen. Daarnaast is deze serie uitermate geschikt om allerlei leuke dingen te doen. Dit college bestaat niet net zoals de toverschool waar Harry Potter naar toe ging, maar prikkelt de fantasie. Tekeningen, schilderijen, toneel, kijkdozen, fantasie in de ruimste zin van het woord. De mogelijkheden zijn eindeloos. En dan twee kinderen die elkaar door dik en dun steunen. Hun vriendschap is ook eindeloos.
Lees ‘Gangsterschool’, geniet en wacht op deel 3…..