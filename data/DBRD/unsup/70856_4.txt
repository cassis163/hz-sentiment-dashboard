Ondertussen is dit het 9de boek dat ik van haar lees en weer had ik doorheen het verhaal hetzelfde beklemmende gevoel als in haar andere romans.
De waarschuwer is een typische Karin Fossum thriller. Je weet inderdaad al snel wie de 'dader' is en wat zijn motieven zijn, maar dat is ook noodzakelijk voor het verhaal. De misdaden op zich zijn niet het belangrijkste, wel de manier waarop het leven van de slachtoffers, maar ook dat van de dader, hierdoor beïnvloed wordt. De dader is zelf een slachtoffer en zeker geen doorsnee misdadiger, wat het verhaal nog intenser maakt.
Wie een stevige thriller verwacht of een whodunit, moet dit echt niet zoeken bij Karin Fossum. Haar verhalen leggen de nadruk op het menselijk aspect van zowel de dader, de politie-inspecteurs als van de slachtoffers en dat vertelt ze aan de hand van een aantal misdrijven.
Een heel mooi, maar droevig verhaal. Voor mij een absolute aanrader.