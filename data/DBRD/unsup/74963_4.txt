De Aanloopman is een leuk en origineel verhaal. De dialogen zijn lekker kneuterig, als lezer kun je genieten van een stukje familiedrama en daarnaast begint het halverwege het boek ook nog spannend te worden. Het leest lekker snel en je hebt ‘m binnen een dag uit. Het hoofdpersonage en De Aanloopman zelf zijn erg leuke mensen die hun positieve en negatieve kanten hebben. De rest van de personages hangen wat tegen karikaturen aan, maar goed, dat is in principe voor het verhaal geen probleem. Het einde vond ik zelf nét iets te vluchtig en een beetje matig ten opzichte van de rest van het boek, dus vandaar 4 in plaats van 5 sterren, máár het is wel het leukste boek dat ik - tot nu toe - dit jaar heb gelezen.

Leuk dingetje: na het debuut van de auteur had ik een zelfde soort verhaal verwacht, maar Martine de Jong bewijst met deze tweede roman echt dat ze originele dingen kan bedenken en ook met verschillende personages durft te werken. Ik kijk nu al uit naar de derde roman!