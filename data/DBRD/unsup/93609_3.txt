Wanneer de hoofdpersoon, Anouk, voor haar werk naar Rotterdam verhuist valt ze eigenlijk een beetje in een zwart gat. Ze heeft haar werk, en wat oppervlakkig contact met collega's, maar ze voelt zich nog niet thuis in Rotterdam. Ze leert de leuke barkeeper Nico kennen, waar ze gelijk een klik mee heeft. En op aanraden van haar vriendin Esra besluit ze toch een account aan te maken op Hyves. Op deze manier kan ze in contact komen met Rotterdammers, in de hoop dat ze misschien nieuwe vriendschappen kan sluiten en tips ontvangen om de stad te leren kennen. Al gauw ontmoet ze Mark op Hyves en naar een aantal leuke gesprekken en de eerste ontmoeting, valt ze voor zijn charmes en is ze toch verliefd geworden. Op het werk gaat het haar ook voor de wind wanneer ze een (tijdelijke) promotie krijgt. Maar net zoals in het echte leven gaat niet alles zo van het leien dakje. Op het werk heerst er afgunst en sabotage, en haar prille relatie met Mark loopt ook heel anders dan ze had verwacht. Toch zie je dat Anouk steeds sterker in haar schoenen komt te staan, zelfverzekerder word en vooral trouw aan haar zelf blijft.
Persoonlijk vond ik het lastig om goed in het verhaal te komen, het speelt zich af in Rotterdam en sommige plekjes, straten of gebouwen worden heel duidelijk en beeldend omschreven, heel mooi en knap gedaan, maar als je net als mij een Rotterdam-leek bent, zegt het je niet zo veel. De manier waarop Julie van Mol het verhaal verteld was ook erg nieuw voor me, haar zinsopbouw mocht wat mij betreft wat "makkelijker". Een zin als : Gierend van de lach, terwijl de wereld om ons heen voor ons steeds smaller werd en ten slotte een grens trok bij onze stoelen, vind ik dus best pittig. Julie heeft mijn wijze mede-lezers compleet weten in te pakken, met haar mooie zinnen. Waarschijnlijk ben ik nog niet 'rijp' genoeg om de schoonheid van deze schrijfstijl te zien.
Toch is het verhaal herkenbaar, situaties waar een ieder in terecht kan komen, zich door heen kan worstelen, en er sterker uit kan komen!