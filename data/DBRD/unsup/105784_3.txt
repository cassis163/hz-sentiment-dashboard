Miljoenen lezers over de wereld hebben de boeken van Agatha Christie (1890-1976) gelezen met daarin bekende hoofdpersonen zoals Miss Marple en detective Poirot. In 2014 heeft Sophie Hannah opnieuw een boek geschreven met in de hoofdrol de detective Hercule Poirot, namelijk: "De monogrammoorden". En dit jaar 2016, is het precies 100 jaar dat het eerste boek met Hercule Poirot werd geschreven, dat "De zaak Styles"heette. Ter ere daarvan heeft Sophie Hannah dit boek geschreven "De nieuwe erfgenaam"
In dit boek maken we opnieuw kennis met de Belgische detective Hercule Poirot en met Edward Catchpool, rechercheur bij Scotland Yard. Deze laatste speelde ook een rol in "De monogrammoorden".
Poirot en Catchpool worden uitgenodigd op het landgoed Lillyoak in Clonakilty gelegen in de Ierse Vrijstaat.
De reden van de uitnodiging is de heren niet bekend , maar natuurlijk is er geheel in de Agatha Christie traditie een moord , die aan het eind wordt opgelost door onze slimme detective

Het boek komt erg moeilijk op gang met teveel beschrijvingen van personen en situaties waardoor het af en toe moeilijk te volgen is . De hoofdpersoon Poirot komt , anders dan in Sophie Hannahs eerste boek"De monogrammoorden", niet goed uit de verf en lijkt niet erg op de figuur uit de beroemde Agatha Christie boeken. Poirot is veel meer onzeker en niet zo arrogant als we gewend zijn.

De nieuwe erfgenaam is , na het moeizame begin een aardig boek en wel het lezen waard. Ben je echter een groot fan van Agatha Christie en detective Poirot , dan kan het hier en daar wel teleurstellend zijn.