Tijdens de Week van het Luisterboek kennisgemaakt met een luisterboek. Al maanden wachtte ik op de nieuwe Corine Hartman. Corine Hartman schreef speciaal voor Storytel een thriller. Solomon: De Zoete Dood is nu te beluisteren bij Storytel.

Solomon is een echte Hartman. Ze weet de lezer/luisteraar mee te nemen in haar verhaal. Met Malou Solomon alias Rijcken is er een nieuwe vrouwelijke rechercheur aan het thrillerfront verschenen. Malou is sterk, lief en zorgzaam. Ze heeft karaktertrekken van Jessica Haider maar ze blijft meer binnen de lijntjes.

Met Solomon is er hopelijk een nieuwe serie ontstaan waar we weer plezier aan gaan beleven. Solomon is spannend om te luisteren, beter gezegd verslavend. De stem van Birgit Schuurman zorgt ervoor dat Malou en haar partner Nick Flint tot leven komen.