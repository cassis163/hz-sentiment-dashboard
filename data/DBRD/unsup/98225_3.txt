Inza is een 15-jarige jongen uit Ivoorkust. Als verstekeling gaat hij aan boord van een groot vrachtschip richting een onbekende, betere toekomst? Samen met 6 andere personen zit hij diep weggestopt in ‘de buik van het schip’ en probeert te overleven. Hij droomt veel over zijn vader, zijn beste vriend en zijn toekomst... ‘Leef je leven als een boek’.
Robert, Grump, is een 50-jarige havencontroleur. Jaren geleden is hij zijn gezin kwijtgeraakt en is nu een verbitterde, mopperende man met voorliefde voor blues en whisky. Een nieuwe, jonge collega, Liesbeth, vraagt zijn hulp. Dit lijkt een positief effect te hebben op zijn sombere leven. Maar schijn bedriegt....

In dit verhaal wordt je afwisselend met het leven/ verhaal van Inza en Robert geconfronteerd. Ieder hoofdstuk heeft zijn eigen hoofdpersoon met zijn droevige verhaal. Inza vol hoop, maar met een droevige achtergrond; Robert een heel droevige achtergrond en nu toch weer een beetje hoop.... Uiteindelijk komen de twee levens samen in de ultieme clash...
Het boek is prettig leesbaar, ondanks het trieste verhaal. Wel storend zijn de taalfouten (vb blz 73: Het huis staat nu, net als mij, al 15 jaar stil). Het verhaal kabbelt rustig verder totdat in de laatste paar hoofdstukken plotseling het dramatisch einde duidelijk gaat worden. Verrassend!