Volgens de synopsis zijn er 14 jaar verstrekken tussen dit boek en het vorige (Sabriël). Maar hoe kan het dan dat prins Sam in dit boek 17 wordt, en zijn zus is ongeveer 19. Dat zou betekenen dat Sabriël en Splijtsteen elkaar al eerder hadden ontmoet, maar Splijtsteen zat zo'n 200 jaar gevangen als boegbeeld van een schip...

Het boek was niet zo goed als het vorige deel, maar volgt het uitgezette verhaallijn goed. Op sommige momenten een beetje sloom, maar won daarna wel weer aan snelheid.

In de 14 jaar die na het vorige boek zijn verlopen, heeft Koning Slijpsteen verschillende mensen geholpen , het Kwaad overwonnen etc. Ook Sabriël heeft als de Abhorsen verschillende keren gevaarlijke momenten meegemaakt. Jammer dat hier geen boek van is gemaakt.

Geen van beide hoofdpersonen hebben mij het gevoel gegeven van 'ja.. dit is het..'. Het constante gezeur van Lirael dart zij het 'Zicht' niet had, en dat ze zelfmoord zou plegen, en hoe zielig ze wel niet was, werd wel een beetje te veel. Ook Sam (Sameth) met zijn 'ik wil de nieuwe Abhorsen niet worden' begon op de zenuwen te werken.

Dit boek voelde alsof het een opmaat was naar het derde deel, en meer niet. Toch 3.5 sterren omdat er toch wel mooie dingen in zaten.