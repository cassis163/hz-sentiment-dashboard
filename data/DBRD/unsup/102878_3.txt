Vals Beeld was een goed verhaal, maar dat kun je van Groene Vrijdag niet zeggen. Het is een middelmatig verhaal dat zo is geleend uit middelmatige B-films die te vaak in Amerika worden gemaakt. De hoofdpersoon is te simpel voor woorden en denkt in filmsc√®nes. Zijn vrouw heeft het duidelijk voor het zeggen en van haar verwacht je dan ook vuurwerk, maar dat blijft het hele boek eigenlijk te veel sluimeren. De simpele schrijfstijl (dit is absoluut geen literatuur te noemen) is op zich wel makkelijk leesbaar, maar de ongeloofwaardige domheid van de personen maakt het dat ze als karikatuur over komen. Al met al was het wel geinig om te lezen, maar ik denk dat dit De Gouden Strop heeft gewonnen omdat de rest nog slechter was. Ik heb 3 sterren gegeven, maar achteraf gezien is het dat niet waard. Jammer, maar voor een beginneling als Elvin Post heeft hij laten zien met Vals Beeld dat hij beter kan.