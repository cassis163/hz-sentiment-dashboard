Voor een thriller leest Elanus niet echt als een trein. Het is lastig inkomen in het boek waarna je erachter komt dat de hoofdpersoon Jona, niet de beste intenties heeft met zijn drone. Hij heeft nog veel te leren waaronder wat aardiger zijn tegen anderen. Dit stoorde mij waardoor ik me niet goed in het hoofdpersonage kon inleven. Het duurde voor mij ook erg lang totdat er daadwerkelijk dingen gebeurden.
Verder werd er niet erg diep ingegaan op de personages waardoor het een vlak verhaal bleef. Tegen het einde was er wel een spannende ontknoping wat mij toch aan het denken zette. Je eigen acties hebben consequenties en soms kun je ook niet iedereen vertrouwen. Dit boek zou ik niet aanraden als je veel thrillers leest, er zijn wel betere boeken op de markt.