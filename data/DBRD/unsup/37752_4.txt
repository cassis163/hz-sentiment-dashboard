Van Ken Follett heb ik al behoorlijk wat gelezen. Pilaren van de aarde en Brug naar de hemel behoren tot mijn favoriete boeken. Ook de thrillers, die Follett geschreven heeft, zijn erg spannend. Dat Ken Follett kan schrijven wist ik dus al. Val der titanen is een historische roman van bijna duizend bladzijden met veel gebeurtenissen, die de wereld voorgoed veranderden. Vijf families met totaal verschillende achtergronden worden gevolgd, Amerikaans, Russische, Duits, Engels en Welsh, voor en tijdens de eerste Wereldoorlog.

Het boek begint met Billy, die op zijn dertiende in de mijn gaat werken in Aberowen in Wales. Zijn zuster Ethel dient als dienstmeisje en later als huishoudster in Ty Gwen, het landhuis, waar graaf Fitzherbert de skepter zwaait. De vader van Billy zit in de vakbond van de mijn en zijn kinderen krijgen dit dus met de paplepel ingegoten. Billy gaat eerst vechten in de oorlog aan de Somme en Ethel wil strijden voor de rechten van de vrouw, zodat die ook kiesrecht krijgen. Ze wordt een zgn. suffragette. Ook de zuster van Fitzherbert, Maud, wil kiesrecht voor vrouwen en samen met Ethel begint ze een krant. Maud trouwt met een Duitse diplomaat Walter von Ulrich, wat voor haar nogal wat consequenties heeft. Dan zijn er twee Russische broers, Lev en Grigori Pesjkov, die zonder ouders leven en in de fabriek werken. Eén ervan gaat naar Amerika om zijn geluk daar te zoeken. De ander probeert het tsaristische regiem omver te gooien als Bolsjewiek. De Amerikaanse lijn gaat over Gus Dewar, die als Amerikaan vecht in Frankrijk voor de Geallieerden. Terug in Amerika wordt hij de assistent van president Wilson.

Val der titanen is het eerste deel van de Century- trilogie. De verschillende families, die gevolgd worden, vertegenwoordigen lijnen in de wereldgeschiedenis tussen 1911 en 1923. Deze lijnen kruisen elkaar op momenten en zo kun je de geschiedenis uit verschillende perspectieven zien. Follett combineert de historische details van het dagelijks leven met de spanning van spionage en politieke intrige. De geschiedenis gaat als het ware leven. Van der titanen is één van de spannendste geschiedenisboeken, die er bestaan. Ik ben al een liefhebber van geschiedenis, maar zo is het helemaal duidelijk. Ook door Follett s eenvoudige schrijfstijl is het boek gemakkelijk te volgen. Achterin het boek staat, dat alles wat er gebeurd en gezegd is in de geschiedenis door bekende personen, in het echt ook zo gebeurd is. Follett kreeg het idee om deze trilogie te schrijven, doordat hij zo n succes had met zijn boek Brug naar de hemel. Hij besefte, dat hij in staat was boeken te schrijven, die diepere reacties teweeg bracht dan zijn thrillers. Dat wilde hij weer doen, alleen niet weer een middeleeuws verhaal, maar over de eeuw waarin veel gebeurd is in de wereld, de twintigste eeuw. Er veranderde namelijk veel in de wereld. Arbeiders lieten zich niet langer onderdrukken, vrouwen eisten hun rechten op. Er was al een revolutie in Frankrijk geweest en de rijke aristocratie kon haar macht niet langer houden. In Rusland stond ook het een en ander te gebeuren.

Het stadje Aberowen in Wales is een verzonnen stad, maar Follett had wel Mountain Ash (Zuid- Wales) in zijn achterhoofd, toen hij erover schreef, een stad, waar zijn moeder opgroeide. Ty Gwen (Welsch: het witte huis) bestaat ook niet echt, maar is wel een naam, die veel voorkomt in Wales. Zo heb je daar het Ty Gwen ziekenhuis. Billy gaat werken in de mijn op zijn dertiende, wat het verhaal is van Folletts grootvader, Arthur Evans, die ook naar de mijn ging, toen hij dertien was. Zijn vader vertelde niet veel over de mijn, maar zijn moeder vertelde wel altijd verhalen over de mijnwerkers, die namen hadden als Dai Shop, en William Williams, wat Billy Twice werd.

Deze roman gaat over het lijden van de mensen in verschillende landen, over politiek, het klassesysteem en ook over liefde en verraad. De karakters zijn origineel en echt. Ik vond de sfeer echt lijken op de TV- serie Downton Abbey. Er zaten ook soortgelijke gebeurtenissen in, zoals dat er iemand van het huis trouwt met de chauffeur. Maar die sfeer vond ik heerlijk en ook van dit boek heb ik genoten. Ik lees momenteel het tweede deel in het Engels, Winter of the World (in het Nederlands Nacht van het kwaad), wat de tweede wereldoorlog behandelt. Het derde deel gaat over de Koude oorlog. De nazaten van deel één spelen een rol in deze boeken. Echte aanraders dus. Ik waardeer Val der titanen met vierenhalve ster.