We ontmoeten Rachel, een jonge, vrijgevochten Londense die trouwt met David en bij hem en zijn 8 jarige zoontje, Jamie, intrekt in het almachtige Carnhallow.
Hier raakt Rachel al gauw verwikkeld in een web van onzekerheden en vaagheden. Met als klap op de vuurpijl een voorspelling van Jamie waar ze niet omheen kan: 'You will be dead by Christmas.'

Hoewel Rachel in het begin echt een fijn personage lijkt te worden kan ik al vrij vroeg in het verhaal haar beweegredenen niet volgen. Ze trouwt zeer snel met een man die ze nog niet goed kent en besluit alles voor hem op te geven en naar zijn huis te verhuizen in de middel of nowhere. Waar hij zelf vervolgens het grootste gedeelte van de dag niet is en haar aan haar lot overlaat. De inrichting van het huis en de opvoeding van zijn zoontje laat hij dan ook eigenlijk linea recta aan haar over.
Een feministisch vrijgevochten karakter veranderd zo binnen een paar hoofdstukken in een huiselijk vrouwtje waar de ironie vanaf druipt.

Wat wel goed is aan dit boek is de spanningsboog die tot vrij ver in het einde vastgehouden wordt. Je wilt gewoon weten wat er aan de hand is en wat nou in godsnaam de verklaring is voor alle vreemde dingen die er in het huis gebeuren. Ook de beschrijvingen van rouw en psychische gezondheid is goed en nauwkeurig gedaan.

Wat mij persoonlijk het meeste tegenviel in dit, overall zeer spannende boek, was het einde. Persoonlijk voelde het einde nogal gehaast en nogal onverwacht. Alsof de auteur zelf eigenlijk ook niet zo'n goed idee had waar hij naartoe moest schrijven en aan het einde van het verhaal een beetje zijn inspiratie kwijt was en er maar gewoon een eind aan wilde brijen om er vanaf te zijn.

Al met al een goed boek met een sterke opbouw, waarvan het einde en de personages het helaas niet bij konden benen.