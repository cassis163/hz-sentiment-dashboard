Met het boek “Onderstroom” weet Lucy Clarke een droomreis om te toveren tot een nachtmerrie. De twee hartsvriendinnen Lana en Kitty laten al hun problemen achter zich en vertrekken voor een backpackreis richting Zuidoost-Azië. Hier maken zij kennis met de bemanning van het zeiljacht The Blue welke op weg is van de Filipijnen naar Nieuw-Zeeland.
Lana en Kitty krijgen de unieke kans om mee te varen en wanen zich dan ook in het paradijs; zwemmen, cocktails drinken en genieten van het gezelschap van de overige bemanningsleden.
De schrijfster heeft een beeldende manier van schrijven, je waant jezelf als het ware op het schip.
De hoofdstukken wisselen zich af van Nu naar Toen, hierdoor wordt de spanning goed opgebouwd en blijft het een zeer boeiend verhaal. Er wordt niets te vroeg prijs gegeven en de epiloog zorgt voor een verrassende twist. Kortom, een vlot geschreven verhaal, spannend van het begin tot het einde een ware pageturner!