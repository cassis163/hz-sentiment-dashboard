In ‘Maakbaar’ vertelt Mariette Zweers het verhaal van de succesvolle Anna Zeiler. Anna heeft een eigen bedrijf, een liefhebbende echtgenoot en twee leuke kinderen.

Niemand weet echter van haar betrokkenheid bij de dood van haar schoolvriendin. Wanneer ze een vriendin van vroeger tegenkomt wordt ze keihard geconfronteerd met dit verleden. Langzaam komt dat wat ze altijd verborgen wilde houden, aan het licht en wordt haar zorgvuldig opgebouwde bestaan aan het wankelen gebracht.

Mijn visie
Mariette Zweers debuteert overtuigend met ‘Maakbaar’. De schrijfstijl van Zweers is realistisch maar vooral fraai. Alles klopt. Het verhaal is origineel en zit goed in elkaar. Bovendien weet Zweers de spanning –onder de oppervlakte en dus uiterst subtiel- heerlijk op te bouwen.

“Weet je nog, vanmiddag, achter de winkel? Die auto? Toen heb ik Bas kunnen tegenhouden, maar ik zal niet altijd in zijn buurt zijn. Vanaf kun je beter over je schouder kijken, niemand die je helpen al. Ik zette nog een pas in haar richting en drukte haar tegen de hoek van de pomp, mijn onderarm over haar hals.”

Hoofdpersoon Anna heeft op het oog alles wat haar hartje begeert. Samen met haar zakenpartner Chris Ypma runt zij een eigen bedrijf, ze heeft een lieve man, leuke kinderen. Enfin, niets op aan te merken zou je zeggen. Of is het te mooi om waar te zijn? Wanneer haar zus verhuisd, loopt Anna een vroegere schoolvriendin tegen het lijf. Dat zou leuk kunnen zijn, ware het niet dat er een mysterie schuilgaat in Anna’s verleden. Wordt Anna’s verleden opgerakeld? Lees het in ‘Maakbaar’!

“Ik snapte wel dat oude vrienden al snel niet meer kwamen, dat het contact sleet en onze levens onherroepelijk divergeerden. Zelf zocht ik ze ook niet op, meed het dorp. En als ik mijn familie bezocht reed ik rechtstreeks naar de plaats van bestemming en via de kortste route weer naar huis, oogkleppen op.”

Zweers weet haar personages uitstekend te karakteriseren. Vanzelfsprekend gaat de meeste aandacht wat dat betreft uit naar hoofdpersoon Anna, maar die leren we dat ook goed kennen. Anna wordt in ‘Maakbaar’ zeker niet geromantiseerd. Zweers zet haar neer zonder franje. Inclusief haar eigengereidheid, haar nukken en haar charmante eigenschappen. Dat is overigens wat deze hoofdpersoon zo boeiend en geloofwaardig maakt en je bovendien totaal met haar meeleeft.

“Als dit eens mijn hoofd was. Dan zou ik mijn gedachten wegsnijden. Wegschrapen, wegkrabben, ieder spoor uitslijpen. Miriam vergeten en nooit meer denken aan vroeger. Niet aan Mette, niet aan wat allemaal moest en mest en moest, aan wat onherroepelijk op mij wachtte zodra ik mijn telefoon aanzette, de computer opstartte, de voordeur met mijn sleutel opendeed.”

‘Maakbaar’ is een prima literaire thriller met een dito opbouw en verrassend goed plot. Wat mij betreft zeker niet het laatste boek van de hand van deze ‘nieuwe’ auteur.

Over de auteur
Mariette Zweers (1968) woont in Haren en is manager en docent bedrijfskunde aan de Rijksuniversiteit Groningen.
‘Maakbaar’ is haar thrillerdebuut. Op 9 juni 2016 werd ‘Maakbaar’ gelanceerd bij boekhandel Boomker in de woonplaats van de auteur. Zij overhandigde het eerste exemplaar van haar boek aan wethouder Paula Lambeck.

Uitvoering
Uitgever Ambo|Anthos
Paperback, 288 pagina's
ISBN10 9026334001
ISBN13 9789026334009

Over Hanneke Tinor-Centi
Hanneke Tinor-Centi (1960), communicatiemanager, tekstschrijver, boekrecensent en blogger.
http://hanneketinorcenti.nl/