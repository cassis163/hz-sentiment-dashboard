Naarmate het verhaal vordert en je meer te weten komt over Laia, Elias en de mensen om hen heen krijgt dit boek je steeds meer in zijn greep. Sabaa Tahir slaagt er met succes in om haar wereld op papier tot leven te laten komen. Intriges, complotten, actie, avontuur, gevaar, onrecht, … Het leuke is dat dit boek niet overheerst wordt door een amoureus aspect. Er gebeurd zoveel meer dan dat en tegelijkertijd zijn er zonder twijfel voldoende gevoelens aanwezig in dit boek. Van twijfels en angst tot woede, verzet, moed en onbaatzuchtigheid. Het boek heeft een heel hoog tempo en dat verklaart waarom ik dit verhaal zo snel heb uitgelezen.

Ik zei reeds eerder dat de wereld echt tot leven leek te komen, maar dit telt ook voor de personages. Binnen de kortste keren krijg je een hekel aan specifieke karakters én erger je je aan de onrechtvaardigheid en gruwelijke afstraffingen. Tegelijkertijd zie je de hoofdpersonages geleidelijk aan meer inzicht krijgen terwijl ze op zoek zijn naar de koers die ze moeten volgen.

Mocht er nog twijfel over bestaan … ik heb genoten van ‘Heerschappij van de maskers’. Dit boek is een mooi voorbeeld van een debuut dat je nieuwsgierig maakt naar meer.