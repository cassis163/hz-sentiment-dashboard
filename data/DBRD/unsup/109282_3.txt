Ik was één van de gelukkigen die Achter gesloten deuren van B.A. Paris mocht lezen voor de Hebbanbuzz!

Vol enthousiastme begon ik aan het boek. Ik moet zeggen, het verhaal leest zeer vlot weg. De pagina's vliegen door je vingers. Normaliter is dat in mijn geval een teken dat het super spannend is. Maar is dat nu ook het geval? Nee, helaas niet. Tot 2/3 van het boek is het wel heel erg veel van hetzelfde en staat het bol van toevalligheden. Het verhaal wordt hierdoor wat ongeloofwaardig. Wel ontwikkel ik een enorme afgunst jegens Jack. Ik ga mij zelfs aan zijn gedrag storen. Dus ik zit wel helemaal in het verhaal. Pas vanaf het lastste 1/3 gedeelte komt er wat actie in het verhaal en wordt het zelfs spannend! Dat zorgt ervoor dat ik het boek een ster meer geef dan ik in eerste instantie van plan was.

Het was een vermakelijk verhaal. Hier en daar spannend en dat zonder 1 druppel bloed te vergieten;). Prettige schrijfstijl. Iets teveel toevalligheden. Aardig boek, maar in mijn ogen geen topper. Eindoordeel 3*