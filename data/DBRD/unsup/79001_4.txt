Een roman over een huwelijk, waarin beide echtgenoten afwisselend hun verhaal vertellen. Het is heel knap opgebouwd door Henrieke Grandia, die sterk begint met de openingsscene van dominee David, die zich onzichtbaar voelt. Het begint in 2016 en trekt gelijk de aandacht van de lezer. Het boek maakt dan een sprong in de tijd, 1991 en dan hoor je het besluit van Lora om bij haar man weg te gaan. Maar in de volgende hoofdstukken lijkt ze helemaal niet weg te gaan.... Voor de lezer is hun machteloosheid over het vastlopen van de relatie helemaal duidelijk doordat je hun hoofden meekijkt en de miscommunicatie tussen beiden opmerkt. Dat ze elkaar alleen maar vinden in hun zorg voor hun dochter Mirthe. Lora worstelt met het geloof, maar kan daar met David niet over praten. Ze schrijft daarom openhartige brieven naar God. Die brieven spelen later een belangrijke rol. Dochter Mirthe vindt ze en dwingt haar vader om ze na al die jaren alsnog te lezen. Ze hoopt zo dat er begrijp komt voor haar moeder en voor haarzelf.
Retour Afzender is een boek wat je in één adem uitleest, zo treffend en beeldend zijn de menselijke emoties geschreven. Wat mij betreft had de geloofstwijfel veel minder expliciet aan bod mogen komen en de plotwending na 25 jaar vind ik ergens ongeloofwaardig. Dat neemt niet weg dat Henrieke Grandia een prachtige roman heeft geschreven, waar christelijke lezers van zullen genieten!