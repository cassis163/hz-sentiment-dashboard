Mika (Mikayla) woont sinds kort in Canada. Haar man heeft zichzelf om leven gebracht en ze wist niks van het huis in Rocky Roads af. Ze wil haar man beter kunnen begrijpen, dus ze laat Nederland achter zich en besluit naar Canada te vertrekken. Met haar zoon Jason en dochter Valerie komen ze in het kleine, maar vooral vreemde dorp terecht.
Mika wil daar haar allereerste boek gaan schrijven en ze wacht op een ingeving. Ze komt erachter dat er iets in het dorp niet pluis is. De bewoners doen vreemd. Er is iemand vermoord in het verleden.
Het komt allemaal heel dichtbij. Ook gebeuren er onverklaarbare dingen in het huis. Wat is er toch aan de hand? En wat moet je doen, in The middle of nowhere? Haar telefoon heeft vaak geen bereik….. Hoe moet ze zich verdedigen, tegen beren, wolven en mensen?
Mika is een journaliste en ze heeft een grote drang om uit te vinden wat er nu aan de hand is , in Rocky Roads. Is het huis vervloekt? Waarom doen de mensen in het dorp zo vreemd?

Als lezer wil je met haar meedenken en je wilt haar helpen. Ze is een zeer sterke vrouw, je moet het maar kunnen, uit Amsterdam weggaan en dan naar zo’n plaats verhuizen! Ik zelf was allang weer terug naar Nederland gegaan. Ik ben niet zo’n held! Daarom vind ik Mika echt een vrouw met ballen! Ze loopt nergens voor weg. Ze kan niet rusten voordat ze antwoorden heeft!
Vanaf de allereerste bladzijde is super spannend. Het is net alsof je op de eerste rij zit en je het verhaal wordt ingezogen! Ik noem dat het Alice-in –Wonderland-effect!
Heerlijk als je zo in het verhaal alles mee kunt beleven. Dus het is ook beeldend geschreven. Gegarandeerd-Genieten-Garantie!

Van het dorpje Rocky Roads, kreeg ik echt de kriebels. Het is geheimzinnig en mysterieus. Het doet mij qua sfeer een beetje denken aan een boek van Stephen King, Salem’s Lot. Dat is ook een dorp waar het niet pluis is. Dat is mijn favo King boek. En ik heb er nog niet vaak een boek mee kunnen vergelijken, op Blake Crouch na dan. De sfeer in het boek is voor mij heel belangrijk.
Van Rocky Roads gingen mijn haren overeind staan! En dat vind ik als horror fan echt geweldig!
Ik zou dit dus ook niet zomaar een thriller noemen! Dit is een Top-Thriller! Mijn nieuwe nummer 1! En ik lees veel thrillers. Maar vaak is een thriller meer van hetzelfde. Dan heb je het gevoel dat je al eens eerder zo’n verhaal gelezen hebt. Niet bij deze! Op en top origineel!

Ik had hoge verwachtingen van dit boek….En ze zijn allemaal uitgekomen! Dit kon weleens de Thriller van 2016 worden! Hij staat nu op de eerste plek in mijn thriller top 5 van 2016. En ik denk niet dat er snel een komt die dit boek van de eerste plaats gaat stoten! Het zit gewoon zo goed in elkaar: Het is super spannend, een pageturner, mysterieus, luguber en heeft zelfs horror. Het is deze mix, die het boek gewoon steengoed maakt! Een op –het -puntje –van- je- stoel- zit -boek! En dat is voor mij even geleden!!!!! Deze thriller is echt perfect! Dikke 5 sterren dus*****