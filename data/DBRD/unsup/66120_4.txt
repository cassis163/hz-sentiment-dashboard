Paige werkt met haar twee beste vriendinnen in een evenementenbureau, maar ze worden alle drie ontslagen. Paige besluit dat ze hun eigen evenementenbureau gaan beginnen, alleen is het opstarten moeilijker dan gedacht. Ze kan Jakes hulp inroepen, maar dat wil ze liever niet. Jake is de beste vriend van haar broer en ze was vroeger verliefd op hem, maar hij duidelijk niet op haar. Kan ze haar gevoelens opzij zetten?

Nachten in New York is een lekker simpel en heerlijk romantisch verhaal. Je voelt je al snel thuis in de vriendinnengroep. De drie meiden zijn dan ook goed en variÃ«rend neergezet. Paige is de perfectionist en strever. Ze heeft een groot verantwoordelijkheidsgevoel en is zorgzaam. Eva is de romanticus, maar ook gezondheidsfreak en keukenprinses. Frankie de nuchtere van de drie die niet in de liefde geloofd. Ze vullen elkaar goed aan als team.
De verhaalopbouw is goed, het verhaal is voorspelbaar, maar toch voel je ook die spanning als lezer. Elk hoofdstuk begint met een quote van een van de meiden die ook echt bij dat personage past. Dit vind ik heel leuk bedacht.
Nachten in New York is een heerlijk boek om eventjes lekker te kunnen ontspannen. Een aanrader als je even een lekker luchtig boek wil lezen. Ik ben heel benieuwd naar het volgende deel waarin Frankie de hoofdrol speelt.