Ik had de hele serie gewonnen via Hebban. Ik had me ingeschreven omdat ik niet voor het winnen maar oprecht nieuwsgierig was. Ik had alle boeken vrij vlot in huis maar ik had door nieuw werk eerst geen tijd om te lezen. Maar ze stonden daar in de kast te schreeuwen om gewoon gepakt te worden. Door overplaatsing naar een andere afdeling kwam ik bij collega's aan tafel te zitten die over het algemeen met hun mobieltjes de tijd zitten te doden. Nu kijk ik altijd even de mail op mijn mobiel en verder niet.
Dus toen dacht ik.... ik kan voor hetzelfde geld ook gewoon een boek lezen. En zo geschiedde. Nu ben ik klaar met het eerste boek en ga beginnen met de tweede.
Nu het verhaal.
Meg Corbyn is een cassandra sangue, een bloedprofeet, die de toekomst ziet elke keer dat haar huid bloedt. Op de vlucht voor de man die haar gave wil gebruiken om rijk te worden eindigt ze in een Stadspark van de Anderen - waar de menselijke wet niet geldt...
Simon Wolfgard, gedaantewisselaar en leider van het Stadspark in Lakeside, weet niet wat hem ertoe beweegt om Meg de baan te geven van Contactmens. Maar als hij Megs geheim ontdekt, moet hij beslissen of zij het waard is om de broze vrede tussen mensen en de Anderen op het spel te zetten.
Ik begon erg blanco aan het verhaal. Ik had een slechte ervaring met een YA die ik recent had gelezen. Verder ben ik altijd allergisch voor de reclames op de achterflap.
Ik pakte het boek op schoot en bestudeerde eerst de cover. Een jonge vrouw met een paar plukken rood door haar haar. Ze ziet er jong en een soort fragiel uit. De info op de achterflap nodigt uit om te lezen.
Eerst na het openslaan van het boek krijg je als lezer eerst info over begrippen en uitleg over soorten mensen/wolven en andere wezens.
Het verhaal begint bij een stukje voorgeschiedenis.
We maken kennis met het meisje van de cover die op de vlucht is geslagen voor iets of iemand. Hoewel ze niet dom is, is ze wel een soort van onhandig.
Gaandeweg het boek ontwikkeld het meisje zich van onzeker naar ondernemend.
Simon de wolf is een schitterend karakter en nog meer niet mensen zijn bijzonder en interessant.
Ik vind dit boek echt eentje van de mooiste die ik heb gelezen. En ik ben ook benieuwd of de auteur mij net zoveel kan boeien met de andere boeken van de anderen. Diep in mij denk ik dat deze serie echt super is.
De auteur heeft wat mij betreft een heerlijke schrijfstijl en ik vind het elke dag jammer dat ik het boek weer weg moet leggen omdat de pauze weer om is. Als ik niet kan slapen kan ik het ook niet laten om te lezen. Het houdt me eigenlijk de hele dag bezig. Gelukkig zijn alle boeken lekker dik. Ik schrijf van elk boek uit deze serie een recensie! Ze zijn het waard.
Voor mensen die nog twijfelen.... Gewoon lezen! Je wordt helemaal meegesleept in een wereld waarvan ik zou willen dat het de onze was.
HEERLIJK LEZEN!