Voor ik het boek uit de bibliotheek leende had ik er nog niet van gehoord het was dus een verrassing toen ik deze begon te lezen. Om eerlijk te zijn had ik dus niet veel verwachtingen. Het begin van het boek vond ik prachtig en sleepte me helemaal mee! Plots leek dit absoluut een boek te zijn dat ik graag zou willen lezen en ontdekken.
Tot de plot twist ergens midden in het verhaal en geloof me deze was gigantisch. Iets wat niet te voorspellen was en eigenlijk ook gewoon niet bij het boek zelf paste. Ik vond het enorm spijtig want plots was het boek niet meer zo goed als eerst. Indien het verhaal verder ging zoals het eerst liep had ik nog een 4 of een 5 gegeven. Deze plot twist heeft mijn mening snel naar een lager aantal sterren gezet. Hoe erg ik ook hou van plot twists, dit verhaal had het echt niet nodig.
Het einde vond ik ook een beetje jammer. Het is een stand-alone en een vervolg zal er dus niet komen. Het -soort van- open einde heeft me dan ook niet kunnen bekoren. Wat ik hier zo spijtig aan vond? Dat ik met zoveel vragen bleef zitten.

De schrijfstijl van de schrijfster stond me aan en ik denk dat ik in de toekomst ook wel enkele andere boeken van haar wil lezen. De vlotte manier van schrijven was aangenaam te lezen en ik vond het dan ook geweldig om mee in het boek gezogen te worden.
Het is een eenvoudig verhaal om in te geraken. Je leert de personages goed kennen en de sfeer rond het verhaal klopt ook volledig. De verhaallijn kwam hierdoor goed in stand.