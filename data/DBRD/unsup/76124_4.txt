Het verhaal gaat over Gideon en Rifka, ze hebben tien jaar geleden hun tienerdochter verloren bij een ongeluk en bleven alleen over met hun andere dochter Tamara. De liefde tussen Gideon en Rifka is niet meer wat het geweest is. Rifka heeft na tien jaar nog steeds verdriet om haar dochter en vooral om het feit dat er nooit iemand gepakt is.Hun andere dochter Tamara is nu volwassen en werkt op dezelfde school als Gideon.Hij heeft zijn eigen geheim..tenminste dat denkt hij. Als er op school ineens allemaal bedreigingen aan zijn adres zijn, vreest hij dat zijn geheim bekend wordt.Tamara heeft ook haar geheim.Een andere hoofdrol is weggelegd voor Matthias, een leerling van Gideon van tien jaar terug. Wat heeft hij met het verhaal te maken? Dat wordt langzaam maar zeker duidelijk.Door deze gebeurtenissen komt het soms pijnlijke verleden stukje bij beetje boven water.
Het verhaal leest als een trein.In het begin moest ik wennen aan de verschillende personages en hun op het eerste gezicht niks met elkaar lijkende verhaallijn, maar dat gaat na een paar hoofdstukken over.
De personages hebben allemaal een goed uitgediept karakter.Je kan je zeker in een van hen verplaatsen. Het blijft tot het allerlaatst een verrassing wie de dader is..
Ik zag het niet aankomen.
Dit boek is het eerste deel in het Dossier Metselaar. Ik ben benieuwd naar deel twee.
4 sterren