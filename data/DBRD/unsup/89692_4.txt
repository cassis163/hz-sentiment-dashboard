De hoop van de schrijfster was om één iemand te inspireren met haar boek. Ik kan je verzekeren dat dat is gelukt! Illiyana is alleen al een origineel verhaal door met wie Illiyana verloofd is. Zonder verdere spoilers te geven, is alleen al dit feit zo nieuw en anders dat het ‘Illiyana’ tot een aanrader maakt. Het heeft een goede spanningsboog die al snel begint. Het is als een detective waarbij elke keer nieuwe mysteries ontdekt worden zodra er antwoorden komen.
We zien het verhaal voornamelijk vanuit Illiyana zelf, waarbij ze regelmatig terugkijkt of denkt aan gebeurtenissen uit het verleden. De perspectiefwisselingen naar anderen waren niet altijd even haarscherp, waardoor ik twee keer moest lezen om te ontdekken vanuit wie ik nu las. Vervelend? Nee, de wereld en het verhaal vol verassingen maken dat ruimschoots goed!
De karakters groeien door het verhaal heen en veranderen door de gebeurtenissen die ze meemaken. De rol van Illiyana zal nooit meer hetzelfde zijn. Het eind gaat vrij snel en laat je achter met een boel vragen, ook door de verassingen die je tegenkomt in het verhaal. Ik ben erg benieuwd hoe het Illiyana verder zal verlopen!