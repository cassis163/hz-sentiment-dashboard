Wat een vermoeiend boek zeg! Eerst Robin die het zichzelf dusdanig moeilijk maakt dat ze Max bijna weg jaagt. Mens twijfel niet zo! Durf te leven!
En weet zij het eindelijk zeker, gebeurt er iets waardoor Max helemaal in zijn schulp kruipt. En dat dan niet voor even, maar maandenlang. Maandenlang! En Robin maar afwachten. Ik zou allang actie ondernomen hebben of verder gegaan met mijn leven. Maar dit vind ik echt onvoorstelbaar en daardoor misschien ook niet helemaal realistisch.
Het verleden van beiden is niet heel vrolijk geweest, zeker wat relaties betreft. Maar om zo in je onzekerheid te blijven hangen…
En hetgeen Max overkomt is natuurlijk vreselijk en uiteraard heeft hij tijd nodig om het te verwerken. Maar aan de andere kant het gaat om iets van 10 jaar geleden! Daar hoef je jezelf niet maanden voor op te sluiten. Welkom in de echte wereld! Life is a bitch, deal with it!
Wat ik wel leuk vind aan Robin en Max is dat ze creatieve beroepen hebben. Ik ben zelf ook creatief en vind het dan ook leuk om over dat soort beroepen te lezen.
En dan heb ik het nog niet gehad over de zogenaamde beste vriendin. Meid, met zulke beste vrienden heb je geen vijanden nodig zeg! Pfff, wat een narcist en parasiet. En dan zeg ik het nog vriendelijk…
Nu lijkt het alsof ik me alleen maar heb zitten ergeren tijdens het lezen. Maar dat is niet zo. Het was best een leuk boek. Het zal niet op mijn favorietenlijst belanden. Maar voor tussendoor en verstand op nul: prima.
Toch geef ik er, vanwege de vele ergernissen, maar 3 sterren voor.