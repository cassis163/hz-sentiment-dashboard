Sandra Bernart (1973) studeerde Economische Psychologie. Ze is verkozen tot Eindhovens Schrijftalent 2017. Haar onvolprezen debuutroman 'Ik zag Menno' behaalde de finale van de Coffeecompany Book Award 2015 en de Hebban Debuutprijs 2016. In juni 2018 verscheen haar tweede roman 'Vol van Maan'.

Het verhaal

Maan zoekt een partner voor de de liftwedstrijd naar Lissabon. Als ze medestudent Laurens weet te strikken gaan ze van start. Maan ziet de wedstrijd als een reis en laat zich gemakkelijk afleiden. Hij wil maar een ding: winnen. Tijdens hun trip langs ranzige parkeerplaatsen, de slippers van Chris Froome, broederlijke onmin, een devote Deen, Baskische passie en een handvol pelgrims krijgt Laurens een geheel andere kijk op de relatie met zijn vader. Dit drijft hem tot een merkwaardige daad.

Wanneer ben je op reis en wanneer op de vlucht? En hoe ver ga jij om gezien te worden? Vol van Maan is een licht absurde en bevrijdende roadnovel over het voldoen aan andermans verwachtingen, met angst als katalysator en leugens als smeerolie. En een hond.

De elementen

De cover doet denken aan een vrolijke chicklit. Een gezellig verhaal. De titel past goed bij het verhaal. De vertelperspectief is de ik-vorm. Laurens is de hoofdpersoon, al steelt Maan de show met haar acties en praatjes. Samen met de "wansmakelijk-geklede" Maan, doet hij mee aan de liftwedstrijd voor studenten naar Lissabon. Hij staat helemaal niet zo te trappelen, maar dat terzijde. In vlotte zinnen en directe tekst lezen we over het reizend duo. Beide nog studenten en beide hebben zo hun beweegredenen om met de wedstrijd mee te doen. De personages worden voldoende toegelicht. Maan is een excentrieke studente, een wat aparte tante. Laurens daarentegen is wat gewoner en wil dolgraag mensen pleasen. Het verhaal is soms wat vlak. Met soms wat onnodige extra details. Daarnaast leest het toch fijner als de personen worden aangesproken bij hun naam, in plaats van scheldnaam. Daar knap ik dan op af, maar dat is puur smaak.

Vol van Maan is een bizarre en moderne roadtrip, over het verleggen van grenzen, flinke uitdagingen aangaan, uiterste tegenkomen, winnen van je familie en er achter komen bij wie je hart nu werkelijk ligt.

Waardering 3 sterren

3 sterren: Leuk boek om gelezen te hebben. Er is weinig diepgang. Het was minder hilarisch, als ik verwacht had. Ik heb mij vermaakt, maar hoef het niet nogmaals op te pakken.

Originaliteit: 3
Schrijfstijl: 3
Leesplezier: 2-3 Ik hou niet van platte taal. En andere stukken waren weer mooi.
Plot: 3
Psychologie: 3

Hartelijke groeten, Annette Overvoorde
https://birdysboeken.blogspot.com/2018/10/sandra-bernart-vol-van-maan.html