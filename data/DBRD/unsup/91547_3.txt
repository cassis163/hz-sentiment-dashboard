Sabine ontdekt dat haar man vreemd gaat en wordt gedumpt. Ze is gewend om door het geld van haar ex een luxe leventje te leiden, maar nu moet ze het helemaal zelf doen. Naast haar parttime baantje verkoopt ze de laatste restjes van haar luxeleventje op Marktplaats en dan ontmoet ze een vriendin van vroeger die haar kan helpen.

Het is een leuk verhaal, maar wel een beetje onrealistisch. En ik moest heel erg wennen aan de schrijfstijl, die is mij net iets te statisch, ik mis een spanningsboog.

Sabine is in het begin een leuk personage, ze gaat niet bij de pakken neerzitten, maar is een echte doorzetter, daardoor krijg ik respect voor haar als lezer, maar aan het einde ben ik een beetje teleurgesteld in haar. Ik had verwacht dat in dit verhaalgedeelte dat zelfhulpthema verwerkt zou worden. Dat hier die beloofde universele laag zou zitten: Hoe blijf je voor jezelf kiezen? Hoe blijf je trouw aan jezelf? De uitkomst voor Sabine is onrealistisch voor degenen die dit boek om deze reden willen gaan lezen.
Het is een leuk boek, maar het is niet wat ik ervan had verwacht.