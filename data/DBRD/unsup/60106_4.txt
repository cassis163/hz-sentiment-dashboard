James Thompson  Helsinki noir

Twee dagen na de geboorte van zijn dochter Anu verteld Kari Vaara zijn vrouw Kate dat hij een hersentumor heeft en geopereerd moet worden. Kari is dan al inmiddels van een doodgoede agent uitgegroeid naar een brute en corrupte smeris en neemt deel aan een geheime eenheid die op onorthodoxe wijze de strijd aangaat met de criminaliteit.

Ondertussen neemt in Finland de onrust toe als de meest extreemrechtse partij aan populariteit blijft winnen en als de meest vooraanstaande Finse immigranten recht advocate Lisbet Söderlund wordt vermoord en haar hoofd per post wordt opgestuurd, wijst de president Kari de zaak toe. Als dan ook nog eens een militair wordt vermoord schreeuwt de media moord en brand. Een lastige zaak voor Kari die alles op alles zet om de waarheid te achterhalen.

Een goede opvolger voor Engelen van sneeuw en De tranen van lucifer. Wel is James Thompson een iets andere weg ingeslagen met Kari, hij is door zijn operatie een deel van zijn gevoelens kwijt en stelt zich een stuk harder op dan in de vorige delen, van zachtaardig en gevoelig naar meedogenloos en bruut. Ook Kate doet al is ze het er niet mee eens een een aardige duit in het zakje, maar het blijven heerlijke personages om over te lezen. Thompson heeft een heerlijke schrijfstijl die maakt dat het lekker vlot weg leest. De plot zit goed in elkaar en de diverse wendingen in het verhaal houden de gemoederen van de lezer bezig, naarmate de ontknoping nadert neemt de spanning en het geweld toe. Thompson geeft met zijn Kari Vaara serie de lezer een goede kijk op de Finse samenleving en hun gebruiken. Kortom, een geweldige serie om te lezen. Kijk alweer uit naar een volgend boek. Ik geef deze dan ook 4 sterren

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren