Deze eersteling is een redelijk goed boek.
Het is spannend en vlot te lezen.
Het leerde mij wat bij, wat toch dikwijls de reden van lezen is, buiten mij te ontspannen. :-)
Alleen zou ik de uitgever willen vragen om de zin "Voor de liefhebbers van Dan Brown" van de kaft te halen.
Dan Brown mag dan de meest succesvolle schrijver - in verkoopcijfers- van een bepaald soort boeken zijn, hij is voor mij niet de primus inter pares. Los daarvan, hou ik niet van zulke verkooptrucs, die verkeerde veronderstellingen wekken. Maar hier zorgen ze er ook voor - als ik andere besprekingen lees - dat men gaat vergelijken, met wat geen vergelijk zou mogen zijn. Tot zover over Dan Brown en nu over het boek zelf.
Het gaat over twee schimmige organisaties, die beide ontstaan zijn in de oudheid, waarvan de ene een latere - maar nog altijd eeuwen geleden - afscheiding is van de oorspronkelijke vereniging en sindsdien probeert de originele te bekampen. Tijdens dit verhaal bereikt deze eeuwenoude strijd zijn climax. Het hoofdpersonages, dat in dit boek introduceert wordt, is een buitenstaander die op onvrijwillige basis betrokken raakt bij dit conflict. Verder ga ik niets vertellen of ik verraad te veel. Weet dat dit een thriller is. (lees=spannend boek) Indien het een roman was geweest, dan had ik meer uitwerking verwacht van het hoofdpersonage.
Ik kijk al uit naar nummer twee, die ondertussen klaarligt, om binnenkort te lezen.