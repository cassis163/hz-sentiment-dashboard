Als dochter van een Engelse moeder en een Italiaanse vader, groeide Marina Fiorato op in Yorkshire. Dat ze haar Italiaanse roots niet verloochent blijkt uit de rol die met name het historische VenetiÃ« speelt in haar boeken. Voor Het raadsel van Botticelli liet ze zich inspireren door de vele mysteriÃ«n waarin het schilderij 'La Primavera' gehuld is.
Florence, 1482. Als de jonge prostituee Luciana Vetra op weg is naar een 'modellenklus', ze moet poseren voor de schilder Sandro Botticelli, ontmoet ze de monnik Guido die haar wil bekeren. Omdat ze van haar vak houdt en er erg succesvol mee is, maakt Luciana zijn pogingen haar op het rechte pad te brengen belachelijk en vervolgt haar weg naar het atelier van Botticelli. Als de schilder haar echter niet betaalt voor haar werk, steelt ze heel impulsief een miniatuurversie van 'La Primavera,' het schilderij waar ze zojuist model voor heeft gestaan. In de uren die volgen op haar diefstal worden twee mensen in Lucianaâ€™s omgeving vermoord. In haar wanhoop vlucht ze naar het klooster van broeder Guido. Aanvankelijk voelt hij er niets voor om het schaamteloze hoertje te helpen, maar hij is geÃ¯ntrigeerd door het raadselachtige miniatuurschilderij en vat bovendien sympathie op voor Luciana. Als blijkt dat ook het klooster geen veilig toevluchtsoord is, slaan Guido en Luciana op de vlucht. Hun pogingen het geheim van 'La Primavera' te ontrafelen, leiden tot een lange, spannende reis langs de machtige stadstaten van het vijftiende-eeuwse ItaliÃ«. Naarmate ze dichter bij de oplossing van het raadsel komen, worden de avonturen gevaarlijker en hun gevoelens voor elkaar intenser.
Door de eeuwen heen is nooit helemaal duidelijk geworden wat Botticelli precies bedoelde met zijn 'La Primavera.' Marina Fiorato heeft zich voor Het raadsel van Botticelli losjes gebaseerd op een van de theorieÃ«n die over het schilderij de ronde doen. Er wordt in het boek veel gefilosofeerd over alle mogelijke verborgen boodschappen in 'La Primavera.' Deze kunsthistorische details worden mooi verweven met de spannende avonturen van Luciana en Guido in het renaissancistische ItaliÃ«. Fiorato geeft een levendig en kleurrijk beeld van het ItaliÃ« van destijds. Met Luciana Vetra heeft de schrijfster een onvergetelijk personage gecreÃ«erd dat door haar losbandige gedrag en taalgebruik absoluut niet representatief is voor de gemiddelde vijftiende-eeuwse vrouw. Maar Luciana is met haar humor en zelfbewustzijn een waardige heldin voor deze spannende, romantische avonturenroman. Dat Fiorata het met de historische feiten niet altijd even nauw neemt, zij haar daarom vergeven.