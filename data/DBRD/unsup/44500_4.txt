Thomas is een vrij eenzame en ook onzekere jongen van vierentwintig jaar. In het eerste deel van het boek wordt duidelijk hoe saai en kleurloos zijn leven is. Hij neemt geen risico's, is niet ondernemend en neemt het leven zoals het komt. Dit komt ook echt heel goed over. Je krijgt gewoon medelijden met hem. Hij woont samen met Eva, maar deze relatie is behoorlijk ingedut.

Totdat hij plots brieven krijgt van ene Anna helemaal uit Schotland. Als hij merkt hoe depressief zij is besluit hij naar Schotland te gaan om haar te redden. Dit is het tweede deel van het boek waarin het karakter Thomas nog dieper wordt uitgewerkt. Ik vond de songteksten goed gevonden en over het algemeen passend bij het boek. Ook schrijft Sander echt hele mooie zinnen met beeldspraak. Origineel gevonden omschrijvingen zijn heel treffend in dit boek. Tevens vond ik er in het tweede deel spanning in zitten, wat ik van tevoren eigenlijk niet had verwacht. En een zeer onverwacht einde. Kortom dit is een debuut die je echt gelezen moet hebben. Ik verwacht heel veel van het volgende boek van Sander. Wat een debuut!