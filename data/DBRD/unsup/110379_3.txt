Journaliste Kirsty wordt naar Whitmouth gestuurd om verslag te doen van een aantal moorden. Hier loopt ze Amber tegen het lijf. De dames zijn 25 jaar eerder beide veroordeeld voor moord, ze gingen met drie meisjes het bos in en alleen zij tweeen kwamen er weer uit. Gaandeweg het boek lees je wat er 25 jaar geleden gebeurd is en welke invloed dat op het huidige leven van beiden heeft en hoe zij hiermee omgaan.

Het is een bijzonder boek met een origineel onderwerp. Ik houd alleen het gevoel dat het beter gekund had, de huidige moorden worden als het ware alleen maar aangestipt. De eerste helft van het boek vond ik het niet spannend, dat kwam jammer genoeg bij mij pas in de tweede helft.
Wat mij betreft geen echte aanrader maar ook zeker geen afrader.