Titel: Het ongeluk project
Auteur: Julie Buxbaum
Uitgever: De Fontein jeugd
Verschijningsdatum: Januari 2018.
Blz.: 336.
Genre: Young Adult roman.

Over de auteur:
Julie Buxbaum (1977) is de New York Times bestsellerauteur van de YA-roman Vertel me drie dingen. In 2018 volgde Het ongeluk project.

Samenvatting:
David houdt van feiten, getallen en zijn notitieboekje. Zit al 622 dagen alleen tijdens de schoolpauze.
Kit gaat voor het eerst weer naar school nadat haar vader is verongelukt.
Sinds haar vaders dood, weet Kit niet meer hoe ze met haar vriendinnen moet praten. In de pauze gaat ze daarom naast David zitten in de hoop met rust gelaten te worden. Maar Davids vreemde directheid blijkt juist een verademing. Zo ontstaat een wonderlijke vriendschap.
Als Kit en David samen ‘Het ongeluk project’ opstarten om meer te weten te komen over het auto-ongeluk van Kits vader, hebben ze geen idee wat dit teweeg brengt. Kan hun vriendschap de waarheid overleven?

Mijn mening:
Het ongeluk project is een Young Adult roman die deze omschrijving meer dan toekomt.
Tijdens het lezen van dit aangename verhaal wordt er op een boeiende wijze een positieve move aan het leven met een autisme stoornis gegeven. David weet van zichzelf dat hij anders denkt, vind geen aansluiting bij leeftijdgenoten wat hem enorm eenzaam maakt. Kit moet na het verlies van haar vader de draad van het leven weer oppakken.
Ze besluit op school in de pauze bij David aan tafel te gaan zitten, dit is het begin van een ware verandering in het leven van beide pubers.
Het ongeluk project geeft een kijkje in de denkwijze van doorsnee pubers, en van pubers met een beperking. Hoe ver gaan pubers om erbij te horen of maken ze juist hun eigen keuzes met het risico door iedereen uitgekotst te worden.
Buxbaum is er zeker in geslaagd mij als lezer een kijkje te laten nemen in het hoofd van een puber met autisme, zijn denkwijze wordt goed verwoord, vooral veel herkenbaarheid. David heeft een grote dosis zelfkennis, daar zouden veel volwassenen nog wat van kunnen leren.

Ik hou niet van teveel geluid of licht of geur, de onvermijdelijke bijverschijnselen van het omgaan met anderen. En toch verlangt mijn bewustzijn, dat hopelijk na mijn dood blijft bestaan, naar persoonlijk contact. Net als bij iedereen.

Elk hoofdstuk wordt wisselend geschreven vanuit de beleving van David of Kit, zo leren we ze beiden zowel van binnen als van buiten kennen. Ze beschrijven hun eigen gevoelens en belevingen waardoor je als lezer deelgenoot bent van het opbloeien van een mooie vriendschap en hoe deze steeds meer vorm krijgt. David krijgt van mij echt de gun factor toebedeeld, hierbij wil ik ook zeker een compliment maken naar zijn zus Lauren, voor David door het leven gaand als Miney, zij steunt hem door dik en dun.
Als volwassen lezer was dit verhaal prima te lezen.
Het ongeluk project valt onder een Young adult 13+, naar mijn idee is het vooral geschikt voor degene die meer willen weten over de denkwijze van een autist, daarin speelt leeftijd geen enkele rol.
Het is een verhaal met een boodschap waarbij ik als lezer hoop dat het een eye opener is voor degene die geen idee hebben hoe het leven met autisme eruit kan zien.
Je moet oog moet hebben voor de persoon en niet voor de beperking. Volmaakte mensen bestaan niet is altijd mijn motto, laten we dat in onze oren knopen.

Het ongeluk project krijgt van mij 4 sterren.
Bianca