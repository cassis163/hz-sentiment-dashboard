Pjort schreef het tweede deel uit de serie over de belevenissen van bijna super agent Alex. Als Alex De Klerck, ooit werkzaam bij de geheime Europese antiterreureenheid OPERATIONS, een onheilspellend en mysterieus bericht ontvangt terwijl hij op oefening is in Afrika, reist hij met spoed terug naar Brussel. Op hetzelfde moment komt er duizenden kilometers verderop een roestige oude dieseltrein in beweging waarvan zowel de lading als de bestemming onbekend zijn maar het ernstige vermoeden doet verbleken. In Brussel lijkt voor Alex alles veranderd. Zijn oude organisatie keert zich tegen hem en als er links en rechts slachtoffers vallen, neemt de voormalig geheimagent noodgedwongen contact op met zijn enige en laatste bondgenoot: computerexpert en oude vriendin Suzanne Boyle. In een ultieme poging het bericht te begrijpen, vraagt hij haar alle regels te overtreden. Wat hij niet weet, is dat daarmee de poort naar Europa wagenwijd wordt opengezet voor degene die hier echt achter zitten en zijn hierdoor hun ‘masterplan’ kunnen gaan uitvoeren.

Pjort heeft een heerlijk nieuw deel aan het leven van Alex toegevoegd. De actie en ontwikkelingen gaan in razend tempo en de schrijver zet je letterlijk en figuurlijk op een dwaalspoor. Als je van een vlot geschreven en makkelijk toegankelijk boek houdt dan is dit en deel 1 ‘Masterplan’ echt iets voor jou. Deel 2 heeft voor mij misschien een beetje het probleem van elk deel 2 en dat is toch dat het iets minder overkomt dan deel 1. Maar als alle goede series wordt deel 3 zeker weer een knaller. Ik ben echt benieuwd waar Alex, Lynn en Suzanne nu weer in terecht komen.

Recensie geschreven naar aanleiding van leesclub Thrillzone met dank aan schrijver en uitgever voor het beschikbaat stellen van het boek en Pjort in het bijzonder door zijn zeer actieve deelname en openheid in het beantwoorden van de vragen.