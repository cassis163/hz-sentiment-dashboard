Mijn samenvatting:
Jack houd van Grace en Grace van Jack. Zij zijn het perfecte koppel. Bekend bij velen, want Jack is een bekende advocaat, met een goede reputatie. Als er een avondje met vrienden wordt georganiseerd is Grace de perfecte gastvrouw, heeft alle gerechten allemaal zelf bereid, precies goed,en dus perfect. Jack is de ideale gesprekspartner en weet iedereen zo te entertainen dat niemand zich verveelt. Je blijft geboeid luisteren naar Jack die dan tussentijds verliefd naar zijn vrouw opkijkt en dan weer vertelt over het mooie schilderij wat Grace zelf heeft gemaakt. Ze wonen in een mooi groot huis, een villa zeg maar. Met mooie inrichting, alles netjes en perfect. Jack en Grace moeten wel erg veel van elkaar houden, als pasgetrouwd stel. Ze doen alles samen, als je Grace belt neemt zelfs Jack de telefoon op. En als er een eetafspraak is gemaakt, bestaat de kans dat die wordt afgezegd, want Grace en Jack hebben het erg druk.

Waarom hebben zij het zo druk? En zijn ze nu altijd samen omdat ze zo verliefd zijn, of is er iets anders aan de hand? Je leest het allemaal in “Achter gesloten deuren” van, BA Paris.

Het boek leest vlot en prettig weg en neemt je gelijk mee als Jack en Grace een gezellig avondje houden met vrienden. Alles is perfect, het boek leest ook bijna perfect: Goede zinsopbouw, mooie zinnen, vlot ..zodat je er gelijk helemaal in zit.

Schrijfster B.A. Paris heeft een super-debuut geschreven en dat is zeker niet overdreven geformuleerd! Het boek werd namelijk gelanceerd met allerlei uitspraken & kreten zoals “Een ware sensatie in Engeland”, “een echt hype-boek”, etc.

B.A. Paris is van Frans-Ierse komaf en groeide op in Engeland waarna ze haar volwassen tijd meer in Frankrijk heeft doorgebracht. Ze heeft gewerkt in Finance en was ook onderwijzer en heeft 5 dochters. Ze heeft ook een tijdje in Nederland gewoond, maar woont momenteel in Frankrijk. Daar heeft ze met haar man een talenschool heeft opgezet. Achter gesloten deuren is haar debuut waar ze in één klap haar naam als thrillerschrijfster heeft gevestigd.

De elementen::
De cover laat een stuk gesloten deur zien, wat geheel past bij het verhaal. Want gezien alles zo perfect is aan Grace en Jack, zou het mogelijk kunnen zijn dat er iets verborgen is. De vraag is wat?
De titel past er precies aansluitend bij en maakt nieuwsgierig, want wat speelt er zich nu af, achter die gesloten deur?

Het verhaal wordt vertelt in 2 tijden, heden en verleden. En is in de ik-vorm, Grace doet haar verhaal. Ik moet altijd erg wennen aan een ik-boek, maar als je dit boek leest, dan ben je al zo snel in het verhaal, dat de “ik-vorm” niet vervelend leest. De hoofdstukken hebben geen nummers, maar alleen die tijdsaanduiding.

De hoofdpersonen worden goed uiteen gezet en ontwikkelen zich goed. Ik vind dit boek weer op te delen in 2 stukken. Deel 1: Grace vertelt over het perfecte huwelijk en blikt terug hoe ze elkaar hebben leren kennen, ed. Deel 2: Grace en Jack gaan op vakantie en gezien de drukte gaat Grace gaat alvast vooruit. Je zit hierbij echt op het puntje van je stoel, waar je mogelijk al zit, gezien de opgebouwde spanning. Het boek vertelt over liefde & geluk en verdriet & teleurstelling, het verhaal wordt zo levensecht weergegeven dat je er echt zo helemaal in zit..dat je bijna voelt, wat de hoofdpersoon meemaakt.

Een pageturner & mustread voor iedereen die houdt van spanning en geheimzinnigheid.

Waardering & Beoordeling: Het boek krijgt 4,5 sterren, welverdiend!

Originaliteit: 4,5
Verhaallijn: 4,5
Spanning: 4,5
plot/ Clou: 5
Einde: 4