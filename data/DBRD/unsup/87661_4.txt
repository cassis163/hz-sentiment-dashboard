Mijn eerste kennismaking met Edward middels zijn tweede boek Gezworen Vrienden. Zijn debuut bloedgeld ligt hier nog op de NTL. Dat ik dat nu zeker op korte termijn ga lezen staat vast, na het lezen van dit geweldige tweede boek!

Het heden (2013) en verleden (1988) spelen een rol in dit boek. Een boek over vriendschappen, spanning, (jeugd)liefdes en avontuur. Een boek dat je met erg veel plezier in sneltreinvaart wilt lezen. Zowel de hoofdstukken in het heden als in het verleden zijn werkelijk een waar genot. Af en toe in het boek even terug naar de tijd dat ik zelf ook tiener was om vervolgens weer terug te keren in het heden.
De hoofdpersoon Sander is net als de rest van de karakters echt zeer overtuigend neergezet. Na een verontrustend telefoontje moet hij de strijd aangaan met de spoken uit zijn verleden. Dit gaat gepaard met veel vaart, spanning en humor.

Wat mij betreft gaan we nog veel van je horen Edward want je hebt mij volledig overtuigd met dit heerlijke boek!!

4+****dikke sterren!