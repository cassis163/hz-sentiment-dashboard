Operatie Napoleon komt al uit 1999 en is ook echt anders dan de latere boeken van de IJslandse schrijver die allemaal wel eerder werden vertaald in Nederland. In dit boek zit veel meer actie en tempo dan in de wat rustigere, met een ander tempo geschreven volgende thrillers die allemaal van mij minmaal 4 sterren hebben gekregen.. Daarmee is Operatie Napoleon geen slecht boek. Je kunt je vrij snel identificeren met de hoofdpersoon en dan wil je ook weten hoe het verhaal verder gaat. Dat het boek maar 3 sterren krijgt komt omdat een aantal zaken wel erg onwaarschijnlijk is, waardoor de geloofwaardigheid ervan onder druk komt te staan. Dat Indridason het ook nog min of meer moet leren blijkt ook uit de losse eindjes die er hier en daar wel zijn. Dus al met al niet zo knap als alle volgende boeken van hem, maar een acceptabele eersteling.