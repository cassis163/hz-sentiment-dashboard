3 sterren omdat het weer eens en andere manier is van een verhaal vertellen. Maar soms vond ik het moeilijk het verhaal vast te houden en me te blijven concentreren op het lezen.
Af en toe heb ik het boek ook weg gelegd omdat je dacht: waar gaat dit over!! Later dan toch maar weer verder lezen en met een goed boek heb ik zelden dat ik het weg wil leggen.
Dat wil ik uitlezen en wel direct tot in de nacht.
Bij dit boek had ik dat totaal niet.

Een jonge vrouw die vol avontuur van alles mee maakt en daarover verteld. Sommige delen zijn best grappig en heel apart maar door de behoorlijk zweverige manier van vertellen is het soms moeilijk te volgen.

Dat zweverige is aan mij niet echt besteed. Vooral hele fa√ßades over het aanbidden van de maan maakt mij denken: jij bent echt volledig de weg kwijt en ik ben de weg kwijt in dit boek.

Toch aan de andere kant wel leuk te lezen hoe je met simpel een rugzak op, wat geld mee een enkele reis kan boeken en het avontuur tegemoet kan gaan. Je ziet wel wat er op je pad komt en je ziet wel wie je tegenkomt. Dat deel van avontuur spreekt me weer wel aan en maakt dat je bijna zin krijgt de boel de boel te laten en het vliegtuig te pakken. Niet denken aan de dag van morgen , we zien wel hoe het komt.

Dus conclusie is dat het een leuk boek is met grappige avontuurlijke verhalen maar niet altijd even makkelijk te volgen. Mensen die dezelfde levenswijze hebben en op een soort van hippie manier in het leven staan , zouden dit boek waarschijnlijk geweldig vinden.