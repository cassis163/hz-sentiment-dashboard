Ik had nog geen enkel boek gelezen van deze schrijver. Toen ik de achterflap las was ik gelijk geïntrigeerd, óf dit werd een boek wat ik verschrikkelijk vond óf verschrikkelijk goed.
Alhoewel ik wel even in het verhaal moest komen is het gelukkig het laatste geworden (aangezien ik de neiging heb altijd een boek uit te willen lezen).
Het verhaal is opgesplitst in meerdere delen en ik moet zeggen dat dit heel prettig leest. Het verhaal zelf vond ik niet direct een thriller maar spannend was het wel, er gebeurde zoveel en je merkt dat de schrijver goed onderzoek heeft gedaan. Dit alles maakt het boek een zekere aanrader voor de liefhebber van dit soort verhalen.