Prachtige roman over de geschiedenis van Birma aan de hand van het
levensverhaal van Rajkumar, Dolly en hun nazaten. Voor mij een
nagenoeg onbekende wereld met een nauwelijks gekende historie. De
overheersing door de Engelsen, later de Japanners en de jaren
daarna met een opeenstapeling van instabiele regimes. Een
geteisterd volk dat ondanks alle gruwelijkheden haar waardigheid en
identiteit weet te behouden.