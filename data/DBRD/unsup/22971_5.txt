Ik ben 20 jaar geleden vier jaar gestopt geweest na het lezen van dit boek. Het was toen heel eenvoudig, maar ben later toch weer in de val getrapt. Daarna nog een aantal keer met vergelijkbaar gemak gestopt en steeds weer in de val gelopen die Allen beschrijft.

Nu bleek het toch moeilijker om weer in de juiste mood te komen om te stoppen. Daarom ben ik dit boek weer gaan lezen en het heeft me direct weer in de juiste mindset gezet om te stoppen. Inmiddels ben ik beter voorbereid op de valstrik. Die ene sigaret over een jaar of twee drie is het niet waard. Het is altijd het begin van het einde. Allen richt zich niet zozeer op redenen om te stoppen, maar juist op de redenen om te roken.