Wat vind ik het leuk en terecht dat dit prentenboek verkozen is tot Prentenboek van het Jaar 2017! Ik ben al vanaf dat ik hem voor het eerst zag verliefd op dit boek. Het verhaal over het eenzame jongetje wat een walvisje vindt en het wil houden, tot zijn vader erachter komt, is onwijs lief en een tikje verdrietig, en de vertederende illustraties van Benji Davies vind ik echt geweldig! Ik ben sinds dit boek fan van deze illustrator. Ook het vervolg: De kleine walvis in de winter is een aanrader en Het eiland van opa, een ander prentenboek van Davies, is ook al zo lief en enorm kleurrijk.
Prentenboeken om verliefd op te worden!