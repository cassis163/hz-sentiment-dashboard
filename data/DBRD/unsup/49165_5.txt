Het rituele bad van Faye Kellerman is de eerste in een serie boeken over politiedetective Peter Decker en zijn (latere) vrouw Rina Lazaris. Ik heb ze bijna allemaal gelezen en kan ze allemaal van harte aanbevelen.
In dit boek maken we kennis met Peter en Rina, beiden met hun eigen verleden. In het joodse badhuis wordt een vrouw aangevallen en Peter krijgt de opdracht de zaak uit te zoeken. Rina helpt hem daarbij omdat hij te maken krijgt met voor hem ongewone orthodox-joodse gebruiken. Samen komen ze erachter wat er eigenlijk achter de aanval stak en samen gaan ze ook kijken of er een toekomst voor hun in het verschiet ligt.
Prachtig boek, goed opgebouwde spanning en zeer leerzaam voor wat betreft het orthodoxe jodendom.