Muntje vraagt waar hij gemaakt is en hij wil een grote, sterke stralende munt worden. Daar doet hij van alles voor; hij gaat in bad, eet spinazie en leert overdag verschillende munten kennen. Ook papiergeld komt even langs.
Het is een vrolijk boekje en de woordspelingen die je soms vindt zijn erg grappig. Ook leer je zo aan jouw kind de verschillende vormen van geld kennen. De tekeningen tussendoor passen goed bij het verhaal en benadrukken de vrolijkheid in het boek. Een leuk cadeau om te geven en te krijgen.
Dit boekje is geschreven in samenwerking met de Koninklijke Nederlandse munt.