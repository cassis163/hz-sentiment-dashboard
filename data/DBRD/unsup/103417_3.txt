Dit luisterboek, uitstekend voorgelezen door Sieger Sloot, heeft me vermaakt en geïrriteerd. Gaandeweg kreeg ik een steeds grotere hekel aan Mama Tandoori. Het is de verdienste van Van der Kwast om een dergelijk onderhoudend boek te schrijven over een niet bijster innemend personage als de moeder van de ik-figuur. Bijna alles wat ze onderneemt is gestoeld op een grenzeloos egoïsme en een totaal gebrek aan empathie. Haar voorgeschiedenis zou een en ander kunnen verklaren, maar dit wordt niet als zodanig opgevoerd als verklaring voor haar gedrag.