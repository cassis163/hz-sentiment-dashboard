Met een proloog die je direct in de greep houdt en waarbij je je gaat afvragen wat hier toe heeft geleid heeft Sterre je al vrij snel in de greep van het verhaal.

In een moeilijke periode van Rani Diaz gaat alle alarmbellen af als er mensen verdwijnen zonder dat er ook maar enige aanwijzing is wie daarvoor verantwoordelijk is. Door de weinige aanwijzingen, verschrikkelijke hitte en een slecht gehumeurde Rani volgt een verstikkend onderzoek dat de lezer van verschillende kanten in de greep houdt.

Met een aangename schrijfstijl heeft Sterre Carron het verhaal goed opgebouwd en wordt het steeds moeilijker het boek opzij te leggen. Waar het onderzoek moeizaam verloopt is het voor de lezer aangrijpend wat er allemaal gebeurt. Wanneer het onderzoek in een stroomversnelling raakt wordt er een plot ontvouwt waar je geen rekening mee hebt gehouden. Als je dan ook nog teleurgesteld bent als de laatste pagina is gelezen en het slot vragen oproept over hoe nu verder, mag je wel spreken van een geslaagde thriller.

De belangrijkste personages van Pitta zijn stuk voor stuk goed interessant en passen naadloos in het verhaal. In combinatie met de gebeurtenissen sluit je vrijwel iedereen in je hart en lees je vol afschuw de verschrikkelijke gedachtegangen van de dader. Een sluwe vos die zich geheel veilig waant door zijn strakke planning en doordachte aanpak.

Bij Pitta wordt je vanaf de proloog dus getriggerd en houdt je vervolgens tot een onverwacht slot is spanning over wat er nu allemaal de oorzaak van deze verschrikkelijke gebeurtenissen is.

Liefhebbers van Rani Diaz gaan zeker genieten van deze heerlijke thriller.