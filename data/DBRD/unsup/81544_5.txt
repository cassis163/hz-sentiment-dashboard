Wat een heerlijk boek! Je wordt door de verteller meegevoerd door het dorpje Courtillon en wat aanvankelijk een kabbelend verhaaltje lijkt, ontpopt zich tot raadselachtige gebeurtenissen.
Ik ben persoonlijk erg blij dat er op alle vragen die in dit boek ontstaan een antwoord wordt gegeven, hoewel ik me kan voorstellen dat veel lezers dit "te makkelijk" vinden.
Charles Lewinsky heeft een mooi, poëtisch taalgebruik. Het boek begint met : De wereld is duizend passen lang en eindigt met Duizend passen lang is de wereld en als je dit boek gelezen hebt zul je het met me eens zijn dat dit precies de juiste zinnen zijn.

Ik ga absoluut Het lot van de familie Meyer van hem lezen, want ik heb begrepen dat dat nóg mooier is.