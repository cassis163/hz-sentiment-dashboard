Een prachtige roman Die avond aan het meer.

Sarah Jio (1978) schrijft vanuit Amerika bestsellers die maar liefst in zevenentwintig landen verschijnen.
Voordat ze romans schreef, werkte ze als journalist voor onder andere Glamour en O, het blad van Oprah Winfrey.

Het verhaal van 2 vrouwen die onbewust iets met elkaar te maken hebben in dit verhaal. Ada Santorini en Penny Wentworth.
Na een dramatische ongeluk waarbij haar dochtertje Ella en haar man James om het leven komen geeft Ada haar carrière, redactiechef van het reistijdschrift Sunrise op en vlucht als het ware naar een woonboot op Lake Union in Seattle. Zal ze hier haar verschrikkelijke grote verdriet kunnen verwerken?
Daar, zoals ze het noemen Boat Street leert ze haar buren kennen. Jimmy Clyde en naast hem wonen zijn ouders Gene en Naomi Clyde.
Zo woont aan de andere steiger Alex Milstead, een fotograaf.

Zo komt ze erachter dat zo'n vijftig jaar eerder, in 1959 deze woonboot bewoond werd door Penny Landry die getrouwd was met Dexter Wentworth.
Op een dag is Penny verdwenen en niemand weet 'zogenaamd' iets. Ada vindt dan een koffer die van Penny is geweest en haar nieuwsgierigheid is gewekt.
Wat is er toch met haar gebeurt? Ze zoekt informatie en ook via haar schoonzus Joanie, die voor Personeelszaken bij de politie van New York werkt en zo haar veel informatie kan geven over Penny Wentworth.
Er volgt een spannende zoektocht naar Penny’s mysterieuze verdwijning. En zo komt ze steeds meer te weten over haar!

De afwisselende hoofdstukken hebben een goede en fijne samenhang. Het leven van Penny in het verleden en het leven van Ada op dit moment.
De hoofdstukken worden afgewisseld door het verhaal van Ada en dat van Penny. En zo groeien de verhaallijnen langzaaam naar elkaar toe.

Dit is echt wat je noemt een prachtige roman. De auteur heeft mij écht verrast!
Je wordt gewoon meegezogen in het verhaal en de personages zijn dan ook echt goed beschreven. Deze cover van dit boek is zo goed gekozen en geeft zeker weer Die avond aan het meer!
Dit is het eerste boek dat ik van deze auteur Sarah Jio heb gelezen en de schrijfster heeft mijn hart gestolen en ik wil zeker meer van haar boeken gaan lezen!
Echt zo'n boek dat je niet weg kan leggen en je nieuwsgierig wordt over het leven van deze 2 vrouwen en het mysterie over hoe het gegaan is in Penny's leven.

Dit boek geef ik zeker het maximaal aantal sterren en dat is nog te weinig in mijn ogen! Zeer verrast door deze prachtige liefdesroman met daarin een lach en een traan.