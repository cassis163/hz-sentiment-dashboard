De belevenissen van een vrouw die samen met haar man de kou en donkerte van de lange lange poolnacht trotseert doet je steeds afvragen: “Zou ik dit ook gedaan hebben? Zou ik dit ook kunnen? Hoe zou ik gereageerd hebben? Zou ik ook ondanks de donkerte en kou hebben kunnen genieten van de ruwe schoonheid van het landschap?” Alleen dat al maakt het boek het lezen waard. Je hoeft immers het avontuur zelf niet aan te gaan, maar je kunt er heerlijk over dromen. De poolnacht duurt lang, ook voor de lezer, maar het is verbazingwekkend hoeveel nieuwe en beeldende beschrijvingen er zijn voor het eentonige landschap, de wind en de bijzondere kleuren van de donkerte.