Birgit Pouplier is de achterkleindochter die in deze familiekroniek terugblikt op het faillissement - door de tegenwerking van de plaatselijke eigenaar van de watermolen- van de smederij van haar betovergrootvader in Westfalen, Duitsland. Als hij een aanbieding krijgt om in Denemarken te komen werken, emigreert hij in het midden van de negentiende eeuw naar Denemarken en wordt hij daar een succesvolle fabrikant. Zijn drie zonen en zijn vrouw keren zich aan het einde van zijn leven tegen zijn nieuwe fabrieksplannen. Het leidt tot ernstige lichaamsklachten bij de oude man en kan hij niet meer dan enkele jaren voortleven dan dankzij hun hulp en hun eigen toekomstplannen, hoe verwoed hij daar ook tegen is. Hoe het de familie in de opeenvolgende generaties, tot aan de moeder van de schijfster in Denemarken en Duitsland vergaat, geeft een bijzonder rijke inkijk in het leven, de gedachtes en de dromen van migrantenkinderen in de tweede helft van de negentiende en de eerste helft van de twintigste eeuw in deze twee landen.
De kroniek kent een rustige, precieze en ontroerende verteltrant en stelt de lezer in staat om zich geheel en al in de lotgevallen van de familie in te leven
De in Nederland vrijwel onbekende maar in Denemarken zeer bekende toneelspeelster en schrijfster is in april 2014 op 88-jarige leeftijd gestorven.
Een ander boek van Birgit Pouplier dat in het Nederlands is vertaald, is Tussenspel