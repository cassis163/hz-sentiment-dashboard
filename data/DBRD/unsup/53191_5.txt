In dit boek vinden we 23 mooie gedichten over gevoelens als bang, boos & blij. We beleven liefde, dood en het leven aan de hand van woorden. Woorden die aanzetten tot nadenken, die je aansporen om te praten over je gevoel of je nou 5 of 100 bent de woorden zijn te begrijpen.

Gecombineerd met de illustraties zijn het ware kunstwerkjes. De illustraties zijn gedetailleerd en telkens zul je iets nieuws ontdekken als je het boek weer open slaat.

Sommige gedichten zullen veel herkenning oproepen andere wat minder maar dat geeft niets. Ik denk dat Nooit denk ik aan niets behoort tot de boeken met kinderpoëzie van de bovenste plank.

Het gedichtje van “Beer” is één van mijn favorieten. Weinig woorden, simpele maar wel een krachtige illustratie. Stel je voor de tekst voor te lezen aan een kind en hem een tekening te laten maken zonder de illustratie uit het boek te laten zien. Ik denk dat er veel moois te voorschijn komt uit de fantasie van de kinderkopjes.

Ik leende dit poëzie-prentenboek uit de plaatselijke bibliotheek maar het geeft mij een reden voor een extra bezoek aan de plaatselijke boekhandel. Dit boek mag niet ontbreken in mijn kast.