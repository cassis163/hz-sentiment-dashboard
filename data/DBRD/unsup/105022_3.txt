Ik heb dit boek via de blind date van Hebban ontvangen.

Het gaat over Andrej en Josip die in een rustig stadje aan de Adriatische kust van Joegoslavie wonen. Andrej is er postbode en Josip bestuurt de kabeltrein naar het heldenmonument.

Andrej komt geld tekort en als hij Josip betrapt op vreemdgaan, maakt hij een foto en chanteert hier Josip mee. Josip kan hier bijna niet meer aan voldoen, maar dan gebeurt er iets waarin hij de oplossing ziet.

De Balkanoorlog speelt op het eind ook mee in dit boek.

Wat mij opviel was dat er geen hoofdstukken in het boek stonden maar wel 5 delen. Het boek ligt prettig in de hand en is handzaam. Duidelijke letters.

Ik lees veel, maar meestal sla ik dit soort boeken over. Ik vond het erg leuk om dit in leesclubverband te lezen. Daardoor heb ik een diepere kijk in het boek gekregen. Je kan een boek lezen, maar ook LEZEN.

Zeker een aanrader voor degene die het leuk vinden om een boek te analyseren.