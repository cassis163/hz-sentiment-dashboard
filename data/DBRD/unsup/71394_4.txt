Recensie Kai
Het is toch een cliché dat de lijn tussen liefde en haat dun is? Of is het dat de liefde alleen maar van één kant komt?
KAI
We lagen samen in de box.
We speelden samen in de zandbak.
We liepen hand in hand naar school.
We ervaarden de eerste kus met elkaar.
We deden het voor de eerste keer met elkaar.
Nu haat ze mij.
STELLA
Je kent het vast wel.
Iemand die veel voor je betekent. Een belangrijk persoon van wie je weet dat die ook om jou geeft en die je nooit meer kwijt wilt. Maar opeens daalt dat gevoel door allerlei redenen in rap tempo naar beneden.
Boeien, zou je denken. De oplossing is toch makkelijk? Je besteedt er gewoon geen aandacht aan. Maar in mijn geval is het niet zo simpel om hem te vermijden.
Hij is namelijk mijn buurjongen.
WWW is een vierdelige serie over Dex, Kai, Liam en Collin. De mannen zijn allen vrouwengek, flirten graag en nemen het ervan. Je leeft tenslotte maar één keer.
Wanneer ze de ware tegenkomen, denken ze de buit al gauw binnen te hebben. Of dat zo heel makkelijk gaat is nog maar de vraag
De cover geeft meteen weer waar het over gaat. Een mooie jongen die de lens in kijkt. Je weet meteen dat dit Kai is. De naam Kai springt er uit. Een mooie jongen die alles mee zit. Vanaf zijn jeugd gaat hij veel om met Stella, zijn buurmeisje. Je leest over hun puberteit en over de middelbare school. Op de cover lijkt Kai erg arrogant maar al lezende vond ik hem wel een enorme lieverd.

Samen met zijn vrienden Dex, Liam en Collin wonen ze in het huis naast Stella. Er wordt veel gefeest en aan het vrouwelijk schoon hebben ze geen gebrek. Ondanks dat Kai gevoelens heeft voor Stella flirt hij er rustig op los. Wanneer Stella terug komt van een tijdje weg geweest te zijn om een speciale reden, beseft Kai pas echt wat hij voor haar voelt . Dit vind Tessa, zijn laatste date, niet te waarderen. Met het geheim wist Miranda Hillers me wel op een verkeerd spoor te zetten al vond ik het niet echt iets om zo geheimzinnig over te doen.

Het boek leest als een trein. De korte hoofdstukken maken het boek lekker leesbaar. Erg origineel vond ik het dat waar het ene hoofdstuk stopt met een bepaalde tekst er het volgende hoofdstuk mee begint. Voorbeeld We drijven samen weg / niets drijft t ons uit elkaar.

Het verhaal wordt verteld vanuit Kai en Stella. Het heeft een licht erotisch tintje wat wel bij het genre past. Af en toe vond ik het wat in herhaling vallen wat dit betreft.
De personages worden erg goed omschreven en je leeft met ze mee. De onrust, de irritaties, het onzekere zijn goed voelbaar.

Voor mij komt dit boek in het rijtje heerlijk leesbaar. Een boek met de nodige humor maar ook met emotionele momenten. Ik was even bang dat er te weinig zou gebeuren maar dit heeft de schrijfster Miranda Hillers goed weten recht te trekken. Wauw, wat een geweldige twist kwam er op het eind. De auteur wist het op het eind nog heel spannend te maken. Voor mij 4 verdiende sterren