Phobos.. Zes meisjes, Zes jongens, Zes minuten om elkaar te leren kennen. De eeuwigheid om van elkaar te houden.. Na het lezen van de samenvatting een paar maanden terug ging mijn hartje al sneller kloppen. Na het uitlezen van dit boek, klopt het nog sneller! Naast de romantiek die je verwacht na het lezen van de samenvatting, is dit boek nog Zoveel Meer. dan alleen romantiek. Een genot om te lezen, van begin tot eind. Elke pagina heb ik verslonden en ik zit echt met een grote hangover nu te wachten op het vervolg. Een Young adult sci-fi boek met romantiek, spanning, intensiteit, emoties en een duister achtergrondverhaal. Dit boek heeft het allemaal! Een aanrader voor iedereen; jong en oud, man of vrouw! Phobos is een boek wat aandacht verdient!

Als eerste: de setting in het boek vind ik enorm gaaf en de schematische tekeningen die je tussendoor tegenkomt, zijn ook echt een hele leuke extra in het boek!
De schrijfstijl is ook echt zo fijn! Alles wordt goed beschreven zonder dat het saai wordt of overbodig. Heel levendig en realistisch en als je visueel ingesteld bent zoals ikzelf, dan kun je je alles zo mooi inbeelden, alsof je zelf aanwezig bent tijdens deze reis naar Mars. De verschillende POV’s zijn ook echt een mooie afwisseling en brengen een geweldige balans in het verhaal. Zo krijgt het veel diepgang. Naast de POV van Leo, die in ik perspectief geschreven wordt, lees je nog verschillende POV’s van mensen die nog op aarde aanwezig zijn en die zorgen voor de andere kant van het verhaal wat je te lezen krijgt.. Want dit verhaal is zoveel meer dan een datingshow in de ruimte. De datingshow is ontzettend goed neergezet, maar het achterliggende verhaal, waar je beetje bij beetje meer over te weten komt is net zo gaaf om te lezen.

‘Voordat ze de trap naar beneden neemt, fluistert Serena McBee iets in het oor van haar collega: “Help me herinneren dat ik je een paar ontspanningstechnieken leer een dezer dagen, Gordon”, zegt ze rustig. “Dat voorkomt zulke hevige angsten. Tenslotte zijn het de kandidaten die over een paar maanden dood zijn, niet jij!”.

Het zit vol spanning en zeker naar het einde toe. Dan wil je het liefst al vooruit bladeren om te kijken wat gaat gebeuren, omdat je gewoon niet snel genoeg kunt lezen haha. Elke bladzijde naar het einde toe is echt een page-turner. Er is geen moment geweest dat ik me verveeld heb of waarvan ik vond dat het overbodig was. Elke bladzijde was echt een genot om te lezen.

Het enige wat ik miste was meer aanwezigheid van de jongens. Je leest dus vooral over de meiden en van de jongens krijg je vrijwel alleen maar de kleine beetjes te zien die de meiden dus ook alleen te zien krijgen in die 6 minuten. Dit zal bewust zo gedaan zijn door de auteur, zodat je op dezelfde manier als de meiden de jongens leert kennen als lezer zijnde. Maar ik ben gewoon zo’n inhalige fangirl die alleen maar Meer wil haha. Maar naar het einde toe kreeg je ook meer te lezen en dat vond ik dus echt geweldig. Ik hoop dat dit in het volgende boek dus wat meer aanwezig zal zijn.

Ondanks dat je telkens maar korte momenten hebt waarin de personages bij elkaar in de ontmoetingsruimte zijn, heeft de auteur toch al hele realistische banden weten neer te zetten en de personages diepgang weten te geven, chapeau! En ondanks het feit dat de meiden en jongens tijdens hun dates gescheiden worden door een glazen wand, is de emotie zo voelbaar en intens. De gevoelens die bij iedereen opspelen komen heel echt en realistisch over ondanks dat de personages dus geeneens fysiek contact hebben. Ze hebben alleen die 6 minuten, gescheiden door een glaswand terwijl de hele wereld meekijkt. Maar dit feitje; de hele wereld die meekijkt, vergeet je op een gegeven moment compleet haha. Je bent ZO bezig met de personages, dat je het lugubere feit vergeet dat je gewoon geen enkele privacy hebt op dat moment, een moment wat zo intiem en privé is.. De manier waarop de auteur dat schrijft is echt ontzettend goed gedaan, ik vind het echt geweldig en krijg er geen genoeg van!

‘Houden van betekent dat je vecht omdat je vindt dat jij de beste bent voor de ander… zelfs als de ander dat zelf niet weet. De liefde die ik je aanbied, Léonor, is een gevecht. Die van Mozart is een overgave.’

Maar oké, COME ON! Hoe kun je het je lezers aandoen om een boek Zo te eindigen?! Snik snik. Ik was er gewoon echt niet klaar voor, echt niet.. Het was zoo spannend, ik zat op het randje van mijn stoel en ik bleef maar bladzijde na bladzijde omslaan en in 1x was het einde daar.. En mijn god ik wil echt weten hoe het verder gaat, ASAP. Dit gaat echt een drama worden voor me; wachten op de vertaling van het vervolg!!!

Het vooruitzicht nu naar het tweede boek; aaaaaaah!!!! Ik ben zoooooo benieuwd naar Alles: Hoe het verhaal verdergaat, precies daar waar het eindigde. En ook hoe het verhaal verder gaat op de langere termijn! Wat een spanning naar het eind toe zeg, ik zit hier deze recensie nu nog steeds met hartkloppingen te schrijven. Ik kan maar niet rustig worden.. Het boek op zo’n spannend moment uitlezen, terwijl je vol adrenaline zit en je dus PATS BOEM opeens gewoon niet door kunt lezen. Alsof je op het punt van ontploffen staat en niet weet hoe je jezelf moet beschermen voor de explosie die komen gaat of überhaupt weet hoe je deze kunt tegenhouden.. Een tikkende tijdbom. I NEED MORE, NOW.

Ik kan gewoon niet anders dan ook weer fan zijn van dit boek dat ik las voor uitgeverij Q. Zij weten me tot nu toe elke keer te verrassen met een nieuw geweldig boek wat ze gaan uitbrengen binnen het YA genre. Staalhart was ook al zo’n geweldige verrassing (recensie vind je HIER) wat me van mijn stoel heeft geblazen. En Phobos nu ook weer. Dit boek zal net als Staalhart zowel vrouwelijke als mannelijke lezers gaan aanspreken, dat weet ik zeker! Naast de romantiek, wat al op een hele leuke manier verwerkt wordt!, is er een goed opbouwende spanning aanwezig in het boek, geweldige sci-fi elementen en een duister verhaal op de achtergrond! Het is intens, emotioneel en houdt je in zijn greep, lang nog nadat je het boek dichtslaat! Een aanrader voor elke YA lezer! Een boek waarbij je Niet hoeft te twijfelen of je het zou moeten kopen ja of nee, het antwoord is een volmondig: JA, KOPEN!
SAVE THE DATE: 23 augustus is de release van dit boek en iedereen zou hem in de pre-order moeten zetten of 23 augustus zelf naar de winkel moeten gaan rennen! Maar dit boek mag niet missen in je collectie!