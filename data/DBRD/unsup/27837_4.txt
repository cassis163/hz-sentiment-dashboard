Ik ben heel blij dat ik mee mag doen met de Blogtour van dit boek!
Als jij dol bent op vampiers en weerwolven, dan moet je dit boek echt lezen!

Je volgt in dit boek twee verhaallijnen. De eerste is Melanie. Ze is stapelgek op de vampier Tristan, maar wil voor altijd bij hem blijven. De oplossing is dichtbij: Tristan moet haar veranderen in een vampier. Als het dan eindelijk zo ver is, gaat er een hele andere wereld voor haar open. Vampiers en weerwolven zijn namelijk niet de enigste wezens die er bestaan, iets wat tussen deze twee wezen inzit. Melanie heeft het moeilijk om zichzelf onder controle te houden. Het zet druk op haar relatie met Tristan. Er gaat echter van alles mis en ze zit in zak en as. Haar wereld stort in, als Caroline weer in haar leven opduikt. Ze wil antwoorden op al haar vragen. De geheimzinnige Jonah is hetzelfde en hij lijkt veel antwoorden te hebben. Ze blijkt de uitverkorene te zijn, van zijn volk ( en de hare). Is ze beter af in haar oude vertrouwde wereld? Of is het te laat?

De tweede verhaallijn gaat over Arlana. Zij is een jong meisje die in een heksengemeenschap leeft. Zij is uitverkoren om een bijzonder ritueel te volbrengen als ze achttien jaar oud is. Haar tante leert haar alles en zorgt ervoor dat ze er klaar voor is. Arlana is smoorverliefd op haar jeugdvriend Noah. Haar tante ziet dat helemaal niet zitten. Als Noah vertrekt is tante blij en Arlana haar hart breekt. Ze mist hem echt enorm. Als hij op een dag terugkeert staat haar wereld op zijn kop. Is hij nog wel haar Noah? Wat is er aan de hand? Kan ze het ritueel tegenhouden?


Heerlijk vlot geschreven, groot lettertype en leest als een speer. Het is een losstaand verhaal. Veel voorgeschiedenis mis je niet als je boek 1 niet kent. Ik heb er niets van gemerkt. Het pakt je meteen. Je wilt weten wat deze verhaallijnen met elkaar te maken hebben. En daar kom je achter!
De nieuwe hoofdstuk aanduiding vind ik ook erg mooi. Dat zie je niet vaak in een boek, maar het siert het verhaal en is origineel! De cover is gewoon prachtig! De titel past ook goed bij het verhaal. Een bloedband is sterk en wil je die wel verbreken?
En ik vond het heel origineel: Het wezen waarin Melanie aan het veranderen is. Heel bijzonder, het is niet de typische vampier. En geen Twilight- glitters, maar gewoon een vampier zoals ze bedoelt zijn!
Er zit wel een hoge dosis romantiek in, maar dat past bij het verhaal. De aantrekkingskracht tussen Melanie en Tristan is echt bijna te voelen!
Achterin het boek staat nog een tijdlijn in de vorm van een Keltische boomkalender. Deze kun je goed gebruiken voor Arlanaâ€™s tijdlijn!

Het plot zit echt goed in elkaar, ik zag het niet aankomen. De epiloog is echt goed! Dit blijft je nog wel even bij. En het ziet ernaar uit dat er nog meer boeken gaan komen over Melanie!

Ik heb ervan genoten! 4****