Recensie Sluipwesp van Annerieke de Vries

Sluipwesp is het debuut van Annerieke De Vries dat ik vooruit mocht lezen met de VrouwenThrillers Leesclub.


De cover zelf zegt me niet zoveel. Je ziet een wesp en daar ben ik nu eenmaal niet dol op. De titel Sluipwesp staat in sierlijke letters geschreven en triggert me meteen.

Het verhaal gaat over Maud, die door toe doen van haar gewelddadige man in een inrichting heeft gezeten. Hierdoor is ze het voogdijschap over hun zoontje kwijt geraakt en haar man laat haar ook niet in de buurt komen van hem.
Maud werkt en het mortuarium en verzorgt hier de overledenen . Dit werk doet ze met liefde. Dit veranderd wanneer haar goede vriend Sjoerd wordt binnen gebracht. Tijdens de verzorging van Sjoerd stuit ze op een aantal geheimen. Kent ze hem wel goed genoeg?

Sluipwesp is een boek dat niet meteen spannend begint. Door de vele informatie maakt het je wel heel erg nieuwsgierig en wil je zo snel mogelijk alle vragen beantwoord zien.
Het zuigt je langzaam het verhaal binnen en hierdoor blijf je ook doorlezen.

Annerieke heeft een fijne en vlotte schrijfstijl. De hoofdstukken zijn van een goede lengte.
De personages en de omgeving heeft ze goed uitgewerkt. Vooral hoofdpersoon Maud heeft ze sterk neer gezet. Van een onzeker iemand naar een strijdlustige vrouw. Ook haar werk heeft ze mooi beschreven. Je leeft echt met haar mee.

Sluipwesp speelt zich in een kort tijdsbestek af. Het wordt in het heden verteld met flashbacks naar het verleden. Hierdoor krijg je een mooie inkijk in het verleden van Maud.
De spanning wordt hierdoor langzaam opgebouwd en het sluipt naar binnen.
Al lezende kom je achter steeds meer antwoorden. Er wordt goed naar het einde toegewerkt en wat ik niet verwachte had het toch nog een verrassende plottwist.

Ik ben benieuwd naar een volgend boek van Annerieke de Vries. Sluipwesp geef ik 4 sterren