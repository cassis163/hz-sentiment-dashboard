Huidpijn is een boek waarin je ziet hoe mooi sommige mensen het leven proberen af te schilderen. Saskia Noort neemt ons mee en laat ons in Huidpijn een kijkje nemen achter gesloten deuren.
Het hoofdpersonage uit dit boek zou graag een sterke, onafhankelijke vrouw willen zijn die de wereld aan haar voeten heeft liggen. Maar, naarmate je vordert on Huidpijn blijkt keer op keer dat Anne Koster (hoofdpersonage) een ruggengraat mist, en zich zo verliest in het leven. De gekste dingen komen voorbij en de auteur probeert ergens zelfs een maffiawereld te schetsen. Iets wat naar mijn idee niet helemaal uit de verf komt.
Of het eind van Huidpijn een verassing brengt, ligt een beetje aan de oplettendheid van de lezer. Wie zoekt, zal snel vinden.
Ik vind Huidpijn een fijn boek om snel weg te lezen. Het taalgebruik van Saskia Noort is geen literaire hoogstand en bevat soms wat grove woorden. Dit geeft het verhaal iets meer kracht, maar verwacht geen ijzersterke thriller.