Het boek volgt het leven van Jamie Morton vanaf zijn zesde tot ergens in de zestig.
Wanneer hij als klein kind buiten speelt, valt een schaduw over hem heen. Het is de schaduw van de nieuwe dominee Charles Jacobs. Jamie en Charles kunnen het snel heel goed met elkaar vinden.

Charles Jacobs is niet alleen dominee, maar ook bezeten van alles wat met electriciteit te maken heeft. Hij maakt allerlei dingen die in die tijd echte uitvindingen waren, maar die hij niet ten gelde bracht.
Na enkele indrukwekkende gebeurtenissen en een tragedie, verdwijnt de dominee uit het dorpje en uit het leven van Jamie.

Jamie wordt gitarist, speelt in verschillende groepen, maar geraakt aan de drank en drugs en het is vooral de heroine die hem nekt.

Uiteraard kruisen de paden van Jamie en Charles elkaar weer.

In het begin wist ik niet goed waar ik dit boek moest plaatsen, het voelde helemaal niet als een echte Stephen King. Gelukkig ben ik blijven doorlezen en werd het toch nog een echte. Zeker naar het einde toe.
Goed boek dus met goed uitgewerkte personnages. Ik had wel sympathie voor Jamie.