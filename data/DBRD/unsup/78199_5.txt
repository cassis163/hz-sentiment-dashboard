Een indrukwekkend boek, dat ik in één keer heb uitgelezen.
Dina-Perla schrijft over haar traumatische jeugd en doet dat op een beschouwende en realistische manier. Het zal voor de lezer duidelijk zijn dat Dina-Perla niet alleen slachtoffer was van haar familie, maar misschien nog wel meer van de gesloten gemeenschap waarin zij opgroeide. Een treurig gegeven, waardoor wijze levenslessen op veel te vroege leeftijd zijn geleerd. Met bewondering heb ik gelezen over de liefde voor het leven, de hulpvaardige omstanders en de kracht om altijd dicht bij jezelf te blijven. Ik begrijp dat er een vervolg komt en ben daar heel benieuwd naar!