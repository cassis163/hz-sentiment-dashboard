Een 7-jarig meisje wordt dood gevonden in de zee va  een kleine Zweedse kustplaats.  Het blijkt echter geen ongeluk te zijn, maar kleine Sara werd vermoord.  Wie is de dader?  Is er eenlink met gebeurtenissen van 80 jaar eerder?

Steenhouwer is het eerste boek van Camilla Läckberg dat ik las.  Gezien de vele personages was het goed dat ik dit boek las op enkele dagen tijd.  Zoniet loop je het risico om de draad te verliezen.

Het verhaal houdt de spanning erin van het begin tot het einde.  Ondanks de verschillende verhaallijnen en personages leest het vlot.  De personages zijn sterk uitgewerkt en uitgediept.  Ze dragen een verleden met hen mee dat gaandeweg aan het licht komt.  Hoe lang kan het kwaad zich verder zetten?

Steenhouwer verdient voor mij 4*. Ik lees zeker nog boeken van Camilla Läckberg