Ik herinner me nog dat bijna iedereen in mijn klas dit boek op de verplichte literaaturlijst had staan,omdat het klassikaal was behandeld door onze leraar Nederlands. Ik zag het boek (in de"Grote Lijster"-editie) ergens spotgoedkoop liggen en kocht het meteen voor een hernieuwde kennismaking.
Ik heb het gelezen als "tussendoortje" en wellicht daarom is het mij niet zo goed bevallen. Het gaat over een eerste liefde van de 12-jarige Jokke en het meisje Takkie (de naam alleen al...) die noodlottig afloopt door tussenkomst van twee 'hoedna's' (een soort bevers). Over deze twee diertjes loopt een parallele verhaallijn door het boek, totdat de twee werelden samenkomen.

Eén zin uit het boek heb ik onthouden, want die vond ik wel mooi (maar dat was al op bladzijde 28...) en die luidt:
'De eerste liefde van een meisje of jongen is eigenlijk een soort relatiegeschenk van de duivel.'
Daar moet ik het dan maar mee doen, maar hé, er zijn ook boeken waarvan ik me geen enkele zin meer kan herinneren!