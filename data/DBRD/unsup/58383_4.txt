Bij het lezen van de trailer vond ik het al een leuk boek. Ik heb het verder met veel genoegen gelezen. Kasper is een jongetje van 9 jaar, heeft een zieke broer en thuis is het daardoor niet altijd leuk. Hij heeft 3 goede vrienden, Samir, Hogan en Flora. Flora is een eigenzinnig meisje, Hogan een beetje dromerig en niet altijd bij de tijd en Samir is wel verstandig.
Bij momenten van paniek voelt Kasper zich heel vreemd en verandert dan in een dier., resp. een spin, een duif, een vlo, een slang en een neushoorn. ( maar niet in een kip! Spoiler!)
Hij geraakt daardoor in vreemde situaties. Eerst geloven zijn vrienden hem niet, later wel. Dan willen ze uitvinden waarom hij verandert en hoe hij dat kan voorkomen. Flora is degene met de meest verstandige ideeÃ«n. Uiteindelijk komen ze op de juiste verklaring met als hoogtepunt de eindmusical.
Het verhaal is vlot geschreven, met veel humor en grappige voetnoten.
Tussen de zinnen door lees je de serieuze ondertoon en wordt het je langzamerhand duidelijker wat er speelt bij Kasper. Maar het ligt er niet dik op en wordt daardoor ook niet zwaar op de hand.
Voor zowel volwassenen als voor kinderen is het goed te lezen. De variatie in letters maakt het voor kinderen die lezen lastig vinden makkelijker. De illustraties zijn passend bij de toon van dit boek.