Gwendy Peterson, het dikkere meisje dat gepest word op school, wenst voor een nieuwe en slankere start. Deze wordt haar in de zomer van 1974 geboden wanneer ze, zoals vaker, de Suicide Stairs oploopt. Boven aangekomen zit daar de man met het bolhoedje.
Hij vertelt haar dat zij de uitverkorene is om op een kistje te letten. Een speciaal knoppenkistje. In het begin is Gwendy nogal voorzichtig, maar ze neemt het kistje toch aan. Het spuwt tenslotte heerlijke dingen uit! Nadat de man haar alles heeft uitgelegd neemt ze het bijzondere kistje met haar mee.
Dat is het moment waarop het leven van Gwendy totaal veranderd en al haar wensen lijken uit te komen.
De personage's zijn leuk, meteen vertrouwd maar door de snelheid en kortheid van het boek zijn ze niet echt diepgaand. Dit geeft het verhaal naar mijn mening meer iets van een young adult boek. Niet slecht! Maar minder spannend en eng dan ik van Stephen King gewend was.
Het einde heeft een onverwachte twist, maar wel eentje waar je een hele wijze les uit kan leren. Dat is ook de reden waarom ik het persoonlijk meer door jeugd zou laten lezen. Dromen kan, wensen mag, maar hard werken wordt waarschijnlijk nog het meest beloond.