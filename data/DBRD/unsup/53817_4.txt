Prachtig boek van Rachel Hauck.
Charlotte is eigenaresse van een bruidsjurken winkel en weet precies welke jurk de droomjurk is voor iedere bruid. Wanneer ze per ongeluk op een veiling beland koop zij in een opwelling een oude hutkoffer met een dichtgelast slot. In deze koffer zit een prachtig bewaarde trouwjurk en Charlotte wil de perfecte bruid vinden om deze jurk op een dag te dragen. Haar ex-verloofde Tim die nu bestempeld is als Vriend Tim helpt haar bij haar zoektocht. Tegelijkertijd gaan we terug in de tijd om erachter te komen waar de jurk ooit vandaan kwam en welke bruiden deze nog meer heeft gedragen. We komen in 1912 waar Emily Canton de keuze moet maken tussen Philip Saltonstall, een perfecte match van goede komaf en goede connecties, of Daniel Ludlow, haar schoolvriendje waar ze stapelverliefd op is.

Ik heb enorm genoten van dit boek. De verhalen lopen mooi in elkaar over en bij iedere wisseling van tijd en persoon wordt dit duidelijk aangegeven op de bladzijde zodat je niet in verwarring raakt dus het is goed te volgen. Wat ik ook erg leuk vond aan dit boek, is dat het ondanks dat het een modern verhaal is waar ook mobieltje en iPads in voorkomen het geloof in God en Jezus centraal staat. Dat gebeurd niet zo heel snel meer in de hedendaagse boeken die in deze tijd afspelen en dus een leuke verrassing. Een super boek met een prachtig verhaal. Aanrader!