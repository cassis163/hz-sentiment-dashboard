Mijn zoon Tim (11 jaar) heeft dit boek via jullie gewonnen. Dit was een erg fijne verrassing, daar Tim een echt leesmonster is. Hij vond het een geweldig boek! Het boek is erg grappig en ook nog avontuurlijk. Tim vond de schrijfstijl heel prettig. Het boek gaat over een jongen die per ongeluk op een school belandt met kinderen die allemaal een gave hebben. En hij is de enige zonder gave. Eerst vindt Murph (naam van de jongen) het lastig op deze school, maar toch krijgt Murph langzaam allemaal vriendjes op school en samen moeten ze een slechterik verslaan. Tim gaat zeker het volgende deel lezen!