De huizenruil is het debuut van de Engelse schrijfster Rebecca Fleet. Ze studeerde Engelse literatuur in Oxford en werkt als marketeer in Londen.

Caroline heeft het huis van haar en Francis op een huizenruil site gezet. Eigenlijk is ze het vergeten tot ze een bericht krijgt dat er iemand is die een week van huis wil ruilen. En dit komt op het goede moment. Hun zoontje Eddie kan naar haar ouders en zo kunnen ze er samen een weekje tussenuit. Maar in het huis aangekomen is het er wel wat kil, geen persoonlijke dingen zoals fotoâ€™s. Als Caroline allerlei aanwijzingen tegenkomt die op haar slaan, zoals haar favoriete bloemen in de badkamer, begint ze te twijfelen of ze de eigenaar van het huis niet kent. Ze wil het verleden vergeten, maar zo wordt ze er weer aan herinnerd. En als ze beseft dat deze persoon in hun huis zit, krijgt ze toch wel nare gevoelens.

Het verhaal wordt afwisselend verteld in 2013 en krijgt de titel Thuis en het nu 2015 en heet Weg. De hoofdstukken gaan over Caroline of Francis. In cursief gedrukte letters wordt verteld wat de persoon ervaart die in het huis van Caroline en Francis zit. Je weet dat er iets met Caroline en deze persoon aan de hand is maar wat en waarom?

Je wordt langzaam het verhaal ingezogen, maar niets is wat je denkt dat het is. Telkens als je denkt het bijna te begrijpen, is er weer iets waardoor je op het verkeerde been werd gezet.

Een goed debuut en de waarheid komt altijd aan het licht.