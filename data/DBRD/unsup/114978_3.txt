Zojuist uitgelezen en op één of andere manier had ik veel meer van dit boek verwacht. Vrijwel in het begin van het boek had ik al een vermoeden wie de mogelijke vader zou zijn van Bo en mijn vermoeden bleek op het einde dus ook juist te zijn. Neemt niet weg dat dit boek wel lekker snel leest al boeide mij het niet wanneer er in mijn ogen te diep ingegaan werd over de wetenschap. Het boek heeft korte hoofdstukken en dat vond ik wel weer fijn. Al met al een lekker boek voor tussendoor, niets meer en niets minder!