Ik had de film van Karakter een aantal jaren geleden al gezien en ben het altijd een bijzondere film blijven vinden. Bovendien stond het bij ons in de kast. Daarom was dit een duidelijke keus toen ik boeken moest gaan lezen voor mijn Nederlands literatuurlijst.

Karakter gaat over de moeizame relatie tussen de jonge Katadreuffe en zijn vader Dreverhaven. Beide zijn ze ongekend koppig en de relatie is dan ook zeer moeizaam. De zoon groeide niet op bij zijn vader, die zijn moeder verkracht had, maar bij zijn al even koppige moeder. We zien de ontwikkeling van Katadreuffe.

Een bijzonder boek. Ik vond het mooi. Het verhaal was me al bekend vanwege het feit dat ik de film al gezien had. Wat ik zo bijzonder vond aan het verhaal vooral, was dat het zich afspeelt in het Rotterdam voordat het werd platgegooid. Het heeft een bepaalde sfeer (vrij Amsterdam-achtig) zonder dat het gekunstseld voorkomt, wantja, dit is gewoon geschreven toen Rotterdam er nog zo uitzag. Als ik nu in Rotterdam kom, vind ik het altijd zo ongezellig door al die torens die een zo onnederlands beeld geven. Toch zou ik er niet vaak genoeg aan denken dat het eerst een heel andere stad was. Ik vond dat het boek goed te lezen, het was allemaal goed te volgen. Ik heb het gelezen voor mijn lijst, er verder geen vragen over gehad tijdens mijn examen, maar ik vond dat dit een boek was dat goed is om op je lijst te zetten. Het is niet dik, het leest niet te moeilijk, kortom, Karakter is zeer goed geschikt om te lezen voor je literatuurlijst.