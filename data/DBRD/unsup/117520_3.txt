Ik las 'Niet alles is liefde' samen met Renate voor de Hebban Feelgood We Love Feelgood page voor de wekelijkse rubriek Buddy Reading. Ik las het boek samen met Renate en tussendoor hebben we een gezellig gesprekje over het boek.

Niet alles is liefde neemt je mee in het verhaal van Clare en Sebastian. In het begin nam het verhaal mij niet meteen mee. Ik moest mij verschillende keren echt aan het boek zetten om er in verder te raken. Na een tijdje wordt je echter meegenomen in het verhaal en wil je weten hoe het afloopt. Het heen-en-weer getrek tussen Clare en Sebastian was echter minder mijn ding. Het werd iets te langdradig. Het einde ging dan opeens heel snel. Een iets betere balans hier tussen had het boek zeker een tikkeltje meer opgeleverd.

Rachel Gibson heeft een hele aangename schrijfstijl. Het is vlot geschreven zonder al te veel moeilijke termen. Ook dit boek heeft weer twee verschillende vertelpunten. Tegenwoordig zie je dit meer en meer, maar ik ben een absolute fan hiervan! Als het kon zou ik enkel boeken lezen die dit hebben, maar dan zou ik toch wel enkele parels van boeken missen en dat wil ik niet.

Niet alles is liefde was een leuk boek om te lezen. Een typische feelgood roman die dus perfect thuis hoorde in onze buddy read. Dit was het eerste boek dat ik las van Rachel Gibson, maar zeker niet het laatste! Oh ja voor ik het vergeet, van mij krijgt het boek 3.5 sterren.