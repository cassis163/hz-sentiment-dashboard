Opeens domineerde haar naam alle boekenlijsten: Lucinda Riley. Aanvankelijk leek het me de zoveelste serie met gehypte romans, maar uiteindelijk ben ik toch het eerste deel van De Zeven Zussen gaan lezen. En daar heb ik zeker geen spijt van gehad. Wat kan zij prachtig schrijven. Vanaf het begin wordt je al meegezogen in het verhaal, en kun je het boek niet meer wegleggen. Ook de beschrijvingen van de personages, landen en de geschiedenis zijn met veel oog voor detail en historie gedaan. Veel te gauw was het boek dan ook uit. Nadeel: de cliffhanger die maakt dat je direct door wilt naar het volgende deel ....