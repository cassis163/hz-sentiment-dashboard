'Naakte zielen' is het debuutboek van de Vlaamse schrijver Luc Deflo. Het is het eerste boek in de serie rond het speurdersteam Bosmans en Deleu.
In Mechelen loopt er een psychopaat rond die hele gezinnen uitmoordt. Bosmans zit op de zaak, maar raakt al snel vast. Uiteindelijk haalt Jos Bosmans zijn collega en vriend Dirk Deleu, die bij een vorige zaak in ongenade is gevallen bij de hogere politie-instanties en voor een loopbaandonderbreking koos, erbij. De nieuwe inzichten van Dirk brengen het team heel wat verder, maar toch blijven ze op verschillende vlakken in het duister tasten. Wie is toch die seriemoordenaar die door de media 'De Uitbener' wordt genoemd en kunnen ze hem op tijd stoppen voor er nog meer slachtoffers vallen?

Vanaf de eerste bladzijden wordt je meegezogen in het verhaal. Zowel het verhaal als de personages zijn zeer mooi uitgewerkt, al zijn sommige passages in het boek niet voor gevoelige lezers. De manier waarop sommige gruwelijkheden beschreven worden, de ene weet het te appreciÃ«ren, de ander krijgt er een degout van.
De spanning wordt mooi opgebouwd en zorgt ervoor dat je vanaf het begin op het puntje van je stoel zit. En het einde mag op zijn zachts gezegd onverwacht genoemd worden.
Een aanrader voor mensen die houden van thrillers van eigen bodem.