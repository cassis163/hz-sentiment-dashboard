Gruen is haar hele leven al gefascineerd door de mensaap en in het bijzonder de Bonobo. Ze heeft er veel studie naar gedaan, zelfs van heel dichtbij in het Great Ape Trust. Al die kennis komt helaas onvoldoende uit de verf in dit boek. Het idee van de Gouden Kooi is goed bedacht, de schrijfstijl van Gruen is vlot en het tempo van het verhaal ligt hoog.
Echter het gaat veel te veel over de menselijke relaties in plaats van over de apen. Jammer. Bovendien zijn de opgevoerde karakters - stuk voor stuk - ook nog eens onuitstaanbaar. Alleen bij stagiaire Celia krijg ik een warm gevoel, maar die heeft een veel te kleine rol in het verhaal.
De derde ster ken ik alleen maar toe omdat ik weet dat Gruen beter kan.