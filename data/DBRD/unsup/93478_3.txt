de snelle schrijfstijl en de pittige dialogen vergoeden deze zwakheden ruimschoots. Een leuk boek voor een zorgeloze zondag.,
Alwin van Ee heeft dit uitgangspunt genomen voor zijn boek Rood kwik dat onlangs bij Signature is verschenen. De hoofdpersoon is Ruben Sender, die als deskundige in giftige stoffen onderzoeken doet en rapporten schrijft. In dit geval moet hij voor een fabriek in Utrecht onderzoek doen naar de risico´s van een sojafabriek in een woonwijk. Sender treft er niets bijzonders aan. Behalve dan de stank die de fabriek over de woonwijk uitstort. Maar die is niet giftig.
De fabrieksbaas vraagt Sender als vervolgopdracht naar Cuba te vliegen om daar zijn verloofde op te sporen. Dan loopt het uit de hand. Duistere Italianen hebben het op Ruben Sender voorzien en er lijkt iets met verboden handel in foute stoffen te spelen. Pas terug in het veilige Nederland komt Ruben Sender er achter wat er allemaal precies aan de hand is.
Alhoewel Rood kwik Van Ees debuut is, kondigt de uitgever nu al vast aan dat er nog meer thrillers zullen volgen met Ruben Sender in de hoofdrol. Dat is goed nieuws, want in dit boek laat Van Ee zien dat hij een ongecompliceerd verhaal goed weet te vertellen. Een beetje veel details over het uitgaansleven in Cuba neemt de lezer op de koop toe. Ook de zonnige kijk op het leven, het gemak waarmee Cubaanse schonen zich op toeristen werpen en de massale bezoeken aan kroegen en dansgelegenheden stroken niet helemaal met de aperte armoede op het Caribische eiland, maar dat mag de pret zeker niet drukken. De humor, de snelle schrijfstijl en de pittige dialogen vergoeden deze zwakheden ruimschoots. Een leuk boek voor een zorgeloze zondag.