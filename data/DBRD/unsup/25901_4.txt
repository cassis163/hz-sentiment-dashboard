In Bitterzoete herinneringen gunt Emma Groot de lezer een kijkje in haar bewogen verleden. Op zeer jonge leeftijd verliest ze haar broertje door een bizar ongeluk. Haar ouders en zij vinden (gek genoeg mede dankzij een pony) de kracht om hun leven als gezin, zo goed als mogelijk, weer op te pakken. Wanneer ze als gezin net weer alles op de rails lijken te hebben worden haar oma en moeder tegelijkertijd ziek, kanker. Na een hele zware periode van knokken tegen deze vreselijke ziekte knapt haar moeder gelukkig weer op. Helaas komt haar oma wel te overlijden. In het jaar 2000 blijkt haar moeder toch weer kanker te hebben. Ging het eerst om borstkanker dit keer blijkt de ziekte in haar lever, longen en hersenen te zitten. Emma verliest op een veel te jonge leeftijd haar moeder. Het gezin bestaat dan alleen nog maar uit Emma en haar vader. Samen vinden ze met vallen en opstaan weer een nieuw ritme en komt Alex in haar leven, een lieve jongen waarmee ze een serieuze relatie krijgt. Wanneer nog geen jaar later op zeer onverwachte wijze ook Emmaâ€™s vader komt te overlijden blijft ze alleen over. Gelukkig vind ze steun bij Alex en haar familie en weet ze, ondanks alle klappen die ze kreeg te verwerken, uiteindelijk haar leven verder op te bouwen.

Bitterzoete herinneringen is het dappere verhaal van een jonge vrouw die de moed heeft gevonden om op een positieve manier in het leven te blijven staan. En helpt je als lezer weer te herinneren hoe belangrijk het is om zo vaak als mogelijk tegen de mensen om wie je geeft te zeggen: ik hou van jou!