Ik was heel benieuwd naar dit boek dat in 2016 de prestigieuze Prix Concourt heeft gekregen. Verrassend is dat het met de deur in huis valt en je meteen weet hoe het eindigt. Het is verder de "eenvoudige" story - met een allesbehalve eenvoudige afloop - van een stel en hun oppas en het aloude verhaal van masters and servants, maar op een wondermooie manier geschreven. Het is een kort (191 blz en veel hoofdstukjes) verhaal dat een diepe indruk achterlaat.