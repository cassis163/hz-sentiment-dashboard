‘De dokter komt zo’
‘En met die woorden vervloog de toekomst die ik me had voorgesteld, de toekomst die bijna werkelijkheid was geworden, de culminatie van tientallen jaren hard werken’.

36 jaar is de briljante bijna afgestudeerde Paul Kalanithi als bij hem kanker wordt geconstateerd.
De tijd, zijn toekomst is beperkt tot wat maanden, een jaar.

Hij besluit een boek te schrijven; ‘Als adem lucht wordt’ waarin hij zijn overpeinzingen over zijn werk beschrijft; de keuzes die hij maakt,
hoe zijn opvoeding invloed had op zijn leven en hoe hij de strijd moet aangaan met de mogelijkheden op genezen en ten slotte naar een humane manier van sterven want de dood wachtte onherroepelijk.


Het boek is geschreven met een klinische blik en een wat wetenschappelijke benadering van de problematiek waarmee Paul, zijn vrouw Lucy, hun dochter Cady en familie moesten leren leven.
Paul Kalanithi gebruikt woorden om uiting te geven aan zijn gedachten; ‘Wanneer er geen plaats is voor het scalpel, zijn woorden het enige instrument waarover een chirurg beschikt’ en ‘ik..moest beseffen dat ik zelfs als ik stervende was, nog leefde totdat ik werkelijk gestorven was’.


‘Paul overleed op maandag 9 maart 2015’, zijn boek wat hij niet helemaal meer kon voltooien wordt postuum uitgegeven.
Zijn vrouw schrijft de epiloog, zij geeft een inkijk in het gevoelsleven van haar getroffen gezin. Zij verteld wat Paul Kalanithi bij leven niet kon; zijn gevoelens betrekken in deze schrijnende en laatste fase van zijn leven.