De vorm van dit boek is vanzelfsprekend anders dan de rest van de Harry Potter boeken; aangezien het de tekst van een toneelscript bevat in plaats van een "echt" boek. Maar het duurde maar een paar bladzijden voordat ik gewend was aan dit (voor mij) relatief onbekende medium. Dat kwam vooral doordat de inhoud zich zonder moeite kan meten met de rest van de reeks. Het gegeven waar de gebeurtenissen om draaien is misschien ietwat afgezaagd, maar de vriendschappen, de humor en de magie is nog steeds aanwezig. Ik heb het boek in één ruk uitgelezen, want hoe graag ik ook ondergedompeld wilde blijven in de vertrouwde wereld geschapen door J.K. Rowling, ik wilde nog liever weten hoe het verhaal zou aflopen.

Wat een prachtig boek!