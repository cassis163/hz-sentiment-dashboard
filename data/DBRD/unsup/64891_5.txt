'Cody' is de debuutthriller van de Nederlandse auteur Bernice Berkleef.
Het boek 'Cody' valt op door zijn mooie cover : een babyblauwkleurig dekentje met daaronder witte babyschoentjes. Op het eerste zicht zou men een liefdevol verhaal verwachten maar als je de korte inhoud leest blijkt dit een heel andere kant op te gaan
Wanneer Elka op een ochtend veel later dan normaal wakker wordt, vindt ze een leeg bedje. Cody, haar zoontje, is verdwenen. Ze raakt in paniek en probeert haar man te bereiken maar haar pogingen leiden tot niets. Later wordt ze door de politie gecontacteerd. Oscar, haar man, heeft zich op het politiebureau gemeld met de Maxi-Cosi waarin Cody ligt. Jelka probeert uit te zoeken wat er eigenlijk gebeurd is. Wie kan ze nog vertrouwen? Heeft haar man Cody's moord op zijn geweten of heeft het iemand anders gedaan?

Bernice Berkleef heeft met 'Cody' bewezen dat ze naast kinderliteratuur ook talent heeft om thrillers te schrijven. De spanning voel je al vanaf de eerste bladzijde en houd je vast tot het einde van het verhaal. Het is zeer vlot geschreven. Voor de lezer is het moeilijk te achterhalen wie de dader is. De auteur slaagt erin om je telkens op een dwaalspoor te zetten.
Alleen op het einde gaat het allemaal een beetje te snel. De auteur mocht het verhaal gerust een 100 pagina's langer maken.

Het lezen van 'Cody' is als een achtbaan, eenmaal je vertrokken bent, kan je niet meer stoppen met lezen. Hopelijk is 'Cody' voor Bernice Berkleef een mooie aanzet om nog meer thrillers te schrijven . Het smaakt naar meer!