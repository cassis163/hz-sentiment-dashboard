Ik was zeer benieuwd naar dit boek en het heeft mij zeker niet teleurgesteld!

De setting van het kamp Mobius kwam erg dichtbij de nabije toekomst, wat voor mij het boek erg ingrijpend maakte. Verder doen de duidelijke verwijzingen naar de huidige stand van zaken in Amerika, er zeker op wijzen dat het hier wel eens naartoe zou kunnen gaan waardoor dit boek dus zeer relevant is in dit huidige tijdperk. Ik vond het boek ook nog eens erg goed geschreven en ondanks dat ik er in het begin nog een beetje in moest komen, en de nodige clich√©'s, wist het mij toch te raken. Ik heb dan ook zeker wat traantjes weg moeten pinken wat voor mij toch wel een tijdje geleden was met een boek. Ik vond het ook goed dat je meeleeft met Layla voor dat ze in het kamp terecht komt, dat er steeds meer restricties komen op het leven als Moslim, wat een goede weerspiegeling is van de waarheid.

Met de leesclub in Noordwijk is besproken dat dit boek op de leeslijst moet komen voor de middelbare school, iets waar ik het zeker mee eens ben. Dit soort boeken maken een brug tussen actuele boeken die je raken en het plezier en de spanning van lezen.

Een puntje wat ik wat minder vond aan dit boek was de schurk in dit verhaal, de directeur. Hij wordt neergezet als iemand die enkel en alleen in staat is tot vreselijke dingen. Ik had liever een directeur gezien die bijvoorbeeld manipulatief is en op een andere manier mensen voor zich weet te winnen dan alleen met brute kracht. Ook had ik wat meer aandacht verwacht op het einde voor David aangezien Layla in het begin van het boek alleen maar aan hem kan denken en op het einde wordt er geen aandacht meer aan besteed.