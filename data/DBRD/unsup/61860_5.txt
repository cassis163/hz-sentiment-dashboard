Michael Connelly is back en zo ook Harry Bosch…
‘Twee soorten waarheid’ is het twintigste boek over de heer Bosch. Harry is gepensioneerd, maar werkt als parttimer in San Fernando. Een vader en zoon van de apotheek worden vermoord gevonden. Harry gaat op onderzoek uit en duikt onder in de schimmig, grimmige wereld van medicijnverslaafden. Medicijnverslaafden kun je vergelijken met drugsverslaafden, maar hun aantal is vele malen groter. Harry gaat undercover als pillentransporteur.
En dan komt als slag bij heldere hemel dat hij wordt aangeklaagd voor bewijsfraude. Zijn DNA is gevonden op bewijsmateriaal van een dertig jaar geleden zaak. De veroordeelde moordenaar zou niet de dader zijn. Advocaat Mickey Haller, de halfbroer van Harry, bemoeit zich met deze zaak.
Fans van Connelly weten hoe de schrijfstijl van Connelly is. Er is veel actie en er komt veel geweld (Amerikaans) in zijn boeken voor. De verhaallijnen lopen als een trein en plots zitten goed in elkaar. Connelly schuwt maatschappelijke onderwerpen niet.
‘Twee soorten waarheid’ is een prettig leesbare en zeer spannende thriller, met zeer goede wendingen en bijzondere plots. Bosch is een aimabele en bekwame detective. Als je gaat beginnen in Twee soorten waarheid’ wil je niet meer stoppen met lezen en je kan dat ook niet. De uren tikken voorbij, maar je hoort of ziet niets, je leest en bent verdiept in de werelden die Connelly schetst. Je staat naast of achter Harry Bosch en ziet alles aan je voorbij gaan. ‘Twee soorten waarheid’ verstoort je nachtrust op twee manieren, enerzijds omdat je doorleest, anderzijds omdat je er over droomt.
Lees ‘Twee soorten waarheid’ en geniet van een spannende en actuele thriller.