Toen ik begin maart bij de boekenblog De Perfecte Buren voorbij zag komen dat er een leesclub georganiseerd zou worden rondom het nieuwste boek van Bronja Hoffschlag aarzelde ik geen moment en heb ik mij gelijk ingeschreven. Alleen al de gave okergele cover met opvallende blauwe kever springen gelijk in het oog, maar ook als je verder kijkt zie je op de achtergrond beeltenissen verschijnen die nieuwsgierigheid opwekken en er bij mij voor zorgen dat ik het verhaal wil gaan lezen.

Het verhaal gaat onder andere over Thomas, die een bizarre ontdekking doet en daar een zo mogelijk nog bizardere theorie over ontwikkeld. Zijn moeder Beth maakt zich zorgen om haar zoon wanneer de bewijzen zich opstapelen en Thomas met de dag angstiger wordt. Die theorie kan namelijk nogal eens verstrekkende gevolgen hebben. Dertig jaar later komt Beth meer en meer in contact met haar buurjongen Syd, die haar doet denken aan haar eigen zoon en wellicht zijn verdwijning 30 jaar geleden in een ander licht zet?

Wat mij betreft is P.I.D. echt een volstrekt uniek verhaal verweven met feitelijke geschiedenis momenten. Het zal mij dan ook nog lang bijblijven en altijd een aanrader zijn voor mij mede leesliefhebbers. Juist doordat er waargebeurde stukken inzitten betreffende Charles Manson, muziek uit de jaren 60 & 70 enzovoort, komt het geheel nogal realistisch over. Je wordt meegenomen in de theorie van Thomas en de zoektocht die Syd erop loslaat. Maar ook de andere ontwikkelingen en nare omstandigheden die de hoofdpersonages meemaken plus ondergaan beleef je mee. De gedachtegang en psychologische ontwikkeling van de karakters, met name die van Syd, zijn wonderwel goed te volgen. Geeft verhaal lading en gelaagdheid. De karakters zijn zo beschreven dat je hen meerdere eigenschappen kan toedelen en hun reacties aan ziet komen. Je hoeft je als lezer zijnde geen moment te vervelen en dat verklaard ook waarom ik het binnen twee dagen uit had. Alles te danken aan de schrijfstijl van Hoffschlag, die indringende maar soepel verlopende bewoording gebruikt en het mogelijk maakt om mee te voelen met de personages. Ook de verschillende omgevingen zo beschrijft dat je het letterlijk voor je ziet tijdens het lezen. Ondanks dat er waargebeurde feiten in het verhaal zitten is het daaromheen gebouwde verhaal zeker wel origineel als je het mij vraagt.

Ik vond het verrassend fijn om dit boek te mogen lezen en heb er oprecht van genoten. Het was mijn kennismaking met werk van deze schrijfster maar ben hierdoor absoluut nog nieuwsgieriger geworden naar haar eerdere uitgebrachte boeken. Die overigens sowieso al op mijn wensenlijst stonden voordat ik de kans kreeg om P.I.D. te lezen.

Ik geef dit boek 5 sterren

Spanning: 7
Plot: 8
Leesplezier: 10
Schrijfstijl: 9
Originaliteit: 9
Psychologie: 8