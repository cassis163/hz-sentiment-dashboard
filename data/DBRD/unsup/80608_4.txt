Zo wat een begin. Wie legt Yara in haar tuin? Geknakt en gebroken? En vooral waarom? De laatste zin van hoofdstuk één: “De wraak is mank; zij komt langzaam, maar ze komt.” maakt dat je het boek niet meer weg wilt leggen.
Melissa heeft een fijne schrijfstijl. Beeldend, gevoelig en duidelijk. Heden en verleden wisselen elkaar af, wat goed wordt aangegeven en je lange tijd in het duister laat tasten naar de connectie. Het verleden van Yara haalt haar langzaam in en onverwachtse gebeurtenissen volgen elkaar in een mooi tempo op en je blijft piekeren hoe of wat. Subtiele hints maken dat je een vermoeden krijgt, maar het lijkt te ver gezocht. En wat is toch dat ene grote geheim?
En dan is daar dé ontknoping en zit je de laatste paar hoofdstukken op het spreekwoordelijke puntje van je stoel! Mooi gedaan en het getuigt van echte schrijverskwaliteit.
Conclusie:
Een mooi opgebouwd verhaal, misschien af en toe wat too much, maar zeker gegarandeerd voor een paar heerlijke leesuurtjes. Hou je van psychologische spelletjes en wraak? Oppakken dit boek.
Schrijfstijl: 4
Leesplezier: 4
Originaliteit: 4.5
Plot: 4
Spanning: 4
Psychologie: 4
Vier sterren voor In onschuld.