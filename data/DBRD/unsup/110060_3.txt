Nou. Als dit het niveau is voor een debuut, dan beloofd dat wat voor de toekomst. Nederland is in iedergeval weer een goede auteur rijker!

'Gevaarlijk spel' is een makkelijk toegankelijk boek. Je zit binnen een paar tellen in het verhaal wat ook meteen rap van start gaat. Het verhaal leest vlot, en in een hoog tempo volgen de gebeurtenissen zich op, waardoor het geen kans krijgt om saai te worden. 
De hoofdpersonen wisselen elkaar een beetje af, waardoor soms de focus wat meer op de een ligt, en dan weer wat meer op de ander. De personages zijn leuke goed uitgeschreven karakters.

Maar... hier en daar vond ik de dialogen een beetje lang. Ze zijn dan met elkaar in gesprek. Dat zie je door de leestekens voor en aan het einde van de zinnen. Maar soms was ik dan de draad even kwijt van wie er aan het woord was. Als je dan terug leest, dan lost dat zich wel weer op, maar dat vertraagd in het leesproces. 
En het kan een pluspunt zijn of een valkuil...tja ik vond de lesbische ontwikkelingen niet erg bijdragen aan het verhaal. Het is absoluut wel een bijna unieke ontwikkeling, want (wellicht zijn er heel veel meer boeken met dit gegeven maar dat weet ik niet) ik ben het nog nooit eerder tegen gekomen in een boek.
Het is wel een dappere stap.
En hier en daar zat er volgens mij een mini foutje in de verhaallijn, maar ja een kniesoor die daar op let. 

Al met al een geweldig leuk boek. Zoals geschreven, het leest goed en lekker vlot.
Ik wil Liesbeth van Kempen nog geen 'Esther Verhoef' noemen zoals ze geintroduceerd wordt door de uitgever, maar het is absoluut een belofte voor de toekomst. Ik hoop dat Liesbeth lekker door blijft schrijven. Want oefening baart kunst dus dat zal haar vakmanschap ten goede komen en dan heb ik nog heel wat prachtige boeken te lezen in de toekomst.