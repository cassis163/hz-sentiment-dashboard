Blind vertrouwen  Joy Fielding

Toen ik de achterkant van het boek las wist ik het zeker. Dit boek wilde ik lezen. Het boek gaat over Marcy. Marcys dochter is een aantal jaar terug na een kanotocht niet meer thuis gekomen en de politie vermoedt dat ze is verdronken. Marcy wil dit echter niet geloven en ziet Devon, haar dochter, overal. In het boek zijn we in Ierland. Wat ik interessant vond aan het boek was dat ze ook iets vertellen over Ierland en zijn geschiedenis. Het is zo levendig geschreven dat ik mezelf in Ierland waande. In Ierland ziet Marcy Devon lopen en dan begint de spannende zoektocht naar Devon. Hierbij wordt ze geholpen door een plaatselijke barman en een Italiaanse man die ze leert kennen tijdens de reis. Ze gaat op zoek naar haar dochter, maar wordt hierbij erg tegengewerkt door bepaalde mensen. Ze komt in de meeste verschrikkelijke situaties terecht waarbij ze zelfs de dood in de ogen kijkt. Ik zat echt op het puntje van mijn stoel tijdens het lezen. Tijdens het lezen kon ik mezelf inleven in Marcy. Een moeder die haar dochter verliest en niet meer terug vindt, maar er wel alles voor over heeft om uit te zoeken wat er daadwerkelijk met haar dochter is gebeurd. Met gevaar voor eigen leven. Steeds weer vraag je jezelf af of ze Devon ondanks de tegenslagen nu dan eindelijk heeft gevonden. Joy Fielding heeft het boek zo geschreven dat je Marcy echt leert kennen. Ze praat tegen zichzelf en hoort de stemmen van haar ex-man en haar zus in haar hoofd. Ze vraagt zichzelf af of zij niet doordraait. Er gebeuren een aantal erg spannende dingen in het boek en uiteindelijk is de ontknoping er op de laatste paginas. Wat er gebeurt kan ik natuurlijk niet zeggen, maar de ontknoping alleen is al een reden om het boek te lezen.!