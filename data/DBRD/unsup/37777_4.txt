Ik heb genoten van dit boek, een heerlijke psychologische thriller die vanaf de eerste tot de laatste bladzijde blijft boeien. De karakters zijn goed uitgediept en je denkt Gracie te kunnen doorgronden, maar niets is minder waar. Gracie heeft alles wat een vrouw zich maar wensen kan, een succesvolle man en een lieve dochter. Zelf is ze een beroemde t.v. kok en heeft een aantal boeken geschreven. Financieel hebben ze alles op de rit en niets lijkt daar verandering in te brengen, totdat Juliette in hun leven dringt en alles op alles zet om te achterhalen dat Gracie niet zo perfect is. Geleidelijk aan kom je steeds meer te weten wat voor persoon Gracie werkelijk is Je wordt als lezer telkens op het verkeerde been gezet en dat maakt dat je het boek ademloos in één keer wilt uitlezen.
Een mooie psychologische thriller met de nodige manipulatie en spanning. Aanrader voor de thrillerliefhebber!