De muizen Oliver en Charlie hebben hun nichtje Lily op bezoek. Wanneer ze buiten verstoppertje gaan spelen moet Lily vluchten voor een kat. Hierdoor komt ze midden in de stad terecht. Oliver en Charlie zetten alles op alles om Lily terug te vinden. Er wacht hun een avontuurlijke zoektocht….

Waar is Lily? is een amusant en spannend prentenboek voor kleuters over verdwalen. De harde kaft en stevige pagina’s zullen ervoor zorgen dat kinderen langdurig plezier van het boek zullen hebben. De illustraties van Kim den Dulk zijn vrolijk, zeer kleurrijk en bevatten veel leuke details, waardoor het voor ieder kind al een feestje op zich zal zijn om er zelfstandig doorheen te bladeren.
De leuke bijhorende teksten, geschreven door Machteld van Zalingen zijn voor een prentenboek zeer uitgebreid te noemen. Een boeiend verhaal die er gewoon om lijkt te vragen om voorgelezen te worden. Geschreven vanuit het oogpunt van een muis, origineel, in begrijpelijke taal voor jonge kinderen en zeer vermakelijk.