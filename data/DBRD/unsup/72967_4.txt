Beangstigend, juist doordat het verhaal zonder sensatie en zonder al te heftige gevoelens verteld wordt. Het boek is niet neer te leggen. Je wilt alleen maar weten hoe het verder gaat en hoe het afloopt. Het is een prachtige beschrijving over een vrouw die zichzelf steeds meer en meer verliest. Als ze beseft wat er gebeurt probeert ze er met hulp van anderen tegenin te gaan. Maar het is een verloren strijd.
Het verhaal is echt een combinatie van horror en psychologische thriller. Toevallig, als je over toeval kunt spreken, zag ik een documentaire waaruit bleek dat dit fenomeen ook werkelijk zou moeten bestaan. Er worden zelfs nog steeds mensen opgeleid om hier tegenin te gaan. Als ik een boek niet weg kan leggen en het me zo boeit dat ik er nu nog steeds over nadenk dan heeft het vier sterren verdiend.