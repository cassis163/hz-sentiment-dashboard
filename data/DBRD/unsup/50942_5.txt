'Plagen' is onderdeel van een zesenveertig delige boekenserie voor kinderen van ongeveer vier tot zeven à acht jaar. Het is geschreven voor klassikaal gebruik maar is ook zeer goed te gebruiken voor één op één contact als bijvoorbeeld ouder met kind. Er word op herkenbare wijze in gegaan op sociaal-emotionele thema's waar kinderen in deze leeftijd mee te maken kunnen krijgen zoals heimwee, ruzie, bang, jaloers, boos, anders of verlegen zijn, vriendschap, verliefdheid, trouwen, dood gaan, en nog vele andere thema's komen aan bod.

In 'Plagen' staan verschillende verhaaltjes die over Floortje gaan. Floortje houdt erg van plagen, maar wanneer wordt plagen nou pesten? Aan de hand van herkenbare verhaaltjes leert een kind het verschil herkennen.

Doordat er bij elk verhaaltje vragen staan die je aan je kind/kinderen kan stellen krijg je extra verdieping in het thema, wat ook nog eens zorgt voor de nodige interactiviteit onderling waardoor het, mocht het nodig zijn erover het thema gepraat kan worden, wat weer ten goede kan komen van eventueel verwerken en of beter begrijpen.

Samen met mijn kind zijn wij er met dit boekje achtergekomen dat plagen alleen leuk is als de ander het ook leuk vind en er niemand pijn wordt gedaan. Ook laten de verhaaltjes zien hoe het beste gereageerd kan worden als er geplaagd wordt.
Daarom krijgt 'Plagen' van mij vijf sterren.