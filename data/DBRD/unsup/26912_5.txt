Een afgelegen plaatsje in Texas. Allemaal dezelfde gebouwen. Geen straatnamen, geen huisnummers. Een plaats waar mensen die strafbare feiten gepleegd hebben of mensen die slachtoffer geworden zijn van criminele feiten een nieuw leven kunnen starten.
48 mensen met een nieuwe naam. Geen contact meer met het verleden. Waren ze in het verleden een crimineel of een onschuldige? Ze hebben er het gissen naar. Al 8 jaar leven ze zonder al te veel problemen samen. Maar dan gebeuren er een aantal moorden. Wie is de dader en waarom? Het onveiligheidsgevoel groeit.

The Blinds is een verhaal zoals je er nooit eerder één gelezen hebt. De cover geeft de mysterieuze sfeer weer waar het boek voor staat. Adam Sternbergh schrijft vlot met leuke beschrijvingen. De unieke schrijfstijl zal je met momenten een glimlach bezorgen. De humor wordt perfect gedoseerd. Stukje bij beetje krijg je meer informatie. Het blijft spannend tot op het einde. Het boek laat je niet los en je zal er na het lezen nog lang over nadenken. Het zou me niet verbazen dat er een film van gemaakt wordt. Spannend, origineel en bijzonder. De moeite waard om te lezen. Ik ben fan!