Het verhaal begint met het bezoek van Roxy aan haar beste vriend Charlie, die is opgenomen in een privé-kliniek. Gaandeweg het verhaal komen te weten hoe Charlie daar is terechtgekomen en wat het aandeel van Roxy is daarin en waarom ze zich zo schuldig voelt.

Roxy werkt overdag en 's avonds in een bar, maar haar grote passie is eigenlijk schilderen. Door het ongeval van Charlie voelt ze zich schuldig en voelt ze zich verplicht om te studeren omdat Charlie dit door het ongeval nooit zal kunnen doen.

Daarnaast heeft Roxy al jaren een oogje op Reece, een knappe politieman en haar vroegere buurjongen. Maar door een misverstand probeert ze Reece te ontlopen en ze is bang om voor iemand te vallen.
Het verhaal is ietwat voorspelbaar omdat je in het begin meteen weet dat Roxy en Reece een koppel zullen worden, maar het deel over Charlie en de stalker maken het verhaal gelukkiger wat spannender en avontuurlijker.

De boeken van Armentrout zijn apart te lezen, zo heb ik nog maar één ander boek uit deze reeks gelezen en kon ik probleemloos volgen. Ik ga nu zeker nog de andere boeken lezen.
Zoals alle boeken van Armentrout leest dit boek heel erg vlot, ik had het dan ook in een paar dagen uit. Ideaal leesvoer voor een dagje aan het strand of het zwembad dus!