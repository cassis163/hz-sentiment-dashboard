Al weer de 8e thriller van de hand van Gouden Strop winnaar Michael van Bergen Henegouwen (1956, Heerlen, NL) onder zijn pseudoniem Michael Berg is naast een spannend verhaal een ode aan zijn autistische en zwakbegaafde broer. De hoofdrol in "BROERTJE" is dan ook de fictieve persoon Felix Oudekerke, het zwakbegaafde en autistische broertje van Charlotte Pradel.

Als in Zuid Frankrijk de beestachtig afgeslachte lijken worden gevonden van oud minister Oudekerke, zijn 2e vrouw en de verzorgster van de autistische zoon van Oudekerke wordt al snel aangenomen dat de moorden het werk zijn van de doorgedraaide zoon Felix Oudekerke. Omdat het voor de politie in Frankrijk totaal onmogelijk is om met Felix te communiceren, wordt contact gezocht met Lotte (Charlotte) Pradel. Lotte is de zus van Felix, maar heeft ruim 10 jaar gelden alle contact verbroken met haar vader, Felix en zijn nieuwe vrouw. Hoewel de succesvolle cabaretière op het punt staat van de lancering van haar nieuwe voorstelling, reist ze direct af naar Zuid Frankrijk om haar broertje bij te staan. De opmaat van een reeks van gebeurtenissen die je dwingen om door te lezen.

Het gaat om een spannend verhaal, en dat is zeker ook aanwezig. Toch is dat niet waardoor dit boek zich onderscheid. Veel nog meer is het een vertelling waarin echte mensen worden beschreven. De worsteling en de methode hoe je met een autistisch mens moet communiceren en omgaan, De liefde en emotie die de Franse inspecteur Fillon heeft rond de ziekte van zijn vrouw zijn pijlers die het boek veel meer maken dan die "zoveelste" thriller.

Broertje is balanceren tussen geloof en ongeloof. Wat is waar en wat is niet waar.. Niet een spanning die je constant naar het puntje leidt Maar een reëel en goed geconstrueerd plot wat je steeds prikkelt om door te lezen door strategisch gekozen momenten voor cliffhangers. De uiteindelijke climax is zeker niet het sterkste stuk van het boek en doet helaas een beetje afbreuk aan het verhaal. Het zei zo, overall een meer dan geslaagde ode

3,5 sterren