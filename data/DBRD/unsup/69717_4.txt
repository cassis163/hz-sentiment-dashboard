'Een regenboog in de nacht' is een ware feelgood. Inherent daaraan een makkelijk en vlot doorleesbaar verhaal omdat het geheel niet veel diepgang heeft. Bijzonder knap dat Claire King daarmee toch een verhaal heeft geschreven dat je op meerdere manieren raakt. De manier waarop Pea kan ontwapenen, de ergernis die haar moeder bij je kan oproepen, de warmte die je kunt koesteren voor goedbedoelende mensen in Pea's omgeving. Een verhaal dat dan tot slot ook nog het vermogen bezit je een traantje weg te laten pinken. Eind goed, al goed!