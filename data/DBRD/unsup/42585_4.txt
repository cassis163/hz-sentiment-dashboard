Het leven van Nik Speelman stort in als hij achtereenvolgens zijn vrouw, zijn huis én zijn bedrijf verliest. Hij vlucht in de wereld van drank en zelfmedelijden. In een impuls besluit hij naar China af te reizen om zich hier in te laten met de Chinese zakenman HongZhang. Maar of dat nu zo verstandig is?

Koen Gubbels schrijft op een prettige wijze, met korte krachtige zinnen. Het verhaal leest hierdoor vlot. Teven is de schrijfstijl van Gubbels beeldend en poëtisch te noemen. Mooie aangrijpende alinea’s vormen de korte hoofdstukken over de jeugd van Nik.

Het boek wordt gekenmerkt als een literaire thriller. Het is niet een thriller waarin moord en doodslag een rol spelen. Daarom zou men het ook een boeiend en spannende roman kunnen noemen, wat mijn voorkeur zou hebben.
Het plot is een beetje teleurstellend. Maar na het lezen van de epiloog blijft de lezer toch nog verbaasd achter; een echte verrassing op de laatste pagina’s!
Mijn indruk van dit boek is: Een origineel en spannend verhaal met een ontzettend leuk taalgebruik!