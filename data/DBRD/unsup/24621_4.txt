Alle lof voor de marketing machine die het debuut van de Britse auteur Daniel Cole (1983, Bournemouth, VK) tot een succes moet maken. Een aparte unieke vormgeving van het boek, de eerste maand een gereduceerde kennismakingsprijs, een behoorlijk aantal “vooruitlees exemplaren” een flitsende reclamecampagne. Geen middel wordt geschuwd om het boek onder de aandacht te brengen en het de nieuwe hype in thrillerland te laten worden. In het Verenigd koninkrijk lijkt de hype al te zijn geboren. Een 6 cijferig contract voor Cole, een afspraak voor tenminste 3 boeken en een bewerking van Ragdoll voor een TV film. Het fenomeen van gepushte boeken lijkt steeds belangrijker te worden zoals daar vrij recent zijn Paula Hawkins, L.S. Hilton of E.L James. Het succes van de methode kan ze niet worden onthouden, maar in de genoemde gevallen was/is dit niet altijd een garantie voor kwaliteit.


Detective William Oliver Layton-Fawkes alias Wolf, is net weer terug gekeerd bij het politiekorps nadat er maandenlang psychologisch onderzoek naar hem is gedaan na een beschuldiging van een schokkende aanval in de rechtszaal als hij naar een gruwelijke plaats delict wordt geroepen. Zes slachtoffers zijn uiteengerukt en delen van de lichamen zijn aan elkaar gezet als een marionet. In de pers wordt het lijk al snel Ragdoll gedoopt. .Terwijl Wolf samen met zijn collega’s Baxter en Edmunds achter de identiteiten van de zes slachtoffers probeert te komen krijgt Wolf’s ex-vrouw, een verslaggeefster foto’s van de plaats delict toegestuurd plus een dodenlijst met daarop 6 namen met een tijd en plaats van de volgende 6 slachtoffers, de laatste op de lijst is Wolf

Het debuut van Cole is door de uitgever omarmd en dat is goed te begrijpen. In een welhaast filmisch decor wordt een razendsnel verhaal verteld gelardeerd met humor, een verrassend wending, spanning en een duistere setting.Voeg daarbij de pakkende personages van Wolf,Baxter en Edmunds en de ingrediënten van een succesvolle thriller zijn verzameld. Cole heeft zijn debuut niet gemist en niets lijkt het succes in de weg te staan.

De conclusie is dat we te maken hebben met een fijne thriller. De wijze van in de markt zetten brengt wel hoge verwachtingen met zich mee en doen je geloven dat we hier te maken hebben met een absolute topper.Dat is het dan weer niet en ga je er zo in dan ben je misschien toch weer wat teleurgesteld.

3,5 sterren