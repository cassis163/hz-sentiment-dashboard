Deon Meyer, de thriller auteur uit Zuid Afrika, staat hoog genoteerd op de lijst van beste auteurs van spannende boeken, heb ik begrepen. Terecht!
Een eerder boek van hem - 13 uur - was al zo'n goed geschreven en spannend 5! sterren boek.
En dit boek - 7 dagen - met opnieuw een hoofdrol voor kapitein Bennie Griessel doet daar niet veel voor onder!

Er wordt een agent beschoten en de dader dreigt dit iedere dag te gaan doen totdat het onderzoek op de moordenaar van advocate Hanneke Sloet wordt heropend en opgelost.
En dit alles moet binnen 7 dagen gebeuren, wat de spanning behoorlijk opjaagt.

Het boek bestaat uit twee verhaallijnen, enerzijds het onderzoek naar de moordenaar van Hanneke Sloet en anderzijds het zoeken naar de sluipschutter, die het op agenten voorzien heeft.
Meerwaarde aan het boek is de persoon van de aan alcohol verslaafde Bennie Griessel, die iedere dag een gevecht tegen de drank levert en wiens prive problemen o.a. daardoor maken dat je als lezer erg met hem meeleeft.
Een ander plezierig aspekt is dat we meer te weten komen over het mooie land Zuid Afrika, het decor van de boeken van Deon Meyer.

Het boek leest als een trein, waardoor je graag verder wilt lezen om te zien hoe het verhaal afloopt.
Een aanrader!