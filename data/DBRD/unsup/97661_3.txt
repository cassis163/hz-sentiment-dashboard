Op internet zijn over dit boek bijna alleen maar zeer lovende recensies te lezen. Behalve op lezersforum Leestafel, daar was iemand gestopt na 200 bladzijden. En eigenlijk kon ik mij dat stoppen, toen ik op bladzijde 200 aanbeland was, best voorstellen. Ik vond dat er in het begin te veel geschiedenis en politiek in voorkomt, vaak in de vorm van discussies tussen de personages. Toch heb ik mij uiteindelijk door het hele boek heen geworsteld. Gelukkig werd het politieke- en geschiedenisgehalte daarna minder, maar het boek heeft mij nimmer echt in zijn greep gekregen .
En toch.....
Ik heb het boek van 800 bladzijden uitgelezen, het moet dus wel Ã­ets hebben. Daarom die derde ster, maar..... aan een boek van Navarro waag ik mij niet meer!
Dan lees ik liever iets van Maria Duenas. "Het geluid van de nacht" van haar is een soortgelijk boek maar heeft een iets complexere opzet en een mooiere schrijfstijl. Dit boek van haar heeft minder bladzijden maar is toch, of misschien wel juist daarom, krachtiger en zal mij uiteindelijk langer bijblijven.