Joy Harting is haar manipulerende vader, die de regering van Parsia leidt, zat en trekt de wereld in. Ze komt op het pad van Valeria de la Meray, die haar meeneemt in het uitgangleven op de grensstad Zyx, waar wetteloosheid heerst. Na een heerlijke avond feesten nemen ze Seamon Lentan mee. En dat is nu juist de persoon die je niet wil tegenkomen. Ze wordt meegesleept in een avontuur wat haar leven zal veranderen.

Hierna neemt Kelly je mee op een roadmovie vol avontuur, actie, verraad en liefde. Je ziet Joy groeien van een onschuldige bakvis tot een vrouw die beslissingen weet te nemen. Tevens neemt ze ook de tijd om aandacht te besteden aan de andere figuren in het verhaal. Hierdoor zet ze ronde figuren neer,. Verder heeft ze een mooie wereld geschapen. Een wereld waar SF en magie mooi samen gaan.

Waarom toch maar 3 sterren. De verhaallijnen waren voor mij voorspelbaar. De wendingen zag ik aankomen en hierdoor nam het voor mij de spanning uit het verhaal.
Maar er zit potentie in deze serie. Ik ben benieuwd hoe het verder gaat.