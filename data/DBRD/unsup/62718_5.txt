Geruime tijd geleden werd ik erop gewezen dat ik dit boek moest lezen, ik heb het een poosje voor mij uitgeschoven, even tegen de dikte van het boek aanhikkend.

Nu ik de laatste bladzijde heb gelezen, kan ik zeggen dat ik dit een van de mooiste boeken vind die ik ooit heb gelezen.

In een min of meer onamerikaanse stijl, die heel prettig wegleest, wordt je meegezogen in een dramatisch verhaal die ontstaat tussen bevriende studenten Grieks, een vriendschap die af en toe vreeemde wendingen kent.

Het verhaal raakt in een stroomversnelling na een gebeurtenis met een boer, het waarom van dit gedeelte werd mij niet helemaal duidelijk, maar vanaf dat moment word het verhaal erg spannend, de spanning wordt het hele boek vastgehouden, tot het eind toe en dat vind ik de grote kracht van dit boek, je wilt steeds weten wat er nu weer staat te gebeuren.

Ik heb kortom enorm genoten van dit boek, hij gaat zeker naar mijn top 10.


Als je zo'n dikke pil uit hebt na vele uren en je toch graag had gewild dat het verhaal nog veel langer had mogen duren, zegt dat genoeg.