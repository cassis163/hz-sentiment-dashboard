Wie heeft er nooit de neiging gehad om zomaar weg te trekken uit de dagelijkse beslommeringen. Alle problemen en moeilijkheden laat je achter. En dan vertrek je om de reis te gaan maken, die je eigenlijk al jaren geleden van plan was te ondernemen.

De schrijfster neemt je mee met de hoofdpersoon Paula, haar 2 puberkinderen en haar vader en ze gaan op weg. De problemen binnen het huwelijk met haar man, en de vervelende social- media zaken op de school van haar dochter, laten ze achter.
Ze laden de auto vol, nemen de caravan mee en gaan op pad, dwars door Australië.
Lorne, Adelaide, de Nullarborvlakte, overal genieten ze van de omgeving, de natuur en de verschillende mensen die ze onderweg ontmoeten.
Er worden nieuwe gezinsregels opgesteld, waaronder slechts 1 keer per week mobiele telefoon gebruiken, geen alcohol drinken, en iedereen doet mee met dagelijkse sportieve activiteiten. Ze winnen zelfs een prijs in de Melbourne Cup En zo genieten ze van alles wat ze onderweg op hun pad tegenkomen. Maar natuurlijk kan niemand voor eeuwig onderweg blijven……….

Leuk is dat de schrijfster ook enkele hoofdstukken schrijft vanuit de persoon Hamisch, de echtgenoot van Paula. Daardoor kan het verhaal op het einde tot een goede afronding komen.
Een fijn boek om te lezen met een prettig vakantiegevoel waarin alles zich afspeelt.