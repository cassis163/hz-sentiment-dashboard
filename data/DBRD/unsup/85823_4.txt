Zo’n vlot boek, en toch heb ik dit zo lang laten aanslepen *schaam schaam*. Eind 2015 kreeg ik dit debuut door Christophe zelf opgestuurd maar door allemaal verschillende omstandigheden heb ik het vorige week pas -geheel ontspannen- kunnen uitlezen. Waarvoor nogmaals mijn excuses, Christophe!

Waar begin ik? Simpelweg met het woordje: wauw. Ik ben er terecht van geschrokken wat voor werk er allemaal komt bij kijken als wij eens een weekje met vakantie willen gaan. Zelf ben ik nog nooit met het vliegtuig op vakantie geweest en heb dus nog nooit een reisleider nodig gehad, maar na dit boek heb ik al meteen enorm respect gekregen voor de mensen met deze job. Christophe legt geweldig goed uit wat er allemaal bij komt kijken als je een reisleider bent op een eiland die nog maar in de wieg ligt qua toerisme.

De gevoelens die gepaard gaan bij deze grote opstart worden zo goed weergegeven dat ik soms in de knoop lag, samen met Christophe. Op sommige momenten merk je echt dat er veel mensen zijn die het vanzelfsprekend vinden dat reisleiders er dag én nacht voor hun klaarstaan. Natuurlijk is dit hun job maar ze zijn geen voorgeprogrammeerde computers en ook maar mensen zoals jou en mij die hun best proberen doen. De reizigers verwachten dat hun problemen snel en zonder kleerscheuren worden aangepakt, je merkt dat ook dat dit vreet aan de energie van reisleiders zoals Christophe.

De auteur heeft tevens ook voor zijn eigen leven moeten vrezen, maar omdat ik niets wil verklappen, ga ik dit aan jullie overlaten bij het lezen van dit geweldige boek!
Laat je meenemen naar Zanzibar, waar het jammer genoeg niet altijd een paradijs is…

Als laatste wil ik Christophe, de auteur, bedanken voor het toesturen van dit boek!
http://booksandteacorner.wordpress.com