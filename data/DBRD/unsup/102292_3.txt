Ona Vitkus is 104. Elke zaterdag komt de bus van de scouting voorrijden en brengt een jonge scout om haar te helpen met klusjes. Meestal stuurt Ona hen weg, maar als 'de jongen' komt, blijkt hij anders te zijn.
Hij heeft bepaalde fascinaties, oa voor de Guiness Records. Er ontstaat een band tussen Ona en de jongen. Hij weet haar over te halen om haar levensverhaal te vertellen (voor een schoolproject) en neemt dat op op een bandje. En samen maken ze plannen om een Guiness Record te verbreken.

Als op een zaterdag de jongen ineens niet meer komt is Ona verontwaardigd, had ze zich toch vergist in deze jongen? Dan staat plots de vader van de jongen op de stoep, om af te maken waar de jongen aan was begonnen.
Het is het begin van een bijzondere vriendschap, met als basis wat er met de jongen is begonnen.

En prachtig boek. Het leren kennen van de personages door verschillende perspectieven. Het verhaal van Ona door het interview van de jongen. Het verhaal van de de vader, de musicus, die gebukt gaat onder het verlies van de jongen en de scheiding van zijn vrouw. De moeder die kapot is, maar langzaam opkrabbelt. Mooie verhaallijnen die elkaar vinden door de gedachte aan de jongen. En alles sluit mooi af.

Je bent nooit te oud om een Guiness Record te verbeteren.