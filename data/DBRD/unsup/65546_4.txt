'Niet te filmen' van Sophie Kinsella is een boek, verteld uit de ogen van Audrey, een meisje met een angststoornis. Audrey (Sophie Kinsella) vertelt op een vlotte grappige manier, zodat het boek lekker makkelijk leest!
Ik genoot ervan om te lezen hoe het bij Audrey thuis eraan toe ging. De serieuze struggles werden gemengd met ontzettend veel humor. Moeder die he-le-maal gek wordt van Frank, en alle ruzies die daarbij komen kijken. Soms ging het iets t√© vaak over Frank, het is immers Audrey's verhaal, maar de overige gebeurtenissen maken veel goed.
Tijdens het lezen ZIE je Audrey gewoon opknappen, en dat is erg leuk. Niet alles gaat vanzelf, niet alles gaat in een rechte lijn, wat dit verhaal duidelijk aangeeft.
Dan zitten we nog met het mysterie, want dit verhaal houdt enkele geheimen voor zichzelf. Misschien is dat wel goed zo, dan valt er ook nog wat over na te denken...!