Wat een geweldig goed boek. Ik denk dat het inderdaad thuishoort in de categorie romans. Toch ben en blijf je wel nieuwsgierig naar het antwoord op de vragen: wie heeft Amanda vermoord en waarom?
Jennifer is een intelligente vrouw. Des te schrijnender is het om als lezer haar aftakeling mee te maken. Ik had (nav de inhoudsopgave) verwacht dat zij in het begin nog niet zo ziek zou zijn, maar niets is minder waar. In het begin al, is ze behoorlijk slecht. Maar je gaat hoe dan ook van deze vrouw houden.
De vergelijking met Bernlef (Hersenschimmen) dringt zich snel op. En ik vind dat LaPlante niet voor hem onder doet. Natuurlijk is het verhaal heel anders en zijn de beide boeken niet te vergelijken, maar beide auteurs zetten zo goed een Alzheimerpatiënt neer. Geweldig.
Ik kon het boek moeilijk wegleggen. De korte alinea's maken dat je ook lekker snel leest.
Een hele dikke aanrader en zonder meer 5 sterren van mij.
En een plekje in mijn top 10!
Iedereen zou dit boek moeten lezen (net als overigens Hersenschimmen) om de Alzheimer-patiënten ietsje beter te kunnen begrijpen en ze niet zo infantiel te benaderen.