Het derde boek uit de serie, en wat mij betreft het minste. Kun je bij beide voorgaande delen spreken van een thriller waarnaast zich ook wat soapachtige taferelen afspelen tussen de verschillende personages van het onderzoeksteam, dan is het bij dit boek net andersom. Persoonlijk vind ik dit tekort doen aan het verhaal. Ook miste ik de "briljante" geest van Bergman die bij zou moeten dragen aan de ontrafeling van de moorden. Wat overblijft is nu een massamoord, die door een aantal toevalligheden wordt opgelost. Op de achtergrond (of moet ik zeggen voorgrond) spelen zich allerlei persoonlijke ontwikkelingen af, die eindigt met een heuse cliffhanger, ongetwijfeld bedoelt om je te prikkelen voor het volgende deel uit de serie. Jammer, geen slecht boek, maar geen hoogvlieger naar mijn mening.