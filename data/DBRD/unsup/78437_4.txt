Hoewel dit verhaal niet over Hendrik Groen gaat, is de schrijfstijl dezelfde. Onderkoelde humor en hele herkenbare situaties van zowel Arthur als (vooral) zijn vrouw Afra. Het boek leest erg gemakkelijk en je krijgt al snel een (misschien wat stereotype) beeld van Arthur en Afra. Ook van de vrienden van Arthur; Joost, Wouter en Stijn krijg je snel een beeld evenals van de vriendinnen van Afra. Leuk in de opbouw van deze roman zijn de cursief gedrukte hoofdstukken vanuit het perspectief van Afra. Ik bleef lezen omdat ik wilde weten hoe het af zou lopen en eigenlijk had ik een meer onverwachte wending verwacht. Maar al met al een leuk verhaal om (op vakantie) te lezen.