Dit was mij eerste Sandfort en hopelijk is het niet de laatste. Ik heb niet het idee dat het erg is eerdere delen nog niet te hebben gelezen.

Het gaat in Doodstrijd over twee mensen die het slachtoffer lijken te zijn van een lynchpartij. De samenvatting van Hebban klopt niet, die van Eric Henri wel.

Een van de minpunten vond ik dat er veel heen en weer werd gereisd maar dat dit niet goed te volgen is omdat de genoemde plaatsen niet bestaan of zich heel ergens anders bevinden in het echte leven.
Qua setting deed het me denken aan Twin Peaks, ook een uithoek aan de Canadese grens waar men dingen doet die het daglicht niet kunnen verdragen. Minnesota in de winter is interessant.

Echt spannend is het niet omdat je als lezer veel eerder weet hoe de vork in de steel zit dan speurders Lucas Davenport en Del Capslock. Het is wel onderhoudend door de interessante personages en de droge humor.