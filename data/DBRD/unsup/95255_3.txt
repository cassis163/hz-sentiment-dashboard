Bloedlijn is het eerste boek wat ik heb gelezen van de Nederlandse auteur Corine Hartman. Ik moet eerlijk zeggen dat haar schrijfstijl mij heel goed bevalt. Het boek leest heel gemakkelijk en vlot. Het gedeelte van bloedstollende psychologische heb ik echter niet ervaren. Over de vergelijking met Dexter kan ik niet oordelen aangezien ik deze serie nooit heb gezien. Alhoewel ik niet het idee heb dat er nog meer te vertellen valt over Jessy Haider, wil ik toch in de toekomst nog wat andere boeken van Corine Hartman lezen omdat haar manier van schrijven mij wel bevalt. Omdat ik in dit boek de spanning vond ontbreken maar toch echt heb genoten van het boek en vooral dankzij de schrijfstijl heb ik dit boek beoordeeld met 7 punten.