#DinieBell #Hysteria

Mijn eerste kennismaking met de auteur Dinie Bell, middels haar onlangs uitgebrachte thriller Hysteria. Eerder schreef zij de psychologische thriller Achtervolgingsdrift en de roman Alsjeblieft Papa.

In Hysteria maken we kennis met het gezin Verbeek. Huib, Trees en hun dochters. Trees een vrouw die vreemdgaat met Huib's beste vriend. Eén van de meisjes in het gezin overlijdt en er vinden meer vreemde, mysterieuze en onverklaarbare dingen plaats.
Een bijzonder gezin, vooral de zusjes die enorm verschillen van elkaar vertellen wisselend hun verhaal.

Dinie haar schrijfstijl is bijzonder beeldend en boeiend en heeft mij zeker weten te overtuigen met dit mooie verhaal. Humor, (onderhuidse) spanning in dit wel heel bijzondere gezin maken het een zeer prettig leesbaar boek. Een boek dat mijns inziens wel iets meer richting het genre spannende roman dan richting het genre thriller gaat. Maar de spannende proloog en uitermate verrassende en zinderende finale maken dit meer dan goed! Ook de schuingedrukte hoofdstukken van een persoon die graag anoniem wil blijven zijn vaak spannend en huiveringwekkend.

Dinie is zeker een auteur om in de gaten te houden!

★★★★