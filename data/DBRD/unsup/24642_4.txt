Nadat haar moeder is overleden kan Linda haar draai niet meer vinden thuis,ze zegt haar baan op en gaat het avontuur tegemoet.
Ze doet verschillende landen aan en komt ook in Alaska terecht.
Overal maakt ze vrienden en als ze dan weer in nederland terug is om bij een reisburo te gaan werken bezoekt ze diverse landen.
Maar uiteindelijk komt ze toch weer terug in Alaska,ze ontmoet er Jim, een pelsjager, en ondanks de diverse waarschuwingen voor hem durft ze het toch aan om met hem te trouwen.

Het is erg boeiend te lezen hoe het is om te leven in de wildernis en zover van de bewoonde wereld af te zitten,ja dan ben je wel echt heel erg op elkaar aangewezen.
Het leven is er zwaar,Linda past zich goed aan en leert er van alles,van zalm vangen tot omgaan met beren toe.
De natuur wordt er mooi beschreven,de koude winters met temperaturen tot ver onder het vriespunt,de korte dagen met maar een paar uur licht, het op jacht gaan en de slede tochten.
Als Linda dan zwanger is en Jim wel laat merken dat het niet in zijn levenspatroon past,besluit Linda te scheiden en terug te gaan naar nederland.

Het is een prachtig verhaal en ben erg benieuwd naar haar lezing die volgende week hier in de boekhandel is.