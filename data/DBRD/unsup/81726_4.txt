Als in Kill Alex Cross de zoon en dochter van de Amerikaanse president worden ontvoerd en vervolgens de watertoevoer van de stad besmet raakt, is het tijd voor Alex Cross om in actie te komen. Alex krijgt dan ook te maken met een wel heel geduchte tegenstander in dit verhaal. Het is dan ook een verhaal boordevol actie en met veel vaart verteld.De schrijfstijl is wel prettig. De korte hoofdstukjes nodigen uit om het boek in no-time uit te lezen. De plot zit goed in elkaar en de ontknoping mag er zeker wezen. Kortom, voor de fans van Alex Cross is dit zeker weer een must have die niet in de boekenkast mag ontbreken.