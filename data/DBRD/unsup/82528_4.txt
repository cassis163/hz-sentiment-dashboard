Flora leidt een vrij normaal leven en soms vindt ze het zelfs saai tot ze op een dag thuiskomt en haar ouders er niet zijn. Flora ontdekt een geheime doorgang in de woonkamer en dan begint het avontuur voor haar. Later worden ook haar vrienden in het avontuur meegesleurd.

Terwijl ik dit boek aan het lezen was had ik zoiets van; dit is het begin van een serie boeken van Flora Bellefleur. Nu blijkt dat Raymond met een tweede deel bezig is. Flora is als personage goed uitgewerkt en je kunt je, als je begint met lezen, direct in haar verplaatsen. Tijdens het lezen wordt je vanuit de "gewone" tijd meegenomen naar een wereld die iets magisch heeft. Op deze reis komen verschillende elementen naar voren zoals het goede en het kwade, maar ook vriendschap en pesten worden niet uit de weg gegaan. Het boek valt wat mij betreft in het genre van Harry Potter en Narnia maar heeft toch een geheel eigen stijl.

Raymond heeft met dit boek bewezen dat kinderboeken naast het hebben van humor ook spannend en fantasierijk zijn en dat volwassenen er ook van kunnen genieten.