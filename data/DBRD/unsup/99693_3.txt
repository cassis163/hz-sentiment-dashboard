De boeken van Michael Robotham staan al heel lang op mijn lijst, maar ik had tot Verwachting nog steeds niets van hem gelezen. Dus ik was echt heel blij dat ik mee mocht doen aan de Hebban Leesclub!
Met veel enthousiasme begon ik aan het boek, want het positieve commentaar over de "o'Loughlin-serie" en zijn stand-alone boeken waren mij niet ontgaan.

De schrijfstijl is zeer prettig. Geen moeilijke woorden of poÃ«tische zinsopbouw (hier heb ik echt een hekel aan!). Het vertelperspectief wisselt tussen Meghan en Agatha. Dat was even wennen, maar zeker niet onprettig.

Ik hoopte spanning en vuurwerk te krijgen, maar het verhaal kabbelde voort.....en voort...en voort. Ik verwachtte dat het ieder moment spannend zou worden. Het is per slot van rekening een thriller. Maar spannend werd het helaas niet. Wat een teleurstelling. Het is meer een roman met een paar spanningselementen. M.i. kan de uitgever dit beter aanpassen en zo wellicht teleurstelling voorkomen.
Maar eerlijk is eerlijk, het verhaal wordt goed opgebouwd en halverwege verhaal stuit je op een zogenaamd WTF-moment. Daardoor wil je doorlezen.. Hier en daar stuitte ik op heel vreemde acties van bepaalde personen en enorme ongeloofwaardigheden. Hierdoor leek het soms wat afgeraffeld. En daarnaast was de plot vrij voorspelbaar. Nee, het is zeker geen slecht verhaal. Goed en ook niet meer dan dat. Het is een echt vrouwen boek. Geschreven voor (en nog niet niet door) vrouwen. Degenen die dit boek hebben gelezen, weten vast wat ik hiermee bedoel.
"Verwachting" voldeed niet aan mijn verwachting. Daarvoor miste het spanning. Toch weerhoudt deze (toch wel) teleurstelling mij niet om binnenkort aan de "o'Loughlin serie" te beginnen. Ook "Leven of dood" staat hoog op mijn lijst. Eens kijken of deze boeken mij meer zullen bekoren.

3 Sterren