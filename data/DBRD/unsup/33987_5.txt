Hollow City is niet zomaar het vervolg op Miss Peregrine's home for peculiar children. Het is een relaas dat in gierende vaart door je hoofd raast en zich ontpopt tot een meesterlijke vertelling van fabels, fantasie en doorzettingsvermogen, verweven met geschiedenis, merkwaardige foto's en een uitmuntend gevoel voor karakters.

Deel 1 was een geweldige introductie in de bijzondere wereld van Riggs, maar deel 2 overstijgt het ruimschoots. De structuur en verhaling is zo intens meelevend, het roept zo'n verbeeldingskracht op, dat de geschapen illusies je vertrouwd voorkomen.

Mocht je twijfels hebben om deze serie te lezen: niet twijfelen! Lees dit, consumeer dit, eet het op met je brein en hart. Speciaal voor mensen die verder durven te kijken dan hun neus lang is.