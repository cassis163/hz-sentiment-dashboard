Bri is een 16 jarige puber die niets liever wil dan in de voetsporen treden van haar overladen vader, en rapper worden. Maar ze heeft het niet makkelijk. Haar moeder komt zonder werk te zitten. En dat terwijl ze het financieel al niet breed hadden. Als haar rap carrière van de grond lijkt te komen gaat er een video van haar viral wat volledig uit de hand dreigt te lopen en gaat haar carrière ineens een hele andere kant uit.

Zoals je misschien wel zou verwachten bij een YA boek is het taalgebruik makkelijk, de zinnen zijn kort waardoor het leestempo hoog ligt. Het taalgebruik is wel bijzonder in dit boek. Het is de taal de gesproken wordt in de comunity van Bri. Hoewel het begrijpelijk is dat er voor dit originele taalgebruik gekozen is, maakt dit het lezen wel wat lastiger. Je moet soms echt 2 of 3 keer een stukje lezen en hardop in je hoofd horen voordat je snapt wat er precies staat.

Het verhaal is tof en origineel. Je dompelt je echt even onder in een deel van de Amerikaanse cultuur die voor mij nog erg onbekend is. Thomas bespreekt problemen die erg actueel zijn maar waar ik me zelf nog weinig in verdiept had, dus dat is zeker interessant om te lezen.

Al met al een interessant boek om te lezen wat vlot leest en waarbij je echt wel even met je neus op de feiten gedrukt wordt wat er in deze wereld nog meer allemaal speelt.