Als Niks om handen verfilmd moet worden, zou ik voor Quentin Tarantino kiezen. Wat een geweldig boek! Iain Levison beschrijft met vlijmscherpe pen tegelijkertijd de teloorgang Ã©n de bizarre verwezenlijking van de Amerikaanse droom op een vrij zwartgallige manier. Alles draait om hoofpersoon Jake, die op unieke wijze omgaat met zijn slachtofferrol als gevolg van de economische malaise rondom hem. Wanneer je de zwarte humor kunt waarderen en voldoende ruimdenkend bent om een en ander te relativeren, dan is dit gegarandeerd leesplezier. Het gebeurt niet vaak dat ik tijdens het lezen van een thriller hardop moet lachen. En nu maar hopen dat Iain Levison het niet bij dit ene boek houdt...