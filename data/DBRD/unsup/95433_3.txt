Voor de leesclub van Thrillzone mocht ik deze keer een lekker dik boek van de Vlaamse auteur Johan Deseyn lezen. Het verhaal telt zo’n 482 pagina’s om precies te zijn. Deseyn is een schrijver die al vele titels op zijn naam heeft staan, maar van wie ik eerder nog niets gelezen had. Zoals op de cover vermeld staat gaat hier om een duistere thriller en laat dat nou net één van mijn favoriete genres zijn.

Wat doe je als je als schrijver met je werk niet bij een uitgever aan de bak komt? Maar toch kosten wat het kost door wil schrijven in de hoop ooit gepubliceerd te worden? Hoe ongelukkig wordt je hiervan en betekend dit dat je het opgeeft? Cassius zijn leven wordt behoorlijk beheerst door alle afwijzingen en hij is min of meer ten einde raad als er plotseling een lichtpunt aan de horizon lijkt de verschijnen. Hij sluit een deal met een nogal apart figuur. Wat dit voor verstrekkende gevolgen heeft voor hem, zijn schrijfwerk en de mensen om hem heen dient zich gauw genoeg aan. Was het wel zo’n slimme Deal?

Persoonlijk vond ik het verhaal wat traag op gang komen. Het duurde lang voordat het boek mij echt in zijn greep had. De korte hoofdstukken zorgen wel voor een prettige afwisseling in het geheel en houden enigszins de vaart erin. De schrijfstijl past zeker bij het verhaal en de bijbehorende karakters. Toch is het ook doorspekt met Vlaamse bewoording en las het voor mij daardoor niet altijd even fijn. De karakters in het verhaal zouden van mij meer diepgang mogen hebben. Het was mij niet geheel duidelijk waarom zij, en dan met name Cassius, de keuzes maken die niet altijd even evident zijn. Daarnaast irriteerde ik mij zo nu en dan aan hen.

Toch heb ik wel met plezier dit boek gelezen en zal ik graag nog eens een verhaal van Deseyn oppakken om te lezen.

Ik geef dit boek 3/3,5 sterren.

Spanning: 6,5
Plot: 6
Leesplezier: 7
Schrijfstijl: 6,5
Originaliteit: 8,5
Psychologie: 6