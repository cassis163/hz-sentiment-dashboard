Dit is het 3de boek van Jodi Picoult, dat ik gelezen heb en opnieuw snijdt zij een thema aan rond een ethische kwestie: orgaandonatie. Het gaat echter nog meer over de strijd dat een 13-jarig meisje aangaat tegenover haar moeder om haar zieke zusje te redden. Hoe ver kunnen ouders gaan om voor hun kinderen te beslissen om bloed, weefsel of zelfs organen te doneren?
In het begin had ik het wat moeilijk met de eerder korte hoofdstukken, die telkens verteld worden door één van de hoofdrolspelers. Ook de gebeurtenissen in het verleden zijn niet altijd makkelijk te begrijpen in de context. maar van het ogenblik dat het heden en verleden samensmelten, kon ik het boek niet meer wegleggen. Het plot is ronduit schitterend, maar zo aangrijpend.
Een aanrader als je interesse hebt voor de medische en ethische problematiek.