Superspannende thriller met Alex Cross in de hoofdrol.
Cross is psycholoog in dienst van de politie. In dit boek spelen priv√©problemen (vriendin Christine wil de relatie verbreken) samen met werkproblemen. Er wordt een aantal bankovervallen gepleegd waarbij veel doden vallen. Het brein achter alles noemt zichzelf Mastermind, maar wie is hij? Het is een psychopaat die het werk laat opknappen door zorgvuldig uitgezochte misdadigers, die hij na het werk vermoordt. Zo worden alle sporen zorgvuldig uitgewist. Langzaam maar zeker krijgt Cross, die in deze zaak samenwerkt met FBI-agente Betsey Cavalierre, een aantal losse draadjes in handen. Maar leiden deze hem naar Mastermind? Het eind van het boek is schokkend. Zelden heeft verraad zulke verbijsterende vormen aangenomen.
Het boek is opgedeeld in superkorte hoofdstukken, waardoor de actie en de vaart in het boek heel treffend wordt weergegeven. Als lezer sprint je van het ene stuk naar het andere; je moet doorlezen of je wilt of niet.
Wordt vervolgd in Schepen vergaan, waar we meer zullen horen van deze Mastermind.