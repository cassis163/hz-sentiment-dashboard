Daniel woont in Londen en krijgt een vreemd telefoontje van zijn vader. Zijn moeder Tilde is ontsnapt uit een inrichting in Zweden. Wat deed zijn moeder in een inrichting? Dan krijgt hij bericht van zijn moeder dat ze op weg naar hem is. Ze klinkt verward, paranoide en heeft het alsmaar over een complot en een lijst van slechte mensen. Ze doet haar verhaal bij Daniel op haar tempo en als lezer moet je dat tempo volgen. Stukje bij beetje hoor je haar kant van het verhaal. Maar in hoeverre is dat de enige kant en de waarheid. Volgens zijn moeder is zijn vader een van de slechterikken, maar zo kent hij zijn vader helemaal niet.
Daniel komt zaken over zijn moeder en hun huwelijk te weten die hij helemaal niet wist en waarvan het de vraag is of hij die wel wil weten.
Ook zijn vader komt naar Londen. Daniel wil zelf op zoek naar de waarheid in Zweden.

Het is best een spannend boek en het einde vond ik wat vreemd.

In ieder geval is dit een heel ander boek dan Kind 44, Kolyma en Agent 6.