Na de schitterende thriller De voeder (2006) met de onaangepaste hoofdpersson Jeff Meeks als wreker beloofde het vervolg Duivelsrug (2007), waarin dezelfde Jeff Meeks wederom de hoofdrol speelt veel goeds! Helaas is Peter de Zwaan weer teruggevallen in zijn oude stijl van het produceren van rommelige thrillers met onhandige en stuntelende hoofdrolspelers.
Jeff Meeks is plotseling gereduceerd tot een sukkel, die zelfs de meest voor de hand liggende oplossingen niet zelf weet te bedenken en die steevast te grazen wordt genomen door allerhande duistere en ook niet al te snuggere figuren. Niet dankzij maar ondanks Jeff Meeks wordt de zaak toch nog tot een bevredigend einde gebracht.
Daar er geen enkele link is met het voorgaande deel had Jeff Meeks net zo goed anders kunnen heten; dat zou dan wel zo geloofwaardig zijn geweest. Waarschijnlijk zou het boek dan hoger gescoord hebben; in de onderhavige morsige hoofdpersoon herken ik niet de Jeff Meeks uit De voeder!