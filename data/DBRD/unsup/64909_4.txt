Dit is het verhaal van de 16 jarige Merel, Mus voor vrienden. Ze heeft moeilijk met de scheiding van ouders. Haar vader gaat er vandoor met een jongere vriendin. Maar wat nog erger is, dat haar moeder, die lerares is, een relatie heeft met een leraar van haar school. Niet met zomaar een, maar met De Kwal. De meest vervelende leraar van de school. Mus en haar jongere broer Brix proberen om hun moeder op andere gedachten te brengen. Mus is bereid om daar van alles voor te doen, ook al gaat dat best ver. Als dat maar goed gaat .
Je leert Mus kennen als een typische puber van deze tijd. Ze vind school maar zo-zo, heeft een paar vrienden en worstelt met de scheiding van haar ouders. Ze is grappig maar kan ook erg na√Øef zijn. De relatie met haar ouders is niet zo goed meer na de scheiding.Je kan je goed inleven in Mus en haar situatie, het is heel herkenbaar. De andere karakters worden ook genoeg beschreven om je in hen te kunnen inleven. Vooral dat van De Kwal, je kan je zeker in hem inleven ondanks dat hij niet populair is op school .Je snapt wel waarom hij zo is. Tot op zekere hoogte heb je ook medelijden met hem.
Het verhaal begint spannend, al kan je niet meteen plaatsen waarom Mus daar is en wat er gebeurt is. Je snapt dit pas als je het boek gelezen hebt. De rest van het boek vertelt het verhaal vanaf het begin waardoor je langzaam maar zeker snapt wat er gebeurt is. Het boek zit vol met herkenbare situaties, hele grappige of juist zeer ernstige. Het leest vlot omdat de hoofdstukken kort zijn en de schijfstijl vlot en simpel is .Er wordt taal in gebruikt die jongeren zullen herkennen, zoals sms-taal. De opbouw naar het plot is goed met een plotwending die je zeker niet ziet aankomen. Het past bij het boek maar ik vraag me wel af hoe het nu verder zal gaan met Mus.