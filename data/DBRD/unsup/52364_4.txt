Het tweede boek van de trilogie Yougian. In dit boek is de hoofdpersoon de dochter van Allyn uit het eerste boek, ze heet Aryn en is een half-Harpij. De laatste van haar soort. Ze is een beroemde persoon omdat iedereen nu van half-Harpijen af weet. Haar vader wil gaan trouwen en daar verzet Aryn zich tegen. Ze loopt van huis weg en vindt verschillende vreemde wezens op haar pad. Er dreigt een groot gevaar waar alleen Aryn mee kan afrekenen. Het is een boek dat zowel verrassend is vanwege de verschillende wezens, maar ook vanwege de verschillende relaties tussen de mensen. De situaties bij die laatsten zijn herkenbaar. Er komen weer personages in het boek voor die ook in het eerste deel al beschreven werden. Het boek is spannend en leest lekker weg. De vreemde wereld van het glazen paleis en wat daar allemaal gebeurt wordt goed beschreven. Ook is het verrassend wie degene is die achter het kwaad zit en dat een oudtante zelfs na haar dood nog invloed kan hebben op het verloop van de gebeurtenissen. De algemene indruk is erg goed.