Verloren Dochter van Helen Fitzgerald

met dank aan Hebban dat ik dit boek mocht buzz. #hebbanbuzz

Dit was mijn allereerste kennismaking met Helen Fitzgerald.

Leah komt zonder haar geadopteerde zusje Su terug van vakantie uit Mallorca. Ze zijn samen met 2 vriendinnen op vakantie geweest om feest ter vieren vanwege het behalen van hun examens.
Vanwege het online komen van een pikant filmpje, waarbij Su de hoofdrolspeelster is, voelt zij zich vernederd en bang en slaat op de vlucht waardoor haar adoptiemoeder Ruth, van beroep rechter, helemaal van slag raakt.
Natuurlijk stelt Ruth alles in het werk om haar dochter op te sporen met alle gevaren van dien en komt met een verrassende actie.
Het verhaal begint en men valt gelijk met de deur in huis. Su heeft seksuele handelingen verricht met 12 mannen, dit is gefilmd en het internet opgegooid. In plaats van een opbouwend verhaal, is dit verhaal eerder een afbouwend verhaal. Immers we volgen de vlucht van Su door Spanje en uiteindelijk naar Korea waar ze haar biologische moeder wil ontmoeten.
Een bijzonder verhaal met toch wel een maatschappelijk karakter (drank maakt meer kapot dan je lief is) waarbij hetgeen Su is overkomen een nachtmerrie is voor iedere ouder. De angst van zowel Su als de andere personages is echt voelbaar. In het begin moest ik echt wennen aan de schrijfstijl en aan de schrijfstijl van de auteur. Later werd het een lekker te lezen verhaal maar wel zonder echte ‘hoogtepunten’. Het verhaal is meeslepend en geloofwaardig met geloofwaardige personages. Maar wat ik wel miste in het verhaal was de echte spanning die hoort bij een literaire thriller. Zou het boek maximaal 3 sterren geven!