Hope Anderson staat op een kruispunt in haar leven: haar relatie is op een dood spoor terechtgekomen en haar vader blijkt te lijden aan de vernietigende ziekte ALS. Om tot rust te komen en alles op een rijtje te kunnen zetten, trekt ze zich voor een tijdje terug in het familiehuis in Sunset Beach.
Daar ontmoet ze Tru Walls, een man die sinds de traumatische dood van zijn moeder in het reine probeert te komen met zijn familieverleden en moet zien te achterhalen wie en waar zijn vader is. Hope en Tru voelen zich onmiddellijk tot elkaar aangetrokken, maar staan al snel voor een onmogelijke, hartverscheurende keuze: die tussen hun familie en hun persoonlijke geluk.

De personages kwamen onmiddellijk tot leven en het verhaal liet mij niet meer los. Wel meer boeken van deze schrijver verslonden maar deze sprong eruit.
Misschien omdat ik vorig jaar mijn lieve vriendin ben verloren dat dit mij extra raakte. Vooral toen ik de proloog las moest ik even een traantje wegpinken. Het is een aanrader maar ik kan er beslist niet meer over zeggen omdat ik niets meer wil verklappen. Heel graag gelezen!