Dit is een verhaal voor Young Adults, maar man wat is het heftig. De feiten worden verteld zoals het plaatsvond niets is geromantiseerd. Toch staat achter op het boek "Een intrigerende roman...". Ik vind het meer een thriller. Er gebeuren vreselijke dingen en zo worden ze ook neergezet. Harde feiten over hoe belangrijk een klein groepje mensen is ten op zichte van de rest van de wereld. Hoeveel doden mogen er vallen voor een bepaald doel, namelijk een ziekte uitbraak in de kiem proberen te smoren. Het verhaal wordt vertelt door de ogen van Benjamin, een leerling van de school.

Een school op een gewone dag, kinderen, leraren nietsvermoedend totdat er drie mannen in zwarte jassen binnenkomen met de mededeling dat niemand weg mag. Collectief nablijven. Er wordt een afrastering om de school gezet en er hangt een drone boven de school. "Ze zeggen dat het om ons eigen bestwil is".

De aanwezigen worden in de gymzaal ondergebracht, als in een opvangcentrum in een rampgebied. Quarantaine vind plaats. Voedsel etc wordt door een helikopter naar beneden gegooid evenals vele lijkzakken. De opdracht: "Begraaf jullie doden".

De drone is een zwarte, mechanische vogel die degenen neerschiet die over de afrastering proberen te klimmen. Vele doden vallen en worden begraven op het schoolterrein. "Het voetbalveld leek op een muisgrijze, gewatteerde deken vol met molshopen".

Het einde van het verhaal is te plotseling vind ik, de ziekte komt tot een halt, maar wat was het? Waarom deze school als doelwit? Hoeveel leerlingen overleven deze ramp? Je blijft met veel vragen achter, vandaar voor mij 4*