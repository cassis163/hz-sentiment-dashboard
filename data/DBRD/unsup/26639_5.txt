In een transcontinentaal vliegtuig dat van de UK via Ierland naar de US vliegt op de vooravond van de oorlogsverklaring van de UK tegen Nazi-Duitsland zitten een aantal mensen met een diverse achtergrond: een adellijke familie die uitwijkt naar de US omdat de vader Nazi symphatisant is en geprobeerd heeft op politieke weg de macht te grijpen, een gauwdief die zich voordoet als gentleman en verliefd wordt op de dochter van deze markies, en vice-versa, een joodse professor, een crimineel die naar de US vervoerd wordt om daar berecht te worden en de bemanning. Van deze bemanning wordt de navigator onder druk gezet om later tijdens de reis uit te wijken naar een plek waar de enorme vliegboot kan landen zodat de maten van de crimineel hem kunnen bevrijden.

Maar is dat wel zo? Gaat het daar wel om? Of spelen er nog heel andere dingen?

Deze thriller is qua opzet te vergelijken met Agatha Christie's "Moord in de Orient-Express" omdat ook hier de ruimte waarin alles plaats vindt zeer beperkt is en geen inmenging van buitenaf meer plaats kan vinden zodra de Pan American Clipper vanuit Ierland is vertrokken.

Superspannend is dit boek, dat ook nog een stukje historisch gegeven met de lezer deelt met betrekking tot het vliegtuig en de indeling in de compartimenten, zodat er een goed totaalbeeld ontstaat. Buitengewoon knap vind ik het dat een schrijver zo'n spannende thriller weet te creÃ«ren in zo'n beperkte ruimte. Zo spannend, dat je het boek niet weg wil leggen!!