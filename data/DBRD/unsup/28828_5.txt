Tweestrijd vertelt het verhaal van een relatie met partnergeweld. Afwisselend lees je de beleving van Hanna, het slachtoffer van een huwelijk vol geweld en Sonja, de nieuwe overbuurvrouw.

Vanaf het begin boeide het verhaal me. Het boek is vloeiend geschreven, de hoofdstukken zijn niet te lang. Halverwege belandde ik onverwacht in een leesmarathon. De laatste 200 blz las ik in één ruk uit. Ik moest gewoon weten of Hanna uit deze impasse geraakte.

Ik markeerde "Tweestrijd" bij mijn favorieten. Het boek geeft je een goede inkijk in een relatie met geweld, de moeilijkheid om dit te doorbreken, de (uitblijvende) reacties van de omgeving,... Het verhaal kruipt onder je vel en blijft je beroeren. Een aanrader!