Lawrence Hill weet heel goed de stereotypen van blank en zwart te omzeilen en schetst een beeld van hoe het onmenselijke systeem ook goede mensen in zijn greep hield. Aminata is niet een lijdzaam slachtoffer dat maar weer aantoont hoe willoos en stereotiep slachtoffer de zwarte slaven zijn, maar zij is een krachtige persoonlijkheid die de kwaliteiten in huis heeft om haar ondragelijke lot te dragen. Dat karakter is een strategie van de schrijver om vastgeroeste ideeën over de zwarte slaven te ontkrachten en te laten zien dat het ook mensen van vlees en bloed waren. Ook onder slaven waren er sterke persoonlijkheden, alleen zijn die stemmen weggedrukt in de geschiedschrijving. Voorbij het cliché van onmenselijke slavenhandelaren en willoze slachtoffers, maar de persoonlijke verwording van een krachtige vrouwelijke protagoniste met ambities en verlangens.