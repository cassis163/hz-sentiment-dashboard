Ik had me ingeschreven voor de leesclub van dit boek. Ik kende het boek en de schrijfster niet, dus ik ben er blind ingegaan.
Het boek ga je behoorlijk snel doorheen. De schrijfstijl is heel makkelijk en het verhaal goed te volgen. Bovendien staan er veel mailtjes en berichtjes in het boek, waardoor je er nog sneller doorheen gaat.

Het verhaal gaat over Mila, een succesvol advocate die haar kantoor heeft opgegeven om met haar man en 2 kinderen naar Frankrijk te verhuizen. In Frankrijk is Mila behoorlijk eenzaam; ze heeft geen werk en haar man begraaft zich juist in zijn werk. Mila gebruikt veel social media om nog in contact te blijven met al haar kennissen en vrienden. Waaronder haar eerste liefde, Chris en Sebastiaan, een nederlander die ook in hun franse dorpje woont. Dus op een gegeven moment heeft Mila naast haar man nog 2 mannen die ze wel ziet zitten. Complete verwarring dus. Ik zal niet verklappen wie ze kiest, want dat moet een verrassing blijven ;)

Wat me vooral opviel was dat het lijkt dat Mila dit allemaal zonder schuldgevoel doet. Het lijkt net alsof ze er niet mee zit dat ze 3 mannen aan het lijntje houdt. Bovendien heeft ze voor alledrie ook oprechte gevoelens, dat vond ik ook apart. Dat gedrag van Mila stoorde me wel behoorlijk.

Maar het is een prima boek om je avond door te komen. Boeiend verhaal dat fijn wegleest en je bent ontzettend benieuwd hoe het gaat eindigen. En het einde raakt je! Echt een mooie toevoeging aan het boek. (daardoor zijn het eigenlijk 3,5 sterren)