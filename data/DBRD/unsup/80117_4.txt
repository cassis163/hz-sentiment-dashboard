I'll Give You the Sun speelt zich af rondom de tweeling Noah en Jude. De beginjaren als tiener wordt verteld door Noah en de eindjaren door Jude. Beiden zijn helemaal bezeten door kunst, Noah is een tekenaar en Jude naait kleding, beeldhoudt of maakt zandsculpturen. Maar hoe meer jaren er verstrijken, hoe verder de twee van elkaar vervreemden. Noah krijgt gevoelens voor een jongen en Jude probeert haarzelf op de rails te houden, aangezien ze geesten ziet en wordt opgevreten door haar geweten. Het is nog maar de vraag of de twee ooit weer samenkomen.

Toegegeven, het lezen van de achterflap vertelt niets zoetsappigs, het klinkt als een gewoon, day to day verhaal. En als de hype rondom het boek niet geweest was, had het boek niet in de boekenkast gestaan. Hoe kan het dan dat het verhaal van Noah en Jude zoveel lof heeft gekregen?

Het verhaal tussen een tweeling is iets wat nooit te begrijpen is, tenzij je tweeling bent. Ik heb geen broers of zussen en weet de band en de liefde tussen broer en zus niet. I'll Give You the Sun is het perfecte boek die deze band uitlegt. De jaloezie tussenbeide en het verraad, maar ook de liefde en dat je eigenlijk alles voor elkaar overhebt is ontzettend mooi om te lezen. Het verhaal over een familie die uit elkaar is gescheurd na een vreselijk ongeluk. En hoe de familie weer terug te lijmen is, is hartbrekend.

Ook het feit dat Noah (een jongen) valt op jongens, geeft extra dimensie in het boek aangezien dit niet vaak wordt aangekaart. Hij schaamt zich er niet om, hoewel hij het ook niet luidkeels over de daken schreeuwt.

I'll Give You the Sun vertelt vanuit het oogpunt van Noah en Jude, twee soon-to-be kunstenaars. Het leuke is dat de schrijfster hun verhalen vertelt vanuit het oogpunt van een kunstenaar. Hoe Noah de wereld ziet in zijn hoofd en alles wil tekenen. Je kan de portretten en tekeningen levendig voorstellen. Hoewel de plosttwists misschien wat voorspelbaar waren, was het een heerlijk boek.

Een boek hoe het is om als young-adult op deze wereld te staan en het te zien. Echt te zien.