Toekomstbeeld? Veel van wat Eggers beschrijft is al realiteit. Al onze gegevens worden al verzameld en gebruikt. Alleen nog niet centraal.
Daarnaast laat Eggers heel duidelijk de verslavende werking van een 'beloningssysteem' van een hogere score zien. In de game-industrie geen ongebruikelijk middel om gebruikers het spel te laten blijven spelen.
Mae Holland laat zich hierdoor enorm meeslepen in het steeds hoger komen in de organisatie door het verzamelen van scores. Dat zij hierbij meedogenloos de privacy en welbevinden van anderen op het spel zet is daaraan ondergeschikt.
Tekenend hiervoor is de laatste alinea van het boek waarin zij meent dat zelfs de gedachten van iemand tot het publieke domein dienen te horen. Iedereen heeft het recht te weten wat een ander denkt.

Ondanks een aantal stroeve stukken, die bij verder lezen weer op hun plaats vallen is het een zeer lezenswaardig boek met een duidelijke waarschuwing. Black Mirror waardig.

Het grote gevaar zit hem niet in de commerciÃ«le bedrijven die onze data verzamelen maar in een overheid die al veel weet en straks door het koppelen van de verschillende lossen datafiles een compleet beeld krijgt van de burgers. Het wordt dan een tool om mensen te corrigeren door name and shame en te sturen naar welke kant de overheid de burgers wil hebben.
Total control is het uiteindelijke doel. The Circle geeft op realistische en beangstigende wijze weer hoe dit proces verloopt. Wij zijn niet meer zo heel ver verwijderd van het moment dat het realiteit is.