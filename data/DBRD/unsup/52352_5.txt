Darkus zijn vader is spoorloos verdwenen. In een kamer in een museum met maar één uit en ingang is hij in rook op gegaan. Men weet zeker dat hij niet door de deur is weggegaan dus hoe kan het dat hij niet meer in die kamer is?!

Darkus weet het zeker, zijn vader is ontvoerd. De politie zegt dat sommige mensen niet gevonden WILLEN worden maar zijn vader zou dat noooit doen. Samen met zijn gekke geleerde oom Max start Darkus zijn eigen onderzoek en maakt ondertussen onverwachte vriendschappen. Eèn daarvan is wel zeeeer onwaarschijnlijk. Hij raakt bevriend met een neushoordkever genaamd Baxter. Naarmate het verhaal zich verder ontwikkelt word het steeds keveriger!

Dit boek neemt je mee in het leven van Darkus. Darkusis een beetje een niemand. Hij valt niet op, is nergens bijzonder goed in, is stil. Dan de dag dat zijn vader verdwijnt veranderd alles. Hij wordt meegesleept in een avontuur met onverwachte wending na onverwachte wending. En alles draait om kevers!

Ik vond het boek fantastisch. Ik werd meegesleept in de fantastische wereld van superkevers en een fantasie die ik in tijden niet meer zo ervaren heb. In Spullenjungles en Kopjesbergen. Gekke geleerden en gemuteerde monsters. Ik voelde me echt weer even kind. Ik wilde precies weten wat er met de kevers ging gebeuren, leefde mee met Darkus en Baxter en liep in gedachten sluipend door de Spullenjungle en langs de Kopjesberg. Ik werd opgetild door kevers, maakte vrienden met kevers en vocht tegen een duister persoon. Het boek was meeslepend.

Het is net genoeg fantasy. Niet teveel zodat het boek niet onwaarschijnlijk wordt, niet te weinig zodat het niet saai wordt. Precies goed. Darkus maakt ook een mooie ontwikkeling mee. Hij gaat een beetje van kneusje naar zelfverzekerde jongen met een doel voor ogen en maakt tijdens zijn avontuur mooie vriendschappen.

Het is wel een kinderboek en ook als zodanig geschreven. Ik had daar echter geen last van. Ik was wel toe aan een leuk, beetje vreemd boek en bij dit boek had ik niet heel erg in de gaten dat ik een kinderboek aan het lezen was. De schrijfstijl was gewoon prettig.