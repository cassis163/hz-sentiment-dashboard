De verfilming van het boek Geest heb ik niet gezien. Evenmin heb ik eerder een boek van Robert Harris gelezen. Vergelijking met eerder werk van hem kan ik dus niet maken. Geest is een boek dat gaat over een ghostwriter die de memoires van een voormalig Britse premier schrijft.

Een ghostwriter die, aardig gevonden, geen naam heeft en zich aan de ex-premier als 'geest' voorstelde. Tijdens het schrijven van deze memoires komt 'geest' tot diverse ontdekkingen die hij steeds meer als verdacht gaat zien. Hij gaat op onderzoek uit en krijgt daardoor in enige mate last van paranoia. Vond ik het boek daardoor spannend? Nee. Hoewel er aan het eind van het boek wel wat spanning te bekennen was.

Ondanks dit vond ik het boek wel leesbaar. Het is goed geschreven en de verhaallijn klopt, hoewel ik sommige frasen wel wat langdradig vond. Verder staat het boek gecategoriseerd als thriller, maar naar mijn mening heeft Geest meer weg van een roman.