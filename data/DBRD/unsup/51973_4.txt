In deze korte novelle schetst Holslag een dystopische wereld die mij erg aan 'The Matrix' deed denken. Waar de eerste helft van het verhaal nog een simpele maar toch wel vreemde ondervraging lijkt te zijn, duikt er met elke volgende pagina toch meer op en wordt het geheel beklemmender en dystopischer. Zoals in zijn andere werk is het een verhaal dat vooral op psychologie en gevoelens leunt: een manier van vertellen die Holslag erg goed beheerst. Met dit verhaal laat hij zijn kracht zien. Mocht je willen weten of zijn schrijfstijl je aanstaat, dan kun je je met dit boekje geen buil vallen.