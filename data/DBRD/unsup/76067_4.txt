De serie van Het kleine Draakje Kokosnoot is een wereldwijd succes. De boekjes zijn al in meer dan twintig talen uitgebracht. In Duitsland staat deze reeks boekjes al maandenlang bovenin de toplijsten en is de eerste film net uitgebracht. Dit voorjaar verschijnt bij Bakermat, Mechelen Het kleine Draakje Kokosnoot- ‘In de jungle’.

Het kleine Draakje Kokosnoot- Wees niet bang! Met vijf hoofdstukken en 69 bladzijden meer een leesboek om zelf te lezen. De Drakenkinderklas heeft haar kamp opgeslagen op Schildpaddeneiland. Olleminna, de stokoude reuzenschildpad, verteld het verhaal over Rode Rudolf, de meeste gevreesde piraat van de zeven wereldzeeën aan Draakje Kokosnoot en zijn klasgenoten. Zijn grootste schat, de Rode Amulet, droeg Rode Rudolf tot zijn dood. Draakje Kokosnoot, Mathilde en Oskar gaan de volgende dag op schattenjacht. Ze komen Pieter Bakboord tegen, hij is een piraat met een duikboot, hij is achtergelaten omdat hij een angsthaas is. Toch kan hij gaandeweg deze schattenjacht bewijzen dat er in hem een stevig portie moed steekt. De onderwaterwereld wordt op wonderlijke wijze geïllustreerd. Prachtige platen, waar we regelmatig even pauzeren van het lezen om van te genieten.

Ingo Siegner (Dld) heeft het boekje in 2004 geschreven en geillustreerd. Bakermat, Mechelen heeft het in 2014 uitgegeven.