Jussi Adler-Olsen krijgt het weer voor elkaar! We worden opnieuw geconfronteerd met een aantal moordzaken: de gruwelijke dood van een stel mooie meiden, de moord op een meisje 12 jaar geleden en de moord op een oude dame nu. Daar doorheen komen de persoonlijke verhalen van het team waarbij vooral de enigszins labiele Rose in de schijnwerpers staat. Op ingenieuze wijze verweeft Adler-Olsen de verschillende verhaallijnen door elkaar. Tel daarbij op de humor van Assad en de fricties die er bestaan tussen afdeling Q beneden en afdeling Twee boven en je kan weer genieten van een thriller van de bovenste plank.... Of beter gezegd: uit de kelder.