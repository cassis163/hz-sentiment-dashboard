Met ‘Nachtleven’ vervolgt Dennis Lehane zijn historische epos over het Amerika van de vorige eeuw, dat hij zo briljant begon met ‘De Infiltrant’. Deze keer richt hij zijn aandacht op Joe Coughlin, het jonge broertje van Danny, die, als hij volwassen wordt niet kiest voor een carrière bij de politie, zoals de rest van zijn familie, maar in de misdaad.
Wat volgt is een zonder meer meeslepend verhaal over hoe Joe zich weet op te werken van onbeduidend crimineeltje in de Bostonse onderwereld tot rum-baron in Florida. Het is de tijd van de Drooglegging, waarin alle alcoholische dranken verboden zijn, en aan de illegale handel verdient Joe goed. Intussen krijgt hij een relatie met de mooie Graciela, die hem de noodlottige affaire die hij ooit had met ene Emma Gould, bijna doet vergeten. Totdat deze opeens weer opduikt in het Cuba onder Batista.
Lehane heeft met dit boek weer een zeer genietbare historische roman geschreven. Wederom bewijst hij met zijn soepele schrijfstijl, één van de beste hedendaagse schrijver te zijn. Ook het verhaal is zonder meer boeiend en houdt je vast tot het einde. Een erg goed boek! Lezen!