maar wel een boek dat een diepe indruk achterlaat.,Tom Davis uit Colorado (Amerika) is schrijver, adviseur en directeur van Childrens HopeChest, een hulporganisatie die zich inzet voor arme kinderen in Afrika en Rusland. Een eerder verschenen titel van Tom Davis in Nederland is het non-fictieboek Rode letters, zilte tranen.
Voor zijn werk bezoekt hij regelmatig Oost-Europese landen en Afrika. Om de ernst van de situatie in delen van Afrika beter onder de loep te brengen in landen als Europa, heeft hij Angst geschreven.

Angst speelt zich af in Swaziland, Afrika. Met een foto die de Amerikaanse beroepsfotograaf Stuart Daniels schoot in Congo, heeft hij behoorlijk faam gemaakt. De vreselijke gebeurtenissen in Congo blijven hem echter achtervolgen. Het vastleggen van mensen die leven in een ware hel is zijn inkomen. Stuart walgt van zichzelf. Grote foto-opdrachten slaat hij af, hierdoor komt er geen geld meer binnen. Ook staat zijn huwelijk op het spel.
Zijn baas geeft hem nog één kans, daarvoor moet hij wel opnieuw naar Afrika. Enkele dagen later landt Stuart in Swaziland. Stuart ziet hoe mensen om hem heen enorm lijden. De enige hoop die ze koesteren is het kunnen bemachtigen van voedsel en schoon drinkwater. Dan ontmoet Stuart de jonge Adanna, een meisje van twaalf jaar dat voor haar jongere broertje en zusje moet zorgen, omdat haar moeder recentelijk is overleden aan de gevolgen van aids. Haar vader is jaren geleden weggegaan en nooit meer teruggekeerd. Adanna is een bijzonder meisje met een groot talent voor dichten. In haar situatie zal ze daar nooit iets mee bereiken. Wat Stuart te zien krijgt is hartverscheurend.
Als het dorp van Adanna wordt geteisterd door een zware overstroming, is het weinige wat deze mensen hadden allemaal weggespoeld. Eén ding is zeker; deze mensen hebben hulp nodig, onze hulp.

Met het schrijven van dit boek probeert Tom Davis onze ogen te openen. De situatie in sommige Afrikaanse landen is schrijnend. Het vinden van voedsel is pure noodzaak om te kunnen overleven. De leefomstandigheden zijn onmenselijk. Doordat het boek zo ontzettend realistisch is geschreven, word je letterlijk met je neus op de feiten gedrukt. Het verhaal is fictie maar schetst een duidelijk beeld van de harde realiteit. Bijna alle personages in het verhaal zijn gebaseerd op mensen die Tom Davis in het echte leven kent.
Angst is geen thriller, maar wel een boek dat een diepe indruk achterlaat.