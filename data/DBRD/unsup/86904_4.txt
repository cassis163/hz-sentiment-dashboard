Meester Dood is het tweede deel in de reeks met wetsdokter Tom Beckx.
Na de zaak Pan en zijn duistere verleden worstelt Tom erg met zichzelf en ziet alles niet meer zo helder zowel priv√© als in zijn werk.
Hij moet psychologische hulp inroepen ook al wil hij dat zelf liever niet.
Verder zijn er nog de nodige verhaallijnen, die van kapper Stan en zijn gezin.
Rechercheur Raoul die een nieuwe collega en partner krijgt, Alexandra, die hij al snel probeert te versieren.
En intussen wordt Antwerpen geteisterd door een aantal sterfgevallen, die in eerste instantie worden beschouwd als natuurlijke doodsoorzaken.
Het duurt even door alle verhaallijnen, maar langzamerhand wordt het wel duidelijk wat het verband is, wanneer alle puzzelstukjes in elkaar worden gelegd.

Toen ik het eerste deel Pan las, moest ik even wennen aan de schrijfstijl van het duo Maes en Wade. Er zat ook leek het wel meer Vlaams in dan in Meester Dood.
Dit tweede deel vond ik een stuk beter en vlotter lezen en erg origineel door de dood de lezer toe te laten spreken.
Het boek begint met een verhaal over de bediende Akram in 1218 die de dood wilde ontvluchten, dat mij al gelijk deed denken aan het gedicht, de tuinman en de dood.
Tijdens het lezen van het boek wordt die betekenis van deze proloog wel duidelijk.
Het plot zit erg goed in elkaar en de spanning wordt langzaam opgebouwd.
Nog niet alle personages zijn goed uitgediept maar dat zal in het volgende deel wel gebeuren.
Ik heb dit deel met plezier gelezen en ik wil zeker nog meer lezen van het duo Maes en Wade.