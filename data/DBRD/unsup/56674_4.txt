Tess Gerritsen vertelde tijdens de lunchbijeenkomst bij bol.com dat zij, als ze last heeft van een jet lag, altijd vreselijke nachtmerries krijgt. Zo ook tijdens haar bezoek met haar man aan VenetiÃ«. Nog vol van haar aankoop van een nieuwe viool, droomde ze dat ze viool speelde voor een baby die van het ene op het andere moment veranderde in een verschrikkelijk monster. Waar een nachtmerrie al niet goed voor kan zijn, want deze nare droom heeft uiteindelijk geleid tot dit mooie boekje Incendio. Inmiddels reuze benieuwd geworden naar dit boekje ben ik er gisteren direct aan begonnen en heb het in een adem uitgelezen. Kort gezegd: bijzonder, spannend en een mooie plot. Zoals een geschenk in de maand van het spannende boek hoort te zijn!