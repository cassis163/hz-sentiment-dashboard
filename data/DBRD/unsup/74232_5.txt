Ik leerde het boek; De legende van Toran: het einde van de 6 dynastiën kennen doordat ik een giveaway won op hebban.nl. Ik vond het een schitterend boek en heb het in 1 keer uitgelezen! Voor het geval je twijfelt of je het boek zou lezen; het boek speelt zich af rond de 18de eeuw en het heeft voor mij persoonlijk wel wat weg van Harry Potter. Dit schrikt sommige mensen misschien af maar daar moet je je niet door laten tegen houden, gewoon proberen!

In het boek volgen we Brandon, een 12 jarige jongen die vlak na zijn geboorte zijn beide ouders is verloren en sindsdien bij zijn opa woont. Op een dag krijgt Brandon een brief en ontdekt hij dat hij toverkrachten heeft en een plaats in de toveracademie krijgt. Natuurlijk neemt hij deze kans aan! Je ziet Brandon vanaf dag 1 vrienden maken, maar ook een aantal vijanden. Doorheen de rest van het verhaal volg je hem en zijn vrienden gedurende 1 schooljaar met een aantal onverwachte gebeurtenissen.

Er komen heel wat mysteries bij kijken die nog niet zijn opgelost, wat mij persoonlijk nu al doet verlangen naar het volgende boek!
Men zegt dat het boek voor rond de 12 jaar is, wel ik zeg: het boek is voor iedereen, jong én oud. Waarom zou je zo’n goed boek laten liggen om de leeftijd? Mijn tip is; NIET! Gewoon het boek kopen en je zult waarschijnlijk net zoals ik niet meer kunnen wachten tot de andere 8 delen uitzijn.
Dit is een schitterend eerst boek van een beginnende schrijver! Ik verlang naar meer! 