Een cavia is een klein, onopvallend huisdiertje, dat weinig nodig heeft. Het beestje eet eens wat groens of knaagbaars, zit vreedzaam in een klein hokje en vooral: het heeft een tredmolentje. Daar maakt het veelvuldig gebruik van.
De menselijke Cavia van Paulien Cornelisse heeft al deze trekjes: ze zit vol overgave op haar plekje in het kantoor waar ze werkt, ze doet iets met paperclips, punaises en e-mail, ze bedient het koffiezetapparaat.
Om haar heen gebruiken haar collega's trendy gezegden. Cornelisse heeft daar een perfect gevoel voor en schrijft ze op in korte hoofdstukjes per uitspraak. Cavia werkt op een afdeling Communicatie van een groter bedrijf. Zij zitten echter in een pand, dat op een afstand van het moederbedrijf staat. Uiterst communicatief. Erg herkenbaar en grappig.
Cavia krijgt het moeilijk als ze uit haar bekende hokje wordt getrokken. Ze moet samenwerken met iemand van het moederbedrijf, krijgt daar een relatie mee. Ze maakt fouten, die een onverwacht succes blijken te zijn. Haar collega's vertrekken een voor een. Ook hier slaat de bezuiniging toe.
Arme Cavia moet een nieuw hokje zoeken, maar haar paperclips mag ze meenemen.