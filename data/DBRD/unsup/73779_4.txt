Als lezer volg je de zoektocht van een vriend en een vader naar de wereld van Gilles de la Tourette. Maar ook een zoektocht naar wat normaal is en wat niet binnen de maatschappij in binnen- en buitenland.

Het boek begint met de eerste ontmoeting van L. Deweer met Jef, het zoontje van J. Swerts. Jef kreeg de diagnose van Gilles de la Tourette. Door deze ontmoeting komt het idee voor het boek tot stand.

Het boek is een combinatie van gesprekken met experten zoals neurologen en psychologen, met mensen met Gilles de la Tourette en mensen uit hun nabije omgeving en gesprekken tussen beide auteurs.
Daarnaast krijg je ook een beeld van Gilles de la Tourette door de eeuwen heen en kom je te weten welke historische en bekende mensen dit syndroom hadden/hebben.
Deze combinatie maakt het heel interessant als lezer en zo blijft het afwisselend en boeiend.

Gilles de la Tourette was voor mij een onbekende buiten wat de media voornamelijk toont van dit syndroom zoals coprolalie (een tic of dwanghandeling waarbij men vloekt of schuttingtaal gebruikt).
Maar na het lezen van dit boek is dit beeld sterk bijgesteld. Het is zo divers en ingrijpend voor degene die het geeft Ã©n voor zijn directe omgeving. Je kan als lezer alleen maar hopen dat er veel meer onderzoek gebeurt en dat de personen die ermee te maken krijgen kunnen rekenen op meer begrip en aanvaarding.

Niet alleen als leerkracht vond ik het boek verrijkend, maar ook als mens. Het geeft me geboeid, doen lachen, laten nadenken over onze kijk op de mensen rondom ons,... kortom het heeft me doen groeien. Een echte aanrader.

Een groot pluspunt aan dit boek is dat er ook een website bij hoort. Daar vind je een verwijzing naar alle literatuur, muziek en beeldmateriaal die in het boek aan bod komt.