Wow wat een boek is dit. Ik denk wel één van de betere boeken die ik ooit gelezen heb. Ik ben sowieso wel fan van Brandon Sanderson, want ik vond de voorgaande boeken die ik van hem gelezen heb ook echt geweldig.

Het verhaal in dit boek zit zo goed in elkaar. Alle details kloppen en elke kleine handeling of gebeurtenis blijkt later precies in het plaarje te passen, hoewel het eerst misschien daar of helemaal niet van belang lijkt. Het is duidelijk dat Sanderson goed over het verhaal heeft nagedacht.

De setting van het boek was compleet anders dan in de andere boeken die ik van Brandon Sanderson gelezen heb, maar net als in die ander boeken zijn de omschrijvingen van de omgeving, personages en gebeurtenissen zo gedetailleerd dat het lijkt alsof je er zelf bij bent. Ik kom je tijdens het lezen echt perfect voorstellen hoe de straten van Newcago er uit zouden moeten zien en ook de personages zag ik zo voor me.

David was zo’n leuk personage. Ik heb een aantal keer hardop zitten lachen om zijn opmerkingen en gedachte, vooral zijn pogingen tot het bedenken van metaforen zijn echt geweldig.

Ook de rest van de Wrekers vind ik echt enorm leuke personages vooral de band tussen de verschillende leden van de groep was zo leuk om te lezen. Ze hebben regelmatig discussies, maar als het erop aankomt zijn ze tot alles bereid om hun medewrekers te beschermen.

Ook het hele idee van de Epics met hun krachten vind ik echt ontzettend goed bedacht. Alle eigenschappen van deze Epics zijn zo goed uitgewerkt.

De schrijfstijl van het boek was erg gemakkelijk om te lezen en ik vloog echt snel door het boek heen. Deels komt dit ook wel doordat ik op vakantie was en veel tijd had om te lezen, maar dan nog een boek van 400 bladzijden in anderhalve dag vind ik ook dan nog best wel snel.

De plottwists die tegen het einde van het boek plaatsvonden, had ik allemaal echt niet zien aankomen en dat maakte dat ik aan het eind van het boek ook echt maar door wilde blijven lezen, omdat ik de afloop van het verhaal wilde lezen. De plottwists maken ook echt goed duidelijk dat het verhaal zo goed in elkaar zit.

Wat mij betreft was dit weer een geweldig boek van Brandon Sanderson, maar ik ben ook niet anders van hem gewend.