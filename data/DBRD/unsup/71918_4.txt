Net zoals de cover was het verhaal mysterieus, dat langzaam aan werd opgebouwd. Het plot was een anticlimax, maar zorgde er wel voor dat het verhaal nog een tijd door mijn hoofd bleef/blijft spoken. Dus op dat vlak is het zeker en vast geslaagd.

Elk personage is met de nodige diepte en achtergrond uitgeschreven. Waardoor je als lezer ook sympathie krijgt voor alle drie, elk met hun bizar kantje.
Binnert, de volwassen man met zijn na√Øeve, maar daarom geen domme blik op de wereld, of eerder zijn wereld.
Ik (Vera) die de hele wereld heeft gezien, maar nog altijd op een zoektocht is. Die naar de ware liefde. En ze heeft er dan ook alles voor over om die liefde te behouden en bij wijze van spreken in een gouden kooitje wil steken.
Neeltje, de moeder van Binnert, die door woede en jaloezie haar leven en dat van haar zoon heeft stop gezet. Maar die ook liefdevol en bezorgd is voor het geluk van haar zoon.

Het verhaal is origineel, maar helemaal niet wat ik had verwacht na het lezen van de achterflap. Ik ben blij dat ik de mogelijkheid heb gekregen via #hebbenbuzz om de schrijver en het boek te leren kennen. Het is niet mijn genre van boek, maar ik zal het zeker promoten want qua originaliteit kan het zeker tellen.