Een serie raadselachtige moorden vol symboliek, een halsstarrige rechercheur, een bemoeizuchtige eindexamenkandidate en een spoorloos verdwenen zus. De ingrediÃ«nten van de Noordzeemoorden. Een veelbelovende flaptekst.
Het verhaal begon sterk met de eerste moord. Kyra stapt na een telefoontje van haar broer Jarno op haar scooter en gaat kijken. Ze is verbijsterd als blijkt dat het slachtoffer Marc Gaullier, haar docent kunst is. Aan Maud Mertens de taak om deze moord op te lossen.
Het boek leest vlot maar kon mijn aandacht niet echt vasthouden. De korte zinnen, vele herhalingen verminderden mijn leesplezier. Geloofwaardig vond ik de personages niet. De toevalligheden, daar had ik wat minder moeite mee.
Ik hoop dat het tweede deel van de Noordzeemoorden mij weet te overtuigen om ook uit te kijken naar deel drie en vier. Voordeel van de twijfel, en ik geef het eerste deel een magere drie sterren.