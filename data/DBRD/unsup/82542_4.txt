Het gouden licht vertelt het verhaal van Celeste en haar man Robert. Zij verloren hun zoontje Jack toen hij 8 jaar oud was. Nu jaren later rouwen beiden nog om zijn dood. De verstandhouding met de ouders van Robert is vanuit de kant van Celeste verslechterd. Celeste houdt aan haar verdriet vast als iets vertrouwds en wentelt zich er in. De relatie tussen Robert en Celeste is koel. Tot op een dag Bruno komt logeren, een neefje. Hij lijkt in veel opzichten op Jack en heeft een boodschap voor Celeste en Robert.
Ik heb al heel wat boeken gelezen van Sante Montefiore en kan haar schrijfstijl zeker waarderen. Ik vond het daarom heel erg jammer dat dit een heel kort verhaal was , 51 paginaâ€™s. Ik denk dat het meer gepast had in een tijdschrift of in een verhalenbundel. Vond het een tegenvaller dat dit een boek werd genoemd. Ik denk ook dat alles wat verder uitgediept had kunnen worden. Een week is kort om te genezen van een jarenlange rouw denk ik.
Kortom een fijn verhaal maar er had naar mijn inziens veel meer ingezeten en er was zeker meer van te maken. Misschien ook omdat de verwachtingen anders waren. Toch zeker wel een aanrader om te lezen.