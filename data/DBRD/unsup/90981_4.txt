Het boek vertelt het verhaal van een ongeneeslijk ziek meisje genaamd Sanne aan de hand van korte sprookjes. Sanne is altijd moe en doet eigenlijk niets anders dan slapen en dromen. Ze heeft van haar moeder een sprookjesboek gekregen en verhaaltje voor verhaaltje wordt het aan haar voorgelezen. Soms door haar moeder en Fee (Het Heksenmeisje) en aan het einde door vriendinnen. Tussen de sprookjes door lees je hoe het met Sanne gaat en aan het einde smelten ze samen.

Mooi geschreven met prachtige beeldende en tot de verbeelding sprekende illustraties. Het boek help ongemerkt een beetje bij rouwverwerking. De auteur heeft het geschreven voor een zieke leerlinge van hem, het boek is ook aan haar opgedragen.