Pia is net hoofdrechercheur geworden en wordt tijdens een schoolreünie opgeroepen na de vondst van een lijk. Het is een jong meisje dat in de rivier is gegooid. Ondanks inschakelen van de pers, krant en televisie, slaagt men er niet in het meisje te identificeren. Ze komt ook niet voor op de lijst van vermiste personen. Het is wel duidelijk dat dit meisje afgezien heeft.

Terwijl Pia met deze zaak bezit is, heeft ze mee de zorg voor Lilly, de kleindochter van haar huidige partner. Pia is geen moedertype vindt ze zelf, maar dit meisje doet haar toch iets.

Televisiepersoonlijkheid Hanna Herzmann wordt zwaar gewond, gemolesteerd en verkracht, in de koffer van haar auto teruggevonden, meer dood dan levend. In haar omgeving weet niemand precies waarmee ze bezig was, maar het zou iets groots worden, iets schokkends. Haar dochter, Meike met wie ze een erg moeilijke relatie heeft, gaat er zelf achteraan.

Tijdens de reünie heeft Pia een van haar vroegere vriendinnen, Emma, terug ontmoet. Emma contacteert haar nadien omdat ze vindt dat haar dochtertje zo raar doet.

Nele Neuhaus slaagt erin alle lijnen samen te brengen. Het is zo spannend dat ik de laatste 200 pagina's ineens moest uitlezen, kon echt niet meer stoppen.
Eigenlijk 4.5 sterren.