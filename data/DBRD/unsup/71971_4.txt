Een zeer spannend verhaal waarbij Tom Brandt wederom de hoofdrol speelt. De oud marinier en natuurfotograaf is voor National Geographic in IJsland om een reportage te maken. Tijdens zijn bezoek aan een vulkaankrater gaat het echter helemaal mis. Hij weet ter nauwe nood zijn leven en dat van anderen te redden. Wat was de oorzaak van dit “ongeval”, was het een aardbeving of is er iets sinisters gaande? Tom besluit het ongeval te onderzoek. Zijn tweede werkgever de Militaire inlichtingen en Veiligheidsdienst vraagt hem undercover te gaan en zo deel uit te maken van een groepje geologen welke het binnenland in trekken. Hij moet tijdens deze trip een geheim wapen testen. Echter zodra Tom met de groep geologen op pad gaat wordt hij van allerlei kanten tegengewerkt.

Ondertussen blijkt een jihadstrijder van IS genaamd Ahsannullah een aanslag voor te bereiden. Een aanslag welke tot doel heeft de vulkaan Katla tot een mega-uitbarsting te laten komen en zo de gehele economie te ontregelen. Wanneer Tom echter ontdekt wat de oorzaak is van het ongeval in de vulkaankrater begrijpt hij dat er terroristen aan het werk zijn op IJsland en heeft hij geen tijd te verliezen, als oud marinier doet hij er alles aan om de aanslag te verijdelen.

Tijdens het lezen van het boek is duidelijk geworden dat Frank van Zwol zich goed verdiept heeft in de natuur van IJsland en de werking van vulkanen. Het is een boek vol spanning en actie, vlot geschreven en zeker ook leerzaam. Dit boek vraagt om een verfilming!