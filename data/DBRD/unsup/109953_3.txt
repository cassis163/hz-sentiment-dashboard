Rick en Stella Traynor hebben hun vijfjarig zoontje Rory verloren bij een ongeluk op vakantie. Ze hebben samen nog een tienjarige zoon Max.

Na de begrafenis proberen ze elk op hun eigen manier hun verdriet te verwerken en het leven weer op te pakken. Maar dit gaat niet zonder slag of stoot. Rick en Stella gaan elkaar dingen verwijten.

Dit korte verhaal is een uitgave van de Stichting CPNB ter gelegenheid van Juni - Maand van het spannende boek 2002.

Dit intens heftige verhaal laat het verdriet in een gezin zien als er een kind overlijdt. En hoe de gezinsleden hier op hun eigen manier mee omgaan. Natuurlijk is het een thriller dus is er een goede twist aan gegeven.

Het verhaal wordt vanuit het personage van Stella beschreven. Haar personage is voldoende uitgewerkt en van de andere personen krijg je via haar ook een goed beeld.

Erg knap om in zo weinig bladzijden, een compleet verhaal met bijhorende sfeer en emoties neer te zetten.