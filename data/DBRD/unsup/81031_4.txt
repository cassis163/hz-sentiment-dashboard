De Nederlandse vertalingen van de inspecteur Rebus-boeken van Ian Rankin lopen hopeloos achter op de originele Engelse uitgaven. Ten opzichte van de laatste Nederlandse vertaling Door het Lint zijn er al 6 Rebus-thrillers uitgegeven. De laatste in de rij (Fleshmarket Close) is nu vertaald als De Rechtelozen. Uitgeverij Luitingh zal ook de voorgaande delen nog uitgeven maar dit zal nog enkele jaren duren. Reden genoeg voor mij om de originele boeken te lezen om de belevenissen van John Rebus terug op te kunnen pikken. (En laat ik jullie al verklappen dat de serie er (nog) sterker op wordt)
De Rechtelozen dan. Het hoofdkantoor van de politie waar John Rebus gevestigd was, is opgedoekt en de speurders zijn over verschillende kantoren verspreid. Rebus heeft tijdelijk zelfs geen bureel meer. Hij trekt dan maar de baan op als hij het nieuws hoort dat een asielzoeker is vermoord in de beruchte wijk "Knoxland". Op het eerste zicht een racistische moord of is er toch meer aan de hand ? Rebus bijt zich als vanouds vast in het onderzoek... Rankin grijpt dit boek aan om de lezer ook even te doen stilstaan bij de illegale asielzoeker door er met name mensen van vlees en bloed van te maken. Het is een "goede Rankin waarin naar oud recept op eerste oog verschillende gebeurtenissen (racistische moord, opduiken van oude skeletten en een verdwijning), bij de ontknoping toch op een af andere wijze verbonden blijkt te zijn. De rol van Rebus collega Siobhan Clarke die al enkel boeken groter wordt, is ook hier weer mededragend voor het verhaal. "De rechtelozen" is een aanrader, net als de hele serie trouwens. Jammer dat Rankin aangekondigd heeft dat Rebus binnen twee boeken op pensioen gaat, maar wie weet neemt Siobhan Clarke de fakkel over!