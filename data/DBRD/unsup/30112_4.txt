Als haar broertje overlijdt, voelt Reve zich schuldig, omdat ze als laatste haar broertje heeft gezien. Na zijn dood brengt ze niets meer terecht van haar studie en haakt af. Ze schrijft zich in voor het leger en gaat op missie. Haar buddy in de oorlog komt te overlijden als Reve wegens een verwonding naar huis wordt gestuurd. Ook hierover voelt Reve zich schuldig. Ze is nu een veteraan, maar ze kan de oorlog niet vergeten. Ze heeft een angststoornis ontwikkeld en die neemt buiten proportionele vormen aan. Als ze uiteindelijk een leslokaal in een school binnenstormt en de mensen dwingt op de grond te gaan liggen, komt ze in de rechtbank terecht en daarna in de gevangenis, waar ze eindelijk veilig is.
Een hartverscheurend verhaal over veteranen en hun terugkeer. De vele flashbacks en verschillende tijden van het verhaal, zowel verleden als tegenwoordige tijd, maakt dat je wel bij de les moet blijven. Maar zeer interessant en goed geschreven.
GH