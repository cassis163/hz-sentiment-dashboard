In Ingesloten volgen we Layla en zij wordt, samen met haar ouders, naar een interneringskamp gestuurd. Het grootste gedeelte van het verhaal speelt zich hier dan ook af en wat een nare omgeving! De schrijfster weet het zo te verwoorden dat ik alles voor me zag. Het hek, de 'huisjes' en al het zand overal. De sfeer zat er meteen in, zeg maar.
De laatste helft van het boek was echt heel erg goed. Ik zat er middenin en kon het boek niet meer wegleggen. Het nawoord was een fijne 'afsluiter'. De situatie die er in dit boek geschetst wordt is niet eens zo ver van de werkelijkheid af. Dit kan binnenkort zomaar eens werkelijkheid worden. En daarom is dit boek ook zo belangrijk. Ik sloeg het boek dicht en moest echt even bijkomen. Toch dacht ik dat ik dit boek 4 sterren ging geven. Maar de dag erna zat ik nog steeds met dit boek in mijn hoofd en de dag daarna zelfs nog steeds. Dat zorgde ervoor dat ik niks anders kan dan dit boek 5 sterren geven. Op naar meer boeken van Samira Ahmed!