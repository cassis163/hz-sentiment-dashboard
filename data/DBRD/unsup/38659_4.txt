Boris Starling stond al een tijdje op mijn wishlist, na het lezen van een aantal zeer positieve recensies. Onlangs liep ik aan tegen zijn debuutthriller Messias, die ik dan direct op de kop tikte. In Messias jaagt inspecteur Red Metcalfe met zijn team op een seriemoordenaar die Londen in de greep houdt. Metcalfe is naast een zeer competent politie-inspecteur een mens met een iets minder 'rechtvaardig' verleden. Ooit "verraadde" hij zijn broer en reed hij zelf door nadat hij een jongen had aangereden. Twee gebeurtenissen uit de studententijd van Metcalfe waarvan hij nog regelmatig nachtmerries heeft. Nu heeft hij te maken met de zwaarste zaak ooit in zijn carriere.

Messias is niet alleen een spannende, maar ook nog eens een zeer verrassende thriller van Starling. Red Metcalfe is niet de held uit het boekje. Zijn steeds opspelende (schuldgevoel) wordt erg goed belicht en geeft diepgang aan de roodharige personage. Het schakelen tussen heden en verleden gaat bijna naadloos waardoor je continu in het boek scherp blijft op alle gebeurtenissen en raakvlakken. Ik vond het persoonlijk erg jammer dat Starling er laat in het boek toch voor heeft gekozen de gedachtengang van de uiteindelijke dader te vermengen in het verhaal. Hierdor wordt de spanning van het onderzoek enigszins verstoord. Starling heeft ook nog wel eens de neiging met "uit de lucht gegrepen" onderzoeksrichtingen te komen, ideeÃ«n van Metcalfe of zijn collega's die al lezende nergens op gestoeld zijn en dan toch goede richtingen blijken te zijn. Maar dat zijn dan ook mijn enige punten van kritiek want Messias is een zeer spannende thriller met een fantastische plot en een opmerkelijke hoofdpersoon. Vier sterren.