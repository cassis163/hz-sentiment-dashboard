maar beetje rommelig ,Faye Kellerman kun je om een boodschap sturen: dit is haar zestiende thriller met inspecteur Peter Decker in de hoofdrol, een ook deze zestiende is aangenaam. Dat heeft te maken met het feit dat Decker een aangename hoofdpersoon is, met een vrij uitgebreid uitgewerkt privé-leven. Maar het heeft ook zeker te maken met Kellermans kwaliteiten als auteur.
Zo weet ze feilloos in te spelen op het favoriete leraar-gevoel dat vele mensen ooit moeten hebben gehad. Iedereen weet nog wel zon fijne docent, die écht interesse in je toonde en ervoor zorgde dat je net dat stapje meer zette. Zon docent was Bennett Little, totdat hij vijftien jaar geleden vermoord werd. Dat gaat je als lezer meteen aan het hart, en wanneer vijftien jaar laten een vergelijkbare moord wordt gepleegd, snapt je ook direct dat een van zijn oud-leerlingen de link legt en probeert ook Bennetts zaak onder de aandacht van de politie wil brengen.
Decker wordt dus geconfronteerd met een lastig verzoek: onderzoek een cold case, maar schop de rechercheurs van toen niet tegen de schenen, en zorg dat je uit het vaarwater blijft van de agenten die de huidige moordzaak proberen op te lossen. Gelukkig is Decker wel wat gewend, dus hij laat zich niet gek maken, en gaat rustig aan het graven.
Wat er bovenkomt, is op zn zachtst gezegd verwarrend. Er klopt iets niet aan het verhaal van Bennetts toenmalige echtgenote, en er is ook iets mis met de leden van de band waar het huidige slachtoffer deel van uitmaakte. Maar wat is de connectie tussen de twee zaken? Daar krijgt Decker de vinger maar niet achter, terwijl dat natuurlijk de sleutel tot de oplossing is.
Op dit punt ontspoort Kellerman een beetje. Het lijkt wel of ze het verhaal zodanig ingewikkeld heeft gemaakt dat ze zelf ook niet meer helemaal precies wist hoe het zat met het verband tussen de zaken. En dus werd het een nodeloos ingewikkeld verband, dat de lezer bijna niet meer kan ontrafelen. Jammer, want verder is het een sterk verhaal. Van tijd tot tijd spannend, maar vooral met gedegen speurwerk, uitstekende omschrijvingen van personen en hun omgeving en een plezierige hoofdpersoon. Volgende keer toch weer een iets duidelijker plot kiezen, en dan zit het vast weer helemaal goed, met Faye Kellerman.