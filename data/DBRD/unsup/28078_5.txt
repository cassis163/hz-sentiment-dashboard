Ik had nog nooit van de Italiaanse schrijver Sandrone Dazieri gehoord, dus ook niets van hem gelezen. Ben erg blij dat ik van Xander Uitgevers dit boek mocht gaan lezen. En niet zó maar een boek. Het was een geweldige kennismaking met deze auteur, die een prettige en boeiende schrijfstijl heeft. De inhoud van dit boek ga ik hier niet herhalen. Is al meerdere keren vóór mij gedaan maar wil dolgraag mijn ervaring met deze fantastische thriller met jullie delen.

Het is een boek dat van het begin tot einde boeiend verteld wordt. Niet echt een opbouwende spanning, maar van begin tot eind erg spannend in ieder hoofstuk oplopend tot een climax.  Er gebeurd heel veel in dit boek.  Raadselachtige ontvoering, die je graag opgelost zou zien, maar telkens komen er weer andere vragen  bij die je van begin tot eind bezig houden. Je gaat met de vragen naar bed en staat er mee op.  De karakters van de hoofdpersonen zijn erg goed uitgediept. Na enkele hoofdstukken raak je erg vertrouwd met politieagente Colomba en haar helper, de hoogebegaafde Dante.

Vele spannende gebeurtenissen lopen als een rode draad door dit boek heen. Een goed opgebouwde plot.  Er wordt niets prijs gegeven en ben dan ook meerdere malen op een verkeerd been gezet.   Op het eind dacht ik het allemaal wel te weten, maar had het tóch helemaal mis. Op deze manier lees ik boeken het liefst. Tot het einde toe mysterieus.

En dat is dit boek helemaal.

Liefhebbers van psychologische thrillers komen zéker aan hun trekken  met dit 560 pagina’s tellende boek dat nergens verveeld en géén mindere stukken telt. Een grote pluim voor

Sandone Dazieri die ik na één boek gelezen te hebben van hem, al in mijn hart heb gesloten.

Het smaakt naar meer. Hoop dat de verfilming niet al te lang op zich laat wachten.