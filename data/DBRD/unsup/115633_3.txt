'Aantekeningen over het verplaatsen van obelisken' de debuutroman van Arjen van Veelen (1980). Een roman over het verlies van een goede vriend. Het is een semi-autobiografisch boek over de vriendschap met de jong gestorven Vlaamse journalist en schrijver Thomas Blondeau.
Het boek volgt als het ware drie verhaallijnen. Een gedeelte dat zich hoofdzakelijk in Nederland afspeelt dat gaat over de vriendschap tussen Tomas en de ik-persoon wanneer ze twintigers zijn. Dan is er een gedeelte dat de ik-figuur samen met zijn vrouw uit nederland vertrekt, dit gebeurt na de dood van Tomas. Tenslotte het heden de ik-figuur is in Alexandrië om een ‘geautoriseerde biografie’ te schrijven over Alexander de Grote. Knap gedaan door de auteur alles past precies in elkaar.
Dit boek staat vol symboliek en veel verwijzingen naar film, filosofie, literatuur, archeologie en geschiedenis. Ook door middel van foto`s. Ik heb het e-book gelezen de foto`s vond ik te klein en daardoor niet duidelijk. Geen prettig boek om te lezen omdat ik vaak Wikipedia geraadpleegd heb. Daarom kwam het verhaal voor mij niet goed uit de verf en vond ik het soms zelfs saai.