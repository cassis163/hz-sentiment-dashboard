Wat een prachtig geschreven psychologische roman is dit, maar absoluut geen thriller. De auteur weet heel goed te verwoorden wat er gebeurt met een gezin wanneer een van de gezinsleden verdwijnt. Vooral de moeder komt hierbij veel in beeld. De karakters worden goed uitgewerkt en het leest heel prettig. Spanning kon ik echter niet ontdekken in dit verhaal. Je blijft je wel tot het laatst afvragen wat er nu precies met Naomi is gebeurd, er wordt niks te vroeg prijsgegeven. Absoluut een goede schrijfster en dit boek is dan ook een aanrader, maar niet als thriller.