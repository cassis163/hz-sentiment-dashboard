Phoe, vrij heftig boekje dit! In de trant van Daan & Nadia van Esther Walraven, maar tegelijk ook echt totaal anders. Ik vond 'm hartverscheurend en buiten een aantal brokken in mijn keel, is er ook een traantje gevallen.

"See, when a girl with no hair and a mouthfull of ulcers feels sorry for you, you know you're in trouble."

Meteen vanaf het eerste hoofdstuk was ik geraakt. We volgen Jonny, een jongen met een hartaandoening. Hij heeft een beste vriendin in het ziekenhuis, genaamd Emily, die lijdt aan acute myeloide leukemie (kanker van bloed en beenmerg). Tegelijkertijd volgen we Niamh, de zus die haar tweelingbroer Leo verloor tijdens een tragisch ongeluk op vakantie. .

Al deze namen komen prachtig samen in Instructions for a Second-Hand Heart. We krijgen tijdens het lezen te maken met pijn, hoop, verdriet, jaloerzie, onmacht, tijden van rouw, liefde, vriendschap... En eigenlijk nog veel meer. Regelmatig heb ik bij zulke onderwerpen in YA's dat ze me door de schrijfstijl (net) niet raken. Dit was bij dit boek dus absoluut niet zo. Bladzijde voor bladzijde leefde en voelde ik mee met de personages. Werd boos, terwijl ik tegelijkertijd hun gevoelens kon begrijpen..

Ja, Tamsyn Murray heeft hier een mooi boek neergezet. 4*.