Spes een hondje uit het asiel waar op dat moment 130 honden en 90 katten verblijven, geadopteerd door Mw. Grootjans een klein, slank vrouwtje van 75 jaar. "Kwam je uit het asiel, dan betekende je in de hondenwereld niks, je was het laagste van het laagste".

Tegenover het huis van mw. Grootjans is een park waar veel honden uitgelaten worden, algauw is Spes bevriend met Jekker een sociale hond, Koffie en Mimi. Maar er heerst een rangorde in het park, Renner een dobermann en Bijter een pitbullterriÃ«r zijn duidelijk de baas. "Als een andere hond je angst ruikt, dan ben je er geweest, zoveel had Spes in zijn leven wel geleerd". Alle honden zijn bang voor deze twee en volgen hun opdrachten "Ze keken Renner aan als soldaten die stonden te wachten op bevelen". Renner en Bijter moeten voor de orde en rust in het park zorgen in opdracht van Ruigpoot hun baas.

Ruigpoot blijkt een mens te zijn die zich bezighoudt met illegale zaken en Spes blijkt deze man te kennen. "Daar stond de meest gehate persoon die Spes ooit had gekend". De hondenbeul. Zijn naam Ruigpoot heeft hij te danken aan Spes, omdat deze hem tot bloedens toe in zijn hand had gebeten en vastgehouden.

Ook Pim het kleinkind van Mw. Grootjans en Eva spelen een grote rol in dit verhaal. Pim ontdekt dat er iets niet pluis is bij de IJskelder. Uiteindelijk wordt er een belangrijke drugslijn opgerold tussen Nederland en Colombia met een waarde van 175 miljoen.

Een leuk maar ook spannend verhaal met in de hoofdrol honden, kleine, grote, lieve, valse, hun reukvermogen en vooral hun altijd blijvende vriendschap.

"De omstandigheden kunnen een hond vals maken. Meestal zijn dit eenzame honden waar niemand bevriend mee wil zijn. Je wordt vanzelf vals, als je maar lang genoeg getreiterd wordt".