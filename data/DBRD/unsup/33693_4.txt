Franck Thilliez – Beklemming

‘Beklemming’ is het vijfde deel uit de reeks rond inspecteur Franck Sharko, werkzaam bij de politie in Parijs.

De hoofdrol in ‘Beklemming’ is niet weggelegd voor Franck Sharko of zijn vouw Lucie Hennebelle,maar voor hun directe chef,  hoofdinspecteur Nicolas Bellanger en voor Camille Thibault, technisch rechercheur in ’, Villeneuve-d'Ascq , gelegen in het ‘departement du Nord’ , vlakbij de Belgische grens. Camille wordt geteisterd door dromen en nachtmerries en een slecht hart. Zij gaat op zoek naar de afkomst van haar hart.

Bellanger en Thibault trekken samen op tegen het Kwaad.

Thilliez laat de reis naar het Kwaad  lopen via het inferno van de hel in ‘La divina commedia’ zoals beschreven door  Dante Alighieri, nu spelend in Parijs – u dient dit letterlijk te nemen- naar La Colonia Montes de Oca, ver in het diepe zuiden van  Argentinië en niet te vergeten via de ‘Driehoek des doods’ in Madrid en de casas cuna, verschrikkelijke instellingen in Spanje en Agentinië  waar de rotte, misdadige, fascistische regimes van Franco en Videla zich met excessief geweld en machtsmisbruik handhaven. Altijd onder het toeziend oog van een rooms-katholieke kerk, die deel uitmaakte van het regime van terreur en onderdrukking en die immer meer oog had voor het belang van de dictators dan voor het kerkvolk..

Thilliez draaft behoorlijk door, kijkt niet op een liter bloed of een  lijk meer of minder maar een ingenieus plot verhindert dat de thriller in elkaar zakt. Het boek bevat een groot aantal wrede en sinistere scènes. Het blijft spannend.
Verwacht ook geen psychologische hoogstandjes, het is allemaal basic, rechttoe rechtaan. Uitzonderlijk genoeg wordt Camille Thibault, de forse, grote sterke en zwakke vrouw als enige behoorlijk uitgetekend.

Thilliez heeft wederom een donkere, keiharde thriller geproduceerd. De macabere beelden van het Kwaad blijven aan het verhemelte plakken. De invloed van Grangé is onmiskenbaar.

Vier sterren.