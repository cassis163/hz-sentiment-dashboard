De zonderlinge avonturen van het geniale bommenmeisje is het tweede boek dat ik van de auteur Jonas Jonasson lees. Zijn debut De 100-jarige man die uit het raam klom en verdween heb ik ongeveer een maand geleden gelezen en ik vond het briljant! Daarom was ik ook zeker benieuwd naar het tweede werk van deze schrijver.

Enerzijds is De zonderlinge avonturen van het geniale bommenmeisje een heel ander verhaal dan haar voorganger, maar anderzijds had ik toch het gevoel dat ik het trucje van Jonasson eigenlijk al ken. Bovendien spelen bommen/kernwapens alweer een grote rol in het verhaal..
Net als haar voorganger zit het boek goed in elkaar; momenten uit de geschiedenis passeren de revue en opeens blijken deze personages daarbij een belangrijke rol gespeeld te hebben. Bijzonder trouwens dat dit boek zo'n lange tijd behelst - soms gaan er jaren voorbij in enkele pagina's.

Het boek was grappig, maar zo tegen pagina 200 begon ik me te vervelen - ik wilde gewoon graag weten hoe het zou aflopen en wel zonder al die omwegen! Maar, ik moet ook toegeven dat het einde me dan toch wel weer wist te boeien. Wat een schatje die koning en wat lost Nombeko het allemaal goed op ;)