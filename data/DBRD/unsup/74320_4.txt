Rêve worstelt met de dood van haar broertje Justin. Ze voelt zich verloren, maar ook schuldig. Ook heeft ze het idee dat ze met haar verdriet niet bij haar ouders terecht kan, omdat die hun leven weer enigszins opgepakt lijken te hebben. Haar lukt dat niet. Ze verwaarloost de universiteit en haar vrienden en zwerft hele dagen lang alleen maar rond door de stad. Tot ze op een dag een besluit neemt. Ze gaat de droom van haar broertje waarmaken, die vond dat Nederland meer moest doen om de burgers van Syrië en ze gaat in het leger. Eenmaal uitgezonden naar Syrië maakt ze heftige dingen mee. Weer terug in Nederland kost het haar erg veel moeite om zich weer aan te passen.

Het begin van het boek vond ik erg verwarrend. De tijd leek elke halve pagina 4 weken naar voren of terug te springen waardoor ik geen grip kreeg op het verhaal. Maar na een stuk of 40, 50 pagina's stopte die lastige sprongen en werd het een geheel. Nog een pagina of 20 later bleek het boek zelfs een echte pageturner, het liet zich niet meer wegleggen.
De onderwerpen verlies, schuld, oorlog en trauma zijn heel erg realistisch beschreven waardoor het een heel heftig verhaal is. Het blijft nog lang in je hoofd rondspoken, het is geen verhaal wat je na het lezen zo even van je af zet. Het is heel pakkend geschreven en veel situaties zie je letterlijk voor je.

Jammer van het verwarrende begin, anders had ik het zeker 5 sterren gegeven. Ik geef het boek 4 ****