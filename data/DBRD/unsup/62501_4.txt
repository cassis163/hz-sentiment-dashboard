De selectie begon met 35 meisjes maar is ondertussen geslonken tot de elite. Deze bestaat nog uit slechts 6 kandidaten die blijven strijden om het hart van Maxon. Hoe beter America Maxon leert kennen, hoe meer ze begint te twijfelen over de liefde die ze voor Aspen voelt. Elke moment dat ze met Maxon beleeft lijkt rechtstreeks uit een sprookje gekopieerd. Maar wanneer ze Aspen terugziet, duiken die mooie herinneringen van samen in de boomhut terug op. Terwijl America blijft twijfelen tussen haar twee toekomsten weet de rest van de Elite duidelijk waarvoor ze in het kasteel zijn en dit is niet bij iedereen voor het hart van Maxon. Haar eeuwige twijfel bedreigt haar kans om nummer één te worden.

Sterker qua verhaal
Doordat het verhaal al een stuk verder staat dan bij de Selectie is De Elite een stuk sterker qua verhaal. De draad wordt terug opgenomen en meteen zit je terug in het verhaal. Vaak worden bij trilogieën nog vaak dingen uit vorige boeken herhaald, tot vervelens toe, maar bij de Selectie-trilogie is dit niet het geval. Enkel de noodzakelijke zaken komen nog snel eens aan bod, maar voor de rest kan je gewoon verder het verhaal lezen. Je krijgt wel een pak meer informatie over Ilea. Waar je in het eerste deel naar moest gissen wat er precies gebeurd was, komt er nu duidelijkheid in de zaak.

Spanning ligt hoger
Er gebeurt ook meer in het tweede deel dan in deel één. De spanning wordt groter en de keuzemoeilijkheden voor America komen goed aan bod. Er komen meer actiescènes aan bod en dan vooral door de rebellen van het Noorden en Zuiden. Er zijn een pak minder personages in dit deel, waardoor het nog makkelijker wordt om te volgen wie nu weer wie is. De keuzemoeilijkheden van America zijn in het begin begrijpelijk en leef je nog echt met haar mee, maar na een tijdje wordt het wat teveel. Telkens verandert ze haar keuze en dit wordt uiteindelijk wat vervelend.

Leest enorm vlot
Doordat je telkens wilt weten wat het volgende is dat zal gebeuren is het heel moeilijk het boek weg te leggen. Het leest op een enorm vlotte manier, zelf had ik het in enkele dagen volledig uit. Het verrassende einde van deel twee zorgt ervoor dat we niet lang willen wachten om De One te lezen.

Positief
- Leest vlot
- Duidelijke verhaallijnen
- Duidelijke personages

Negatief
- Keuzemoeilijkheden van America vervelend na een einde