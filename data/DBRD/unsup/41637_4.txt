Onder de sterren van Montpellier is een zalige feelgood en is precies wat je zoekt als je gewoon eens heerlijk lekker weg wil lezen en de dingen gedurende het lezen eens gaan zoals je verwacht en hoopt. Luc & Cleo zijn een stel om op te vreten, dit boek is als een overheerlijke RomCom maar dan wel zonder de echte Com.

De omgeving, de personages, het wordt allemaal beeldend neergezet en meer dan goed uitgediept. De eigen problemen en ook onzekerheden geven je inzicht in de prachtige groeiende groei naar elkaar toe. Invloeden van buitenaf en gebeurtenissen uit het verleden hebben grote impact en Folkers weet in dit geheel ook de zwaardere onderwerpen op een sympathieke wijze aan te tikken. Dit is zo mooi uitgebalanceerd, wat zorgt dat die emotie echt een verrijking is naast het goede gevoel dat je hebt tijdens het lezen, want feelgood spant echt de kroon.

Dit boek was mijn kennismaking met Marina Folkers en ze heeft er absoluut een fan bij. Dit is een love story in een prachtige setting, met personages die lijken te bestaan. Dit was echt genieten!

Conclusie:

Op alle fronten vier stralende sterren voor Onder de sterren van Montpellier.

Karin Meinen-Samenlezenisleuker