Een heel actueel gegeven: een lerares op een zwarte school wordt bedreigd door een van haar leerlingen en omdat ze daardoor heel bang is geworden blijft ze hem verdenken en zoekt ze steeds degene die haar angst aanjaagt in een heel verkeerde richting. Ze blijft de leerling verdenken. De lerares hoeft niet te werken voor haar brood en werkt uit idealisme op een moeilijke school. Ze komt heel sympathiek over vooral ook omdat haar angst heel begrijpelijk is. Ze heeft een tweelingzus die ze telkens probeert te helpen omdat die zus niet zo zelfstandig is als zij zelf.

Om en om komen Marjolein, die lerares en Marlieke, de tweelingzus die fotografe is aan het woord. Het is een pracht van een psychologische thriller die gemakkelijk weg leest. Ik heb de twee heel verschillende karakters van de tweeling heel goed leren kennen en het blijkt dat die karakters aan het eind van het boek in een heel ander licht komen te staan dan aan het begin. De strijd van Marlieke tegen het leven komt steeds duidelijker en sympathieker over.

In welke hoek moet de dader gezocht worden? Zoals gezegd word je steeds op het verkeerde been gezet en ik kon me zelfs enigszins voorstellen waarom de moordenaar het gedaan heeft. En zoiets vind ik altijd heel knap. Wat wel uit dit verhaal sterk naar voren komt dat er steeds meer agressie voor komt op scholen en dat we hier in Nederland steeds meer Amerikaanse toestanden krijgen. Desondanks is er in dit boek geen sprake van racisme.

Schaduwzuster is een psychologische thriller. Dit verhaal past in het genre van Nicci French en het tweede boek van Saskia Noort: De re√ºnie. Ik denk wel dat het boek meer vrouwelijke dan mannelijke lezers zal trekken.