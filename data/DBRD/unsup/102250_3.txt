Allereest dien ik op te merken dat ik deel 1 (nog) niet gelezen heb, waardoor het even duurde voordat ik goed in het verhaal zat met alle personages die er in voorkomen. Het is zeker een boeiende roman over de familie Cazalet, dat zich hoofdzakelijk in de oorlog in Engeland afspeelt. Deze redelijk gefortuneerde familie ondervindt relatief maar weinig nadelige gevolgen van de oorlog, er wordt wat minder luxe gegeten en, dat dan weer wel, vader is spoorloos verdwenen in de frontlinie in Frankrijk. De karakters van de familieleden worden goed uitgediept, je wordt langzaam maar zeker deel van de familie en begint hun gedragingen te begrijpen. Ook zit er de nodige humor in, wat het lezen nog wat aangenamer maakt. Een typisch voorbeeld hiervan vind ik “Ik begrijp niet wat hij aan een enkele tand zal hebben, maar hij zal wel ergens moeten beginnen.”.
Verrassend vond ik de scene van de ontmoeting van Sid met Rachel. Hier wordt een voor die tijd misschien niet ongebruikelijke, maar wel een onbespreekbare (latente) lesbische relatie besproken. Niet helemaal mijn favoriete genre, wat uiteindelijk leidt tot 3 sterren.