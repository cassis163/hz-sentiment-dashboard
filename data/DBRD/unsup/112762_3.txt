In het begin zat ik niet helemaal in het verhaal (mogelijk omdat wij 'the killing' volgden op tv (elke avond!) waarin een meisje ontvoerd was).
Later toen ik wel goed in het verhaal zat (het boek leest gemakkelijk) was ik heel benieuwd hoe het verder gaat.
Paula, forensisch psycholoog, zelf afkomstig uit het kleine Ierse plaatsje Ballyterrin, wordt daar bij de 'Unit Vermiste Personen' geplaatst omdat er 2 meisjes worden vermist uit die plaats.
Steeds zijn er verwijzingen naar vroeger maar je komt er net niet helemaal achter wat er is gebeurd.
Stukjes echte geschiedenis zijn in het verhaal verwerkt (Ierland/protestanten/katholieken/verdwenen personen).
Een sympathieke hoofdpersoon, die graag een beetje tegen de regels aan mag schoppen;)
Het zijn allemaal dingen die er voor zorgen dat je graag verder leest.
En dan op het eind een spannende ontknoping.
Nou maar hopen dat het volgende boek snel komt, zodat je Paula verder kunt volgen.
Het is niet tenenkrommend spannend maar het is wel een verhaal wat echt gebeurd zou kunnen zijn en waar je in zit en het gaat over een persoon waar je meer van wil weten.
Dus kom maar op met boek 2