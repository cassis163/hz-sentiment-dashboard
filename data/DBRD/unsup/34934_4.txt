Een lekker spannend verhaal waar mysterieuze dingen gebeuren. De sfeer deed mij denken aan een horrorachtige Engelse film in de mist, een oud huis met vreemde geluiden en piepende deuren. Er gebeurt van alles in dit verhaal en vooral op het eind zit je op het puntje van je stoel. Een minpuntje vond ik dat er in het begin al veel personages voorbij kwamen en had er voor mij wat meer vaart in mogen zitten. Wel een super spannend boek voor de echte thrillerliefhebber.