Het is een hele indringende psychologische thriller. Hoe iemand heel stilletjes kan binnendringen in iemands leven zonder dat hij of zij het beseft. Het is angstaanjagend hoe die Richard (nogal verknipt), haar leven kan manipuleren. Echt bangelijk hoe die Richard iedereen in zijn buurt kan manipuleren. Het is spannend om telkens vanuit de verschillende standpunten te lezen. Zo weet jij wat er in die hoofden omgaat. Soms denk je dan dingen te kunnen voorspellen, maar toch draait het anders uit. Aloka heeft veel onderzoek gedaan naar de psyche van mensen met een verknipte achtergrond. Ze weet ook heel goed uit te schrijven hoe manipulatie werkt. Tot op het laatst blijft het verhaal beklijvend. Ik heb het in een trek uitgelezen.