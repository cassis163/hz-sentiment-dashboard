"De Noorse mythen zijn de mythen van een koud oord met lange winternachten en zomerdagen zonder eind, mythen van een volk dat zijn goden niet volledig vertrouwde of zelfs mocht, maar wel respecteerde en vreesde." ~ p10.

Neil Gaiman doet in Noorse Goden waar hij goed in is: verhalen vertelen. Tijden het lezen krijg je het gevoel alsof je bij een kampvuur zit en luistert naar de legendes van lang geleden. Heerlijk!

"Odin, Vili en VÃ© wisten dat een wereld geen wereld is tot die is bewoond." ~ p26.

Noorse Goden is een verhalen bundel waarin Neil Gaiman de Noorse mythen onder de loep heeft genomen en deze tot fijn leesbare verhalen heeft omgetoverd, waarbij hij zo dicht mogelijk bij het orgineel gebleven is. In chronologisch volgorde neemt hij je mee in de wereld van o.a. Odin, Thor en Loki, en vertelt hij over het ontstaan van de negen werelden tot aan Ragnarock, de ondergang van de goden. De flaptekst geeft aan dat het een doorlopend verhaal betreft, en hoewel de verhalen in chronologische volgorde staan zijn het toch echt losse verhalen en niet een geheel zoals ik verwachte. Dit voelde voor mij in eerste instantie als een teleurstelling, omdat ik normaal niet echt van de verhalen-achtige bundels ben, maar in dit geval werkte het echt goed. Doordat je toch in hetzelfde universum blijft en veelal over dezelfde personages leest voelt het toch als een mooi geheel. Het boek begint met een persoonlijk voorwoord van Gaiman zelf, een erg leuke toevoeging. Daarna word het onstaan van de werelden uitgelegd, waarin ik voor mijn gevoel een hoop informatie in 1x te verwerken kreeg, en ik heb het dan ook echt 2x gelezen. Hierna begint het pas echt en neemt Gaiman je mee in zijn wereld van de Noorse Goden en wil je eigenlijk alleen nog maar blijven lezen.

"Zelfs als je hem dankbaar was verfoeide je hem en zelfs als je hem haatte was je hem dankbaar." ~ p56.

Ondanks de kleine teleurstelling heb ik echt genoten van dit boek. Gaiman heeft een manier van vertellen waardoor je aan de pagina's vastgezogen wordt. Het einde kwam dan ook echt te vroeg. Ik wil nog veel meer lezen over Loki's streken, over de kracht van Thor en de wijsheden van Odin... Een absolute aanrader voor wie meer wilt weten over de Noorse Goden en mythen!