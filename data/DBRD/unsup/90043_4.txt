Verdraaid goed is een Young Adult boek geschreven door Susanne van den Beukel-Hendriks. Het is het eerste boek uit de trilogie Verborgen littekens. Susanne is werkzaam ik en basisonderwijs en kreeg de inspiratie voor dit boek door de dood van Michael Jackson.
In december 2011 heeft Susanne een tweede plek behaald bij een wedstrijd van stichting DOEL, met o.a. Ronald Giphart als jurylid. Het verhaal dat ze had ingezonden heet ‘De Reunie’ en is een korte thriller voor young adults.

Het boek Verdraaid goed gaat over Crystal, een jong volwassen vrouw die een studie volgt. Door haar pestverleden heeft zij erg weinig zelfvertrouwen. Ze wil graag DJ worden en heeft hier alles voor over.

Het verhaal wordt verteld vanuit Crystal. Heel mooi zijn de beschrijvingen die ze geeft van personen en situatie, en hoe zij dat beleefd. Je leeft helemaal met haar mee. Het verhaal wordt chronologisch opgebouwd en je leert haar heel goed kennen. Zij moet verschillende keuzes maken die niet altijd even gemakkelijk zijn.
Haar liefde voor Michael Jackson komt in het hele verhaal naar voren en als beginnend DJ maakt ze ook veelvuldig gebruik van zijn muziek. Maar ook van andere artiesten worden verschillende nummer gebruikt. Heel herkenbaar is voor kenners van de muziek van de jaren tachtig en begin negentig.
Op YouTube heeft de auteur een kanaal waar alle muziek te beluisteren is.
https://www.youtube.com/channel/UC46yzK-TSHG5oBItj8s_4qw

Belangrijke personen in het leven van Crystal zijn haar broer Ruben, die het mogelijk maakt haar eerste gear te kopen zodat zij het draaien kan gaan oefenen, een studiegenote Mandy en de jongen die zij constant op de dansvloer ziet, maar onbereikbaar lijkt.

De titel Verdraaid goed is dubbel naar mijn idee, want als DJ draai je verschillende nummers verwerkt in mixen, en daar blijkt ze uiteindelijk verdraaid goed in te zijn. Eigenlijk gaat het aan het eind van het boek ook best verdraaid goed met Crystal, maar daar wil ik niet te veel over los laten als je van plan bent het boek nog te lezen.

Na het lezen van dit boek weet je ook een beetje hoe de DJ-wereld in elkaar zit. Termen als BPM, set en gear worden duidelijk uitgelegd.

Al met al een mooi debuut voor Susanne van de Beukel-Hendriks.

Verdraaid goed is hier://www.boekenbent.com/shop/ verkrijgbaar