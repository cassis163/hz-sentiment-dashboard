Als een boek de snaar goed raakt komt het in aanmerking voor 5 sterren. Dit kan helaas niet elk boek bereiken, maar deze verdiend dit, met een dikke streep eronder!

Hoofdkarakter Annabel, de dochter van personage Emma uit deel 2, is nu 24 jaar zoekt gezelligheid en avontuur, maar maakt daarbij een flinke misstap. Haar leven wordt beïnvloed door nare dromen van vroeger en ook monsters uit het heden. Pijn, onderdrukking, familie en weerzien zijn belangrijke thema’s in dit 3e boek dat een vervolg is van Contact. Controle was het eerste deel. Van der Ham gebruikt een fijne schrijfstijl en de vertelperspectief is 3e persoon. In vloeiende zinnen lezen we over Annabel en wat zij allemaal meemaakt. En dat is niet mis. Belangrijke elementen zijn de flashbacks van Annabel. Dit geeft het verhaal meer body, verbindt de serie-boeken tegelijk. En toch is dit boek zeker apart te lezen.

Van essentieel belang is Annabel die wegglijdt en ook dezelfde nare dingen meemaakt als Emma en Marjolein. Het is 1 groot familiedrama en toch zijn ze verbonden met elkaar.

Confrontatie is opnieuw een meeslepend en emotioneel relaas. Annabel, de dochter van Emma, staat hierin centraal. Ze glijdt af in diepe ellende. Emma die na deel 2 er beter uit is gekomen, heeft toch zeker wel door dat het met Annabel zeer zeker neit goed gaat. De band is nog niet super, maar Emma is zeker wel bezorgd om Annabel en de positie waar ze zich in bevindt.
Mooie momenten en tragische situaties wisselen zich af. Lukt het Emma om Annabel weer op het juiste spoor te krijgen? De liefde van een moeder gaat door dikke muren heen..zou je zeggen!!

Genoten van dit mooie boek.
Voor de lange versie, kijk hier:
https://birdysboeken.blogspot.nl/2018/05/esther-van-der-ham-confrontatie.html

Hartelijke boekengroet, Annette, Birdy's Boeken