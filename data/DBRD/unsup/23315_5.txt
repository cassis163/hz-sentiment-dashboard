Zand en Zilver is een romantisch en ontroerend verhaal. Monica is een professionele tennisspeelster, maar beseft dat ze nooit de top zal bereiken en als ze marathonloper Niels ontmoet, worden andere zaken belangrijk. Niels heeft een neef, Sandy, in het echt Rens genaamd. Sandy maakt zandsculpturen en woont met zijn moeder in Spanje. Als zij komt te overlijden gaat Sandy op zoek naar zijn vader, die in Limburg woont. Hij doet een bijzondere ontdekking over wie zijn vader eigenlijk is, maar bovenal vindt hij die vrienin van zijn neef Niels wel erg leuk. Maar Monica heeft Niels in haar hoofd.
De tennissport en het maken van zandsculpturen krijgen op een natuurlijke manier veel aandacht in de verhaallijn waardoor Monica en Sandy extra diepgang krijgen.