Een verhaal gebaseerd op de verdwijning van Madeleine McCann, dat maak ik er tenminste uit op. De ouders van Madeleine waren op het moment van haar verdwijning op een feestje, de kinderen waren niet mee, ze gingen geregeld kijken maar toch verdween ze.
Dat is precies wat er in dit boek gebeurd. Anne en Marco hebben een dochter Cora. Anne is van rijke komaf, Marco niet. Sinds de geboorte van Cora is Anne depressief. Op een avond zijn ze uitgenodigd voor een etentje bij de buren die liever hebben dat ze Cora niet meebrengen. Wanneer de oppas in laatste instantie afbelt, willen ze eerst niet gaan, maar ze spreken dan af dat ze om het half uur gaan kijken bij de baby. Wanneer ze op het einde terug thuis komen, is Cora verdwenen, ontvoerd.

Er volgt een lange uiteenzetting vanuit verschillende personages, beetje bij beetje leer je de mensen en vooral hun geheimen kennen. Het verhaal gaat traag en is niet echt spannend. Alhoewel je wel wil weten hoe de vork aan de steel zit.