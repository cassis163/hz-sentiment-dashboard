Recensie “Een jaar met jou” door Julia Whelan.

Introductie:

Ik kreeg het boek van de uitgeverij Harper Collins, om onderdeel te zijn van het recensieteam. Het boek klonk erg tof. Ik ben dol op verhalen die zich afspelen in Engeland, Schotland of Ierland. En dat beloofde de samenvatting: een hedendaags verhaal in Oxford, Engeland. Het verhaal zelf klonk erg leuk. Volgens Bol.com is het een literaire roman/feelgood roman. Ook klinkt de samenvatting erg spannend: Zij krijgt iets met hem, maar hij heeft een groot geheim. Dus nieuwsgierig als ik ben wilde ik graag weten wat het geheim was. In mijn verwachting was het thema liefde met een beetje spanning. Ik heb nog nooit iets van Julia Whelan gelezen, dus ook daar was ik erg benieuwd naar. Lees nu hieronder de samenvatting/flaptekst van het boek.
Samenvatting
Hij heeft een geheim, zij staat voor een onmogelijke keuze en ze hebben maar één jaar samen
De Amerikaanse Ella volgt haar droom: een jaar studeren aan de universiteit van Oxford, in Engeland. Na dat jaar zal ze aan de slag gaan voor het campagneteam van de eerste vrouwelijke presidentskandidaat van de Verenigde Staten. Tot die tijd dompelt ze zich onder in de Engelse cultuur en literatuur.
Maar haar jaar verloopt anders dan verwacht. Haar poëziedocent Jamie blijkt zeer aantrekkelijk, ook al blijft hij afstandelijk. Ze worden friends with benefits; Ella is immers maar een jaar in het land. Langzaam ontdekt Ella echter dat Jamie een groot geheim bij zich draagt, een geheim dat hun relatie – en Ella's toekomst – volledig zal veranderen. Als het einde van het universiteitsjaar nadert, staat Ella voor de onmogelijke keuze: blijft ze of gaat ze terug?
Een onvergetelijke roman over een vastberaden jonge vrouw, een onweerstaanbare man en de liefde die hen onherroepelijk zal veranderen.

Recensie:
Zoals ik al zei kreeg ik het boek van de uitgeverij om deel uit te maken van het recensieteam. Allereerst wil ik de kaft beoordelen. Die vond ik erg mooi. Romans hebben vaak mensen op de cover, waar ik zelf niet van hou, dus ik was aangenaam verrast door de cover van dit boek. De kleuren zijn lekker vrolijk en nodigden mij echt uit om het boek te willen hebben.
Vervolgens de inhoud van het boek: Ik vond het erg leuk om te lezen hoe Ella in Oxford kwam. Alle details over de stad, de pubs, de universiteit vond ik heerlijk om te lezen. Dat ze ook nog een uitstapje naar Schotland maakten maakte het voor mij compleet. Zoals ik al zei ben ik dol op verhalen die zich in Engeland, Ierland en Schotland afspelen, juist om deze details. Ik hoop ooit zelf nog eens een rondreis door de drie landen te mogen maken. Het verhaal las ook heel makkelijk weg, ik heb het boek binnen een dag uitgelezen. De bijpersonages vond ik ook erg leuk, die maakten het verhaal echt. Maar dat was het wel. Ik verwachtte een feelgood roman, met een leuk liefdesverhaal. En als je dat verwacht is dit boek niet echt wat je zoekt. Het verhaal deed me erg denken aan “Voor Jou” van Jojo Moyes. Een mooi verhaal, maar het is geen standaard liefdesverhaal. Om heel eerlijk te zijn werd ik er een beetje verdrietig van. Ella vindt haar plekje in de wereld, maar wel met een schaduw. Ook wel eens leuk om te lezen, zo'n verhaal met einde dat alle kanten op kan. Maar als je een feelgood roman verwacht en een leuk verhaal wilt lezen is dit niet het boek dat ik zou aanraden.
Er zaten stukken in, die erg heftig waren. Vooral als je zelf al iemand bent verloren.
Ik zou op zich het boek wel aanraden als iemand een emotioneel verhaal a la Jojo Moyes wil lezen. Maar niet aan iemand die over een happy end wil lezen.
Al met al vond ik het geen slecht boek, wel een erg emotioneel boek. Ik geef hem 3 sterren, en geen 4, simpelweg omdat het verhaal niet was wat ik door de flaptekst had verwacht. Wellicht als er iets meer werd aangegeven dat het een emotioneel boek zou zijn dat hij dan wel 4 sterren zou krijgen.