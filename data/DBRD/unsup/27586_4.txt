Zina Welter heeft een link doorgestuurd gekregen van professor Currier. De link verwijst naar het eeuwenoude Voyninch-manuscript. Ze raakt in de ban van het manuscript.
Het is geschreven in een onbekende taal die nog niet niemand heeft ontrafeld. Zina heeft een algoritme ontwikkeld en dat zou dit raadsel moeten kunnen oplossen. Tijdens een bijeenkomst van Voynich-deskundigen is ze gastspreektser en vertelt ze haar plan.
Zina wordt vervolgens benaderd te samen gaan werken met een aantal deskundigen in een zoektocht door Europa. Dan wordt het steeds duidelijker wat het Voynich manuscript inhoudt en vallen ze van de ene verbazing in de andere en raken ze betrokken in bijzondere situaties ...

Toen ik aan dit boek begon had ik nooit van het Voynich-manuscript gehoord en heb ik dit opgezocht om te kijken wat het inhield.
Het verhaal speelt zich in het heden en verleden af. Het verleden de 17e eeuw in-, de tijd van keizer Rudolf- die geïnteresseerd was in de wetenschap en een aantal zeer deskundige wetenschappers om zich heen verzamelde ,waaronder de Nederlandse uitvinder Drebbel.
In het heden spitst de zoektocht zich toe op de oplossing van het Voynich-manuscript.

Zodra je begint te lezen neemt het verhaal je volledig in beslag en wil je nog maar één ding weten en dat is hoe ze het manuscript ontrafelen. Door het volgen van aanwijzingen in Londen,Rome en Praag raken ze verzeild in bijzondere situaties waardoor de spanningsboog aantrekt.
De karakters, die allen wetenschappers zijn ,beschikken ieder over hun eigen expertise om de oplossing te vinden. Zonder samenwerking is dit echter niet mogelijk. Dat wil ook zeggen dat ze elkaar tot het uiterste drijven en dit komt heel goed tot zijn recht in het boek.

Handschrift van de duivel is beeldend geschreven waardoor je het verhaal heel goed in je opneemt.
De schrijfstijl van David Nolet is gegroeid, waardoor hij een heel eigen stijl heeft ontwikkeld.