Een boek dat je vanaf de eerste pagina pakt en niet meer los laat.
Het thema gaat over verdwijningen op cruiseschepen. Er blijken nogal wat passagiers te verdwijnen, gemiddeld 23 per jaar. Maar wat als een van die verdwenen personen ineens weer opduikt?.

De hoofdstukken zijn afwisselend in perspectief, zo wordt Martin gevolgd en daarna weer Julia of de kapitein ea. Elk hoofdstuk eindigt met een cliffhanger. Je wilt verder, maar het volgende hoofdstuk dient zich aan met een vervolg op een eerder hoofdstuk, en ook dat was een cliffhanger. Het maakt het heel moeilijk om het boek weg te leggen.
Het is niet heel spannend, maar enorm boeiend. Dan is er de ontknoping, en dan blijkt er toch nog iets achter aan te komen, plottwists genoeg. Leuk detail: na het eindwoord wordt nog een los eindje afgerond.