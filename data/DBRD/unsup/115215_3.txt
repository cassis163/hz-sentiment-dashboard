Het verhaal wordt verteld door een naamloos meisje dat een vriendschap aangaat met een zelfdestructief meisje genaamd Vicky. Haar ouders zijn niet zo gecharmeerd van deze vriendschap omdat in hun ogen (en zij hebben gelijk) Vicky alle aandacht naar zich toe trekt en een foute invloed heeft op hun dochter. De twee meiden trekken (teveel) met elkaar op en beiden zijn behoorlijk grof gebekt tegen het ouderlijk gezag (Vicky leeft met haar verslaafde moeder). Wanneer een vriendinnetje overlijd heeft vooral de vertelster een moeilijke tijd vanwege het niet weten wat er precies is gebeurd en omdat zij zich erg schuldig voelt. Wanneer haar ouders uiteindelijk een drastische beslissing nemen komt haar leven weer een beetje op de rails
Het is een chaotisch geschreven boek. Chaotisch omdat er in de (korte) hoofdstukken snelle tijds- en plaatsveranderingen plaatsvinden waardoor je af en toe 2x hetzelfde moet lezen om de overgang te begrijpen.
Het taalgebruik is grof en niet echt nodig. Verbazingwekkend is bv het woord kut of kutje terwijl daar tegenover het woord piemel of piemeltje staat. Grof versus een kinderlijke beschrijving.
Het verhaal op zich is wel goed en het is ook realistisch. Het plot is niet echt verrassend.