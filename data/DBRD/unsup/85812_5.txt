Elke superheld heeft wel iets speciaal om de misdaad uit de wereld te helpen. Maar Plasman ziet zichzelf niet echt als superheld. Tot Beertje hem belt om hulp. De verschrikkelijke sneeuwman komt er aan! Alle superhelden in de straat zijn belet dus moet Plasman snel met een oplossing komen om Beertje te reddenâ€¦
Niet alle kindjes zijn even snel zindelijk. Soms gebeurt het al wel eens dat een kleutertje nog een ongelukje heeft, thuis of in de klas. En dat is niet altijd even leuk. Maar na het lezen of voorlezen van het verhaal van Plasman, gaat dat kindje er misschien wel heel anders over denken. Want Plasman is in dit boek een echte held! En zijn alle kindjes op hun eigen unieke manier geen helden?
Leuk getekend en een uniek verhaal maakt dit boek tot een supergrappig en spannend verhaal voor jong en oud om te lezen of voorgelezen te worden.