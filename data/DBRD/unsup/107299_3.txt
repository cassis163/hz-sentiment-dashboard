Krokofant is een kartonnen flap en klap boek voor peuters. In dit boek staan grote en vrolijke gekleurde ‘wilde dieren’. De stevige afgeronde bladzijdes maken het een gemakkelijk boek voor peuterhandjes om dit boek zelf door te bladeren. Peuters willen toch graag alles zelf ontdekken. Het boek is in tweeën gedeeld en kun je open klappen, met aan de ene kant de voorkant van de dieren en aan de andere kant de achterkant. Op het eerste gezicht lijkt het een eenvoudig boekje, maar je kan het voor verschillende doeleinden gebruiken. Hoe leuk om zelf grappige en spannende dieren te maken. De ene keer maak je een Tijfant (de kop van de tijger en de achterkant van de olifant) en de andere keer een Tijdil.(de voorkant van de tijger en de achterkant van een krokodil). :) Zo kan je heel lang doorgaan, een mooie manier om de fantasie te prikkelen. En natuurlijk is het leuk om het juiste dier te maken en te benoemen. De bladzijdes hebben aan de zijkant ook allemaal een ander kleurtje , ook weer leuk om de bladzijdes op kleur bij elkaar te zoeken. Boven de dieren staat welk dier het is, zo stimuleer je op speelse wijze de letterherkenning.

Op de speelzaal werd dit boek met plezier ontvangen, dikke pret tijdens het maken van de vreemdste dieren. De cheetah was nog onbekend, maar ook die werd al gauw herkend en benoemd. De jongste peuters vinden het gewoon leuk om het boek te ontdekken en door te bladeren, maar de oudste peuters hadden al gauw door dat je wel hele gekke dieren kan maken met dit boek. Tja en dan moet je wel eens even op je beurt wachten en dat is lastig als je een peuter bent. ;)

http://www.lemniscaat.nl/