"Ze was zo moe, alsof ze ouder was geworden en haar jeugd als een veertje in de wind vervloog om nooit meer terug te komen." ~ p379

Wat heb ik van dit boek genoten!!! Irena Brignull heeft een hele fijne manier van schrijven, waarbij ze jou als lezer echt in het verhaal weet te trekken.

Als lezer word je direct betrokken bij een groot geheim, waarvan maar 1 persoon op de hoogte is, maar die van invloed is voor heel veel mensen. Ik vond het fijn om als lezer dit al te weten, terwijl de personages gedurende het verhaal langzaam aan meer komen te weten. Het maakt het verhaal niet minder spannend, maar geeft het juist net dat beetje meer.

Zodra je kennis maakt met Poppy en Ember heb je met de meisjes een band. Beide zo anders, maar dragen dezelfde eenzaamheid. Je ziet hoe vriendschap in eenvoud bloeit. De een vlucht uit een maatschappij vol onbegrip, de ander verlangt naar het "normale" leven. En in elkaar vinden ze de kennis en ervaring waar ze zelf zo naar verlangen.

Leo, de ultimate Bookcrush, die het hart van beide meisjes weet te veroveren alleen maar door te zijn. Die zelf al genoeg bagage met zich mee sleept, maar er niets over los zal laten. Wie is die mysterieuze jongen die de harten op hol weet te brengen?

En een heksenverhaal is natuurlijk niet compleet zonder boze heks. De jaloerse zus Raven, die ondanks de grote liefde voor haar zus, niet kan aanzien dat Klaver net dat ene zal hebben wat zij nooit zal krijgen. Kan je het lot aanpassen, door te doen alsof iets nooit is gebeurd? Kan je een geheim dragen zonder dat iemand daar ooit achter komt, en zo de voorspelling naar eigen hand zetten?

Echt een geweldig boek voor iedereen die houdt van YA, heksen, magie, liefde en vriendschap â™¡