Tja... moet eerlijk zeggen dat dit in het begin best een veelbelovend boek is. Je gaat toch met het Grisham idee het verhaal in. Het verhaal is op zich best apart. Dat 3 gedetineerden zoveel mogen en kunnen in een gevangenis is op zich al opmerkelijk, maar gedurende het verhaal komen er steeds meer vraagtekens opzetten. Vragen aangaande details die niet nader uitgelegd worden in het verhaal. Ik miste dat eigenlijk wel, want het verhaal is goed, zeker ook een aanrader om te lezen, maar lees dit boek niet als eerste boek van Grisham, want dan zou je wel eens snel kunnen afknappen op de schrijver, terwijl dat helemaal niet nodig is, want de beste man heeft prachtige boeken geschreven. Ben op dit moment bijvoorbeeld bezig zijn boek De partner te lezen en wat een verschil met De broederschap. Bijna niet te vergelijken met elkaar en bijna niet te geloven dat deze 2 boeken van dezelfde schrijver komen. De broederschap is een aardige thriller, die je gerust mag lezen, maar het gaf mij aan het einde van het verhaal weinig voldoening. Het plot vond ik ook niet echt sterk, bijna allemaal te ongeloofwaardig en dat is bij zijn andere boeken toch nagenoeg nooit aanwezig.