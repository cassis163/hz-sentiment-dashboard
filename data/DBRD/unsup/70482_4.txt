Wat een geweldig leuk boek is dit.
Een groep bankiers heeft een teambuildingsuitje op een Schots landgoed met minimaal comfort. Een losgeslagen pauw zorgt voor de nodige afwisseling en humor. Prachtig om te lezen hoe alle gasten zichzelf en de anderen leren kennen in deze omstandigheden.. Kwetsbaar, afhankelijk en toch stoer.
De schrijfstijl is prettig en leest vlot weg. Het is heel beeldend geschreven zodat je de situaties voor je ziet en dat doet je regelmatig in de lach schieten. Het boek is een aanrader voor een heerlijke zomeravond en op een sombere winterdag maakt dit boek je dag weer zonnig.