Erik Rozing, psychiater, volgde zijn geneeskunde studie in Maastricht en deed vervolgens zijn specialisatie in Leiden. Het boek "De psychiater en het meisje" is zijn debuut.

Edgar Simons is arts-assistent in opleiding op de afdeling psychiatrie. Hij heeft het niet makkelijk. Er loopt een tuchtzaak tegen hem, hij weet niet zo goed of hij wel de juiste specialisatie doet en hij is ook depressief. Op de afdeling waar hij werkt krijgt hij Stella als patiënte. Zij is een borderline patiënte met veel littekens op haar armen van het vele snijden. Zij doet veelvuldig een zelfmoordpoging. Gedurende de behandeling dringt Stella steeds verder het privé leven van Edgar binnen.
Naast alle andere patienten die Edgar begeleidt , zijn familie en zijn tuchtzaak moet hij toch vooral bepalen hoe hij omgaat met een patiënt die zover zijn leven binnen dingt. Waar ligt voor hem de grens.

Het meest opvallende van dit boek is dat het is geschreven vanuit het perspectief van de psychiater. Dit geeft een mooie inkijk in het leven en werk en de dilemma's die een arts tegenkomt. Verder wordt vlot en met veel humor het wel en wee in een psychiatrisch ziekenhuis beschreven. De beide hoofdpersonen Edgar Simons en Stella worden goed uitgewerkt en worden herkenbaar nee gezet. Je kunt met beide goed meeleven.
Halverwege het boek lijkt het verhaal even te stagneren om aan het eind van het boek iets te snel tot het slot te komen. Wel knap dat alle verhaallijntjes allemaal afgerond worden.