Zielsverwanten is de zoveelste thriller van Loes den Hollander. En wat was ik blij dat dit weer als een ouderwetse den Hollander thriller weglas. Ik was geen fan van haar boek Vluchtgedrag, dus kocht dit boek met enige argwaan. Totaal onterecht, dat bleek toen ik in het verhaal begon.

Het verhaal gaat over John, een restauranthouder die vanwege een taakstraf in het verzorgingshuis terecht komt bij Ageeth Vos. Alles gaat goed, tot er mensen vermoord worden. Ondertussen bloeit er wat moois op tussen John en Ageeth, maar moet Ageeth niet beter op zichzelf passen hierin?

Je leert John kennen, het boek heeft verschillende perspectieven waarvan John er 1 is, en denkt dat hij een goede man is, die alleen is opgekomen voor zijn restaurant. Wat je niet weet, is wat er onderhuids speelt bij John. Dat leer je gaandeweg het boek pas kennen.
Een ander perspectief is Ageeth, ze wordt lastig gevallen door een nog onbekend persoon, die tot het eind van het boek onbekend wordt. Hierbij ga je verschillende opties na als lezer. De schrijfster weet je heel subtiel op verschillende sporen te zetten. Ontzettend leuk gedaan.
Overigens zitten er een paar stukken tussen vanuit het perspectief van de stalker van Ageeth. Hierdoor krijg je verschillende ideeÃ«n over wie het kan zijn.

Het plot zie je niet snel aankomen, en toch klopt het, en is het uiteindelijk logisch. Dat vond ik ergens ook jammer.
Maar over het algemeen is het een vermakelijk verhaal, waarin genoeg gebeurd om je aandacht erbij te houden. De schrijfstijl is weer heerlijk, het leest lekker en je vliegt er snel doorheen. Al met al 4 sterren.