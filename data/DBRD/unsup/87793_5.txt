De proloog blikt terug naar een spannende gebeurtenis elf jaar geleden, gevolgd door het eerste hoofdstuk waarin rechercheur Lacey Flint een hevig bloedende, stervende vrouw aantreft bij haar auto.
Als vervolgens in een brief aan een journaliste verwezen wordt naar zowel Jack de Ripper als Lacey Flint wordt zij naast getuige ook nog verdachte in de zaak. Vroeger had Lacey Flint een grote fascinatie voor Jack de Ripper, haar kennis is een goede aanvulling voor het rechercheteam en zij weet een link te leggen naar de vijf canonieke Ripper-moorden op prostituees, gepleegd tussen 31 augustus en 9 november 1888.

Het eerste deel van de Lacey Flint serie is spannend van de eerste tot de laatste bladzijde met korte terugblikken naar een periode 11 jaar eerder die mysterieus blijft tot het eind.