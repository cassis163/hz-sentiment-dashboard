Ondanks dat ik dacht dat deel 1 niet overtroffen kon worden is Stieg Larsson daar toch in geslaagd. Meerdere nachten heeft het me mijn nachtrust gekost, maar ik heb er geenszins spijt van. Misschien alleen omdat er nu nog maar 1 deel te gaan is. De vrouw die met vuur speelde gaat eigenlijk verder waar deel 1 gebleven is.

Mikael Blomkvist komt in contact met Dag Svensson en ondekt dat hooggeplaatste personen gelinkt kunnen worden aan sekshandel. Als Dag Svenssons vriendin Mia Berger op het punt staat op dit onderwerp te promoveren worden ze beide dood aangetroffen in hun appartement, vermoord!
Tijdens het onderzoek vindt nog een aantal moorden plaats van personen die aan Lisbeth gelinkt kunnen worden. De moorden zijn ook dusdanig in scene gezet dat al snel Lisbeth als eerste verdachte aangemerkt wordt. Ze is haar leven niet meer zeker. Mikael is echter heilig overtuigd van de onschuld van Lisbeth en wil dat koste wat kost aantonen.

Tegen het einde van het boek gaat Lisbeth zelf op onderzoek uit en zoekt via via het brein achter de aanslagen op (het is leuker zelf uit te vinden wie dat is). Ondanks dat ze hem wilde vermoorden worden de rollen echter omgedraaid. Is dit het einde van Lisbeth????

Dit boek verdient eigenlijk een ongeevenaarde 6 sterren!