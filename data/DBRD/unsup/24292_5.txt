'De buurheks en het lied van de natuur' is zowel geschikt voor jongens als voor meisjes. Ook ouders en anderen die graag voorlezen zullen enorm van dit verhaal kunnen genieten. Het staat dichter bij ons allemaal dan je in eerste instantie zou denken.

De prettige schrijfstijl van de auteur zorgt er voor dat het boek in een mum van tijd gelezen is. Het is zelfs leuk om het vaker te lezen omdat er zoveel informatie in te vinden is. Lees over eb en vloed en wat de maan daar mee te maken heeft.
Humor is een belangrijk onderdeel in het boek waardoor het verhaal zeker niet te zwaar op de hand is, als je dat al mag zeggen over verhalen.
Probeer zelf ook een boekrol te maken; je zult zien dat het leuk is om te doen! Schrijf daar dan op wat belangrijk voor jou is!

De boodschap in het verhaal is duidelijk: samen moeten we goed voor de natuur zorgen, we moeten er goed naar luisteren want de natuur schenkt ons meer dan we soms herkennen!
Bovendien is het belangrijk om niet klakkeloos iets als een vaststaand feit aan te nemen; het zou tenslotte helemaal anders kunnen zijn. Denk zelf na en vorm dan een eigen mening.

Heel veel van wat je leest in 'De buurheks en het lied van de natuur' is op feiten gebaseerd; er bestaat een zelfs een oud alfabet met de naam Ogham
(Oudiers: ogam, soms ook, naar de eerste drie letters: beth luis nion of 'het boom alfabet')
bron info: Wikipedia

Met 'De buurheks en het lied van de natuur' bewijst Wendy Noordzij door de soepele zinsbouw, de duidelijk beschreven personages en de prettige dialogen dat ook het schrijven van een spannend, informatief en nieuwsgierig makend kinderboek geen probleem voor haar is.

De prachtige illustraties van Peter van Harmelen vullen het verhaal aan tot een kleurig geheel. Ook leuk om te laten zien aan de kleintjes, terwijl je ze voorleest!

Ik kijk dan ook uit naar een volgend avontuur!