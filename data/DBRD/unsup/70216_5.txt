Geschreven door de handen van Eva Linden, krijgen we wederom een blik geworpen in het leven van Mila en Mathis.
In Maanziek hebben we kunnen lezen hoe Mila en Mathis zich een jaar geleden ontmoeten en sindsdien de strijd aan zijn gegaan met de Yua. DE machtigste wezens in de droomwereld.
In 'de Ultieme Nachtmerrie' hebben ze Mathis vermoord. Nu in Alpengloed is Mathis dan ook droomdood. Nog steeds met Mila aan zijn zij willen ze de Yua verslaan. Als het ze lukt te winnen in de Ultieme Nachtmerrie waarin Mathis is vermoord, kunnen ze hem misschien wel weer terughalen naar de realiteit. Zou dit kunnen lukken? En zo ja, kunnen we dan ook Ewan en Sam terughalen?

Wanneer hulp aan de Yua uit onverwachte hoek komt, kunnen Mila en Mathis misschien wel hun voordeel daarmee doen. Ondertussen heeft de Yua in de realiteit ook niet stil gezeten en ziet de wereld er heel anders uit dan Mila en Mathis ooit voor mogelijk hadden gehouden.
De vraag rijst dan ook of ze deze strijd wel kunnen winnen. Lukt het de twee om te ontsnappen uit de droomwereld of wordt de nachtmerrie alleen maar groter?

Citaat uit Alpengloed - blz 5:
Wat voorafging....
Bijna een jaar geleden begonnen de nachtmerries, de allesverwoestende dromen en het ontdekken van de gevaren die zich in de droomwereld verscholen houden.
Op dat moment begon ook de vriendschap tussen Mathis en Mila, die uitgroeide tot liefde.
Mathis kwam terecht in de wereld van 'lucide dromen', dromen waarin de slaper beseft dat wat hij allemaal voor zich ziet niet echt kan zijn, dat hij droomt. Vanaf dat moment kon Mathis lucide krachten gebruiken om de droom te be√Ønvloeden.
Mathis en Mila probeerden zichzelf en hun geliefden te beschermen tegen de Yua, vreselijke wezens die de droomwereld in hun macht hebben. Ze slaagden daarin tot de gedrochten hun 'Ultieme Nachtmerrie' tegen Mathis in te zetten. Op een piratenschip stierf hij in een droom.
Sindsdien is hij droomdood en zit hij vast in de Grijze Zone, een tot nu toe onbekend gebied tussen dromen en waken in. De toekomst ziet er niet goed uit, maar zij aan ij met Mila blijft hij zoeken naar een manier om te ontsnappen aan de Yua.

Eva Linden zet met Alpengloed opnieuw een spannend en goed boek neer.
Het verhaal wordt misschien wel nog gecompliceerder als zich verschillende leylijnen vormen en er verschillende droomniveaus aan te pas komen om de Yua te misleiden.
Mij lijkt het lastig om alle verhaallijnen en niveaus uit elkaar te halen, maar voor mevrouw Linden lijkt dit geen probleem.
Opnieuw kan ik me niet voorstellen dat het einde het einde is. Het is open er zijn nog steeds mensen weg en ik hoop dan ook dat Eva op dit moment bezig is met een nieuw boek.
Ik hoop dat het Mathis lukt om terug te keren uit de droomdood en dat ze dan ook andere droomdoden weten te redden.!!
Alpengloed is wederom een spannend boek, wat moeilijk weg te leggen is. Een echte pageturner!!
Maar wie weet komen we daarachter in een eventueel derde boek wat in de maanziek serie verschijnt.
We blijven wachten. Maar mocht je net zo in de wereld van lucide dromen zijn getrokken als ik en wil je weten hoe het verder gaat met Mathis en Mila en of ze inderdaad de Yua verslaan....of misschien toch niet, lees dan Alpengloed!