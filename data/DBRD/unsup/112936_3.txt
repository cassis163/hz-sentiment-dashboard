Het boek Witte ruis van Ake Edwardson heb ik vooruit mogen lezen. Een nog onbekende schrijver voor mij. Witte ruis is een boek waarin eenmaal begonnen met lezen het moeilijk is om weer te stoppen.
Het begint met een moord waarin Erik Winter met zijn team hun tanden in zetten. Vele dialogen worden er gevoerd en tot op het allerlaatste moment moet je wachten om uit te vinden wie de dader is geweest. Heerlijk om zo lang in onwetendheid te blijven en zelf proberen uit te vinden wie de moordenaar was. Je blijft het boek niet alleen lezen door de moord die is gepleegd, maar ook om te weten hoe het met de personages gaat. Allemaal hebben ze hun eigen verhaal en hoe de laatste dagen van Siv, zijn moeder, verlopen zijn indrukwekkend. Erik Winter moet zijn leven in meerdere stukken verdelen; Spanje (zijn familie) en GÃ¶teborg waar hij werkt aan een niet al te makkelijke zaak.
Erik Winter is een man die niet goed te beschrijven is. Hij lijkt wat afwijzend, maar in de diverse dialogen die plaats vinden wordt het ook een sympathieke man.
Dit was mijn eerste boek over Erik Winter en in het begin is wat lastig om alle personages uit elkaar te houden en door alle korte hoofdstukjes moet je er goed je aandacht bij houden. Dit wordt minder naarmate je verder in het boek komt. Witte ruis van Ake Edwardson is zeer zeker de moeite waard om te lezen.