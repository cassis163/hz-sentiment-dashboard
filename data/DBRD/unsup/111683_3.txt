Alle lijnen komen bij elkaar in dit boek. Karin Slaughter grijpt terug naar het verre verleden, het allereerste boek waarin Sybil, Lena's zus voorkomt, en uiteraard Lena zelf. Dit keer is Will betrokken bij een undercoverzaak, en is er een aanslag gepleegd op Lena en Jared (Jeffrey's zoon).
Uiteraard heeft alles een verband met elkaar, en wordt dit al lezend duidelijk.
Ik vind dit niet Karin Slaughter's beste boek. Ze wisselt erg vaak in tijd, het zijn erg lange hoofdstukken zonder afzonderlijke alinea's, wat het lezen wat lastiger maakt (vind ik). Daarnaast grijpt de schrijfster erg vaak terug in het verleden en wijdt daar vaak over uit, om het verhaal te verdiepen, dat begrijp ik, maar hier en dar irriteerde het mij.
Toch vind ik het knap hoe KS alle verhaallijnen van alle voorgaande boeken in dit boek weet samen te brengen. Je leeft opnieuw mee met alle personage's. krijgt een andere kijk op met name Lena.

Het boek past goed in de serie, voelt voor mij als een afsluiting van deze serie (wat niet de bedoeling zou zijn heb ik begrepen, de nieuwe serie komt naast deze), ik ben benieuwd naar het volgende boek. Laat maar weer komen!