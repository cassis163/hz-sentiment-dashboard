Stuk van jou is een zogenaamde New Adult roman: romantiek met een sexy twist. Dan verwacht je geen hoogstaande literatuur, maar Stuk van jou is meer dan het standaardverhaal van een jonge vrouw die voor een foute man valt. De personages Kat (de jonge vrouw) en Carter (de foute man) hebben een verleden en een verhaal dat hen maakt tot wat ze nu zijn. Kat is lerares in een gevangenis geworden vanwege een belofte die ze haar vader deed vlak voor zijn dood en Carter is niet zomaar een crimineel. Hoewel beiden elkaar in de gevangenis ontmoeten, bloeit de liefde tussen hen pas op na Carter's voorwaardelijke vrijlating. Dat is niet helemaal de verboden liefde die ik voor ogen had toen ik aan dit boek begon. Het verhaal ontwikkelt zich verder zoals verwacht: met ups en downs en de nodige erotiek. Het boek is gemakkelijk leesbaar en heeft veel vaart. Het wordt nergens langdradig. Leuk om te lezen als je een paar uurtjes over hebt, maar niet een boek dat je de rest van je leven bijblijft. Hetgene wat mij van dit boek het meest is bijgebleven dat veel dingen niet zijn wat ze in eerste instantie lijken, maar dat we vaak te bevooroordeeld zijn om dat te kunnen en willen zien. En dat is toch best een waardevolle les, dus Ã¡ls je een paar uurtjes de tijd hebt...