Ik vond dit een ontzettend goed boek en het las bijna weer als
vanouds. Ik ben zelf een hele grote fan van Stephen King en heb al
zijn boeken op de plank staan. Nu moet ik echter wel een
onderscheid maken tussen zijn boeken voor en na zijn ongeluk. Dit
boek kwam weer heel dichtbij zijn boeken voor zijn ongeluk. Het was
weer een heerlijk mysterieus boek waar je een beetje een horror
gevoel bij krijgt, maar wat het eigenlijk helemaal niet is. Ook in
dit boek werd er verwezen naar andere boeken van Stephen King, dit
doet de auteur bijna in elk van zijn boeken en ik vind het altijd
leuk om dit te ontdekken. In dit geval werd er in ieder geval
verwezen naar Joyland en aangezien dit één van de boeken is die ik
nog niet heb gelezen zal ik dat dus binnenkort nog wel gaan doen.
Het kan zijn dat er nog meer verwijzingen in zitten maar die heb ik
niet ontdekt. Ik heb van dit boek dus echt weer eens ouderwets
genoten en ik hoop dat de volgende boeken die ik van Stephen ga
lezen ook weer zo goed zijn als zijn als Dodelijk dilemma, mijn
eerste kennismaking met Stephen King op 14 jarige leeftijd. Dit
boek was er in ieder geval wel weer één.