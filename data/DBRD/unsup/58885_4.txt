Henning Juul is een Noorse journalist voor de internetkrant 123Nieuws. Hij gaat voor het eerst weer aan het werk na 2 jaar afwezigheid. Twee jaar geleden is bij een brand in zijn woning zijn zoon Jonas omgekomen en Henning heeft ernstige brandwonden opgelopen.

Het lichaam van een vrouw wordt in een tent gevonden. Zij is gestenigd. Het gaat om de studente aan de filmacademie Henriette Hagerup. Doordat zij gestenigd is en een islamitische vriend heeft, wordt meteen naar de Sharia verwezen. Henning denkt hier anders over en gaat op onderzoek uit. In het filmscript van Henriette zitten aanwijzigen voor de moord. Alleen Henning heeft door wat er speelt en dit is levensgevaarlijk voor hem.

Het is een spannend boek dat makkelijk leest en niet voorspelbaar is.