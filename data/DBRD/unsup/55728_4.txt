De vijf sterren die de Detective & Thrillergids aan dit boek geeft, is wat overdreven. Voor een goedgeschreven verhaal met interessant plot zit je bij Follett altijd goed, maar verwacht qua karaktertekening geen diepgang, en dat is m.i. toch wel een voorwaarde om die vijf sterren te verdienen.
Follett voert weer een aantal personages op die op allerlei manieren met elkaar te maken hebben. Zo is er het gokverslaafde zoontje, dat een virus gaat stelen uit het bedrijf van zijn vader om zo zijn gokschulden te kunnen voldoen. De beveiliging van het bedrijf is in handen van een vrouw die verliefd wordt op de baas, zodat ze nog dichter in de buurt van het zoontje kan komen. Deze vrouw krijgt door het misdrijf te maken met een hoofdinspecteur, die haar ex blijkt te zijn en die bevriend is met een roddeljournalist die uiteraard alles wil weten van dit misdrijf. Tussendoor zijn er nog leuke verhaallijnen, zoals de puberende kinderen van de familieleden die tijdens kerst bijeenkomen in het huis van de grote baas van het bedrijf waar het virus zich bevond.
Follett heeft weer een boek vol actie geschreven.