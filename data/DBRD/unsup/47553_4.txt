Het was even schakelen. De insteek binnen het genre fantasy met magie werd op een iets andere manier toegepast dan verwacht. Vaak is de hoofdpersoon de oppermachtige of de sidekick van de sterkste, etc, etc. Nu laat Vogelvrij heel sterk zien, dat dat maar net is, hoe je het bekijkt. Als je als onderdrukte slaaf tegen je sterke heerser in opstand durft te komen. Wie is er dan in de primaire basis sterker? Een ander sterk thema binnen dit boek vind ik, ieder huisje kent zijn kruisje. De hele wereld laat tegenwoordig zijn leven vanuit het mooiste perspectief zijn. Is dit altijd wel de waarheid? Is het leven binnen het gezin van de toekomstige clanprins wel zo ideaal en is iedereen oppermachtig? Je rolt regelmatig van vraag - naar antwoord en een nieuw antwoord, kan een nieuwe vraag uitlokken. Daarom is Vogelvrij echt een pageturner. Als je eenmaal in het verhaal zit, dan laat het je niet meer los. Je wil begrijpen wat er allemaal gebeurd binnen de clan, wat welke bevolkingsgroepen met zich meedragen en waarom de magie binnen de clan lijkt af te nemen? Dan is dit zeker een boek voor jou!

Ik was eigenlijk op een punt, dat ik wilde stoppen met series te lezen. Er zijn zoveel standalone boeken die ook goed zijn. Toch heeft Vogelvrij mij weer laten zien, waarom ik van fantasyseries hou. Wel vraag ik me af, hoe je dit 6 boeken lang boeiend houdt.