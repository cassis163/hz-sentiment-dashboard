Nadat het boek al enkele jaren op de plank heeft gelegen nadat ik het een keertje cadeau had gekregen, besloot ik nu eindelijk een poging te wagen. Ik heb er eigenlijk spijt van dat ik het boek zo lang links heb laten liggen! Wat een ontzettend grappig verhaal. Het is een origineel onderwerp, met originele problemen van de hoofdpersoon, waarmee je vanaf de eerste bladzijde al een band schept. Pia is een uniek personage, met een ander soort humor. Verfrissend en enorm genoten! Reken maar dat ik deel 2 (de liefdespolitie) zeker ook ga lezen!