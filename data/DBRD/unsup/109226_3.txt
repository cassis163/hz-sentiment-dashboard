Je bent nu van mij gaat over Anna, die een fatale fout maakt. Tijdens een redactie uitje van het tijdschrift waar ze werkt heeft ze een one night stand. Althans dat denkt ze. Chris (de man die de "gelukkige" is) denkt daar heel anders over en begint haar te stalken. Anna moet zich in allerlei bochten wringen en stelt haar moeder op de hoogte. Haar moeder gaat zich er ook mee bemoeien en dan gaat het mis.
Helaas wordt het boek nergens echt spannend en kabbelt het verhaal maar een beetje voort. De plot is nog redelijk spannend en het boek leest heerlijk vlot weg. Al met al voor mij net een voldoende.