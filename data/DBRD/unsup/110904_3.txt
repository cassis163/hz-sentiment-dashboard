Best een bijzonder boek dit, het verhaal is in briefvorm, wat leuk en origineel is, maar af en toe ook wat rare zinnen opleverde, daar komt nog bij dat er sowieso wat kleine foutjes in het verhaal zitten, het één stoorde meer dan het ander.
Toen ik de tekst op de achterkant van het boek las, verwachtte ik wel meer te lezen over het feit dat ze op een gegeven moment niet meer in de sekte zit, maar na het gelezen te hebben kwam ik erachter dat eigenlijk de complete brief daarover gaat, ze heeft hem geschreven nadat ze eruit ging.
Het verhaal zelf leest ietwat zweverig, en terwijl Alicia druk bezig is met het beleven van alles in de sekte, ben jij al druk aan het nadenken wat er dan allemaal mis aan is.
Toch heb ik het hele verhaal in een soort roes gelezen, het heeft zo zijn mindere kanten, en het blijft me ook niet achtervolgen zoals andere boeken dat doen, maar het achtervolgt me wel, op een andere manier, als ik aan dit boek denk, denk ik namelijk ook aan de schrijfster, Anna van Praag.
Ik vraag me af in hoeverre dit verhaal echt gebeurd is, en hoe het af is gelopen met Alicia's familieleden, ik denk minder aan de hoofdpersoon, maar des te meer aan de anderen.