Spannend, accuraat en in gemakkelijke taal geschreven: het is niet vreemd dat dit boek een grote hit is geworden. Er zijn weinig boeken waarin je je zo betrokken voelt met de hoofdpersoon, er zijn gedeeltes waarin je aan je eigen geheugen gaat twijfelen. Hoewel het boek in het midden zijn snelheid even verliest, blijft de drang om nog even verder te lezen en het raadsel verder te ontrafelen bestaan. Het is misschien wat langdradig op het einde, maar op één of twee alinea’s na staan er geen stukken in het boek die niets toevoegen aan de inhoud. Om tot zo’n zinderend einde te komen is nu eenmaal enige opbouw nodig.