Met veel plezier heb ik de belevenissen van Ella in dit boek gevolgd. Ik was met haar in Oxford waar ik rondwandelde tussen de prachtige oude gebouwen en genoot van de heerlijke fish-and-chips. Ook werd ik steeds nieuwsgieriger naar Jamie, de natuurlijk veel te knappe en intelligente docent.Het plan: friends with benefits, tja, gaat dat ooit goed? Je voelt al wel aankomen dat Ella het moeilijk gaat krijgen om na een jaar weer afscheid van Jamie te nemen, maar de daadwerkelijke reden blies mij wel van mijn sokken. Na die onthulling genoot ik eigenlijk nog meer van het boek en leefde ik pas echt mee met de personages. Het leven is niet voorspelbaar en pas op het moment dat er iets wezenlijks gebeurt, weet je hoe je daarop reageert. Mooi om de gedachten en de keuzes van Ella te volgen en wat heeft Julia Whelan een mooi einde aan dit boek gegeven.