Het verhaal kent verschillende hoofdpersonen. David die een boek aan het schrijven is en op zoek is naar zijn oudgeliefde Kay die plotseling is verdwenen. Marcia die David ontmoet en verliefd op hem wordt en soms geen hoogte van hem kan krijgen. En dan hebben wij Emma nog die bij Ben poseert.

Kay komt in het boek steeds weer ter sprake. David laat weinig over haar los maar Marcia komt er toch achter wat Kay voor David heeft betekend. Het verhaal speelt zich in Brussel af waar Marcia woont en David tijdelijk is. David komt oorspronkelijk uit Californië waar Kay verdwijnt en wat in zijn boek veelvuldig ter sprake komt. Marcia gaat David achterna als hij onverwachts naar Californië vertrekt zonder iets te zeggen. Marcia komt steeds meer te weten over Kay. Komt zij ooit nog terecht en hoe vergaat het tussen Marcia en David.

Het boek is wat onsamenhangend geschreven en ik moest iedere keer weer schakelen over wie het hoofdstuk ging. Prettiger was geweest als dat er boven had gestaan. Een verhaal wat goed beschrijft wat verdwijnen is en over de landschappen. Spannend wil ik de roman niet noemen. Melancholisch beschrijft dit boek wel goed. Het boek trok mijn aandacht doordat het in Brussel en Californië plaatsvond maar ik had hier andere verwachtingen bij. Meer het vakantiegevoel wat ik nu miste.