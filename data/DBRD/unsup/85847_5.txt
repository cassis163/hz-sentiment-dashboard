Toen ik dit boek zag was ik alleen al verliefd op de kaft. Prachtige kleuren maken dit boek een werkelijke blikvanger! En een titel die stof tot nadenken geeft.
Met een toen ik begon in dit boek werd ik compleet in het verhaal getrokken. Een roman over kindermisbruik en verwaarlozing, maar nog belangrijker misschien de lange termijneffecten waar mensen liever hun ogen voor sluiten is knap! En ze heeft het boek geweldig neergezet! Tijdens het lezen voel je de rollercoaster aan emoties, het verdriet, de euforie van een overwinnen en de liefde tussen Mallory en Rider. Dit boek houdt je compleet in je greep en laat je na het lezen van het boek ook nog goed nadenken.