Een prachtig boek dat keer op keer opnieuw gelezen kan worden, zonder te vervelen. Een terechte winnaar van Zilveren Griffels! De spanning in het boek bouwt zich al snel op, waardoor je gelijk goed in het verhaal zit. Het boek zit vol prachtige, gedetailleerde beschrijvingen, waardoor je zelf ook het gevoel kunt hebben dat je wordt meegevoerd in het verhaal van de GVR. Er zitten veel spannende gebeurtenissen in het boek, waardoor je je geen seconde hoeft te vervelen. Het ene probleem lijkt opgelost, of het volgende staat alweer voor de deur. Een boek dat je het liefst in één keer uitleest (en daarna nog eens)!