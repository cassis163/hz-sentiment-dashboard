Moordvrienden is het eerste boek dat ik van Nele Neuhaus heb gelezen, dus ik was heel benieuwd. De kaft van het boek vond ik mooi, donker, deed me denken aan iets gevaarlijk. In het begin moet je wel wennen aan de schrijfstijl in het Duits. Het boek is vlot geschreven maar de vele personages maken het ingewikkeld.

Het verhaal begint alvast gruwelijk. Er wordt een hand gevonden. Waar is het lijk gebleven? Wie is het? Is het een man of een vrouw? Waarom is hij/zij vermoord? Wat heeft de dierentuin ermee te maken?

In een olifanten verblijf wordt een hand gevonden. Ze kammen heel het verblijf uit en al gauw vinden ze een voet en het overgebleven lijk. Het gaat om een milieu-activist. Hans-Ulrich Pauly was een leraar die door heel veel mensen geliefd was. Sommigen konden hem niet horen of zien. Het is aan Rechercheur Olivier von Bodenstein en Pia Kirchhof om de moord op te lossen. Je leert Pia en Olivier beter kennen in het verhaal. Pia heeft in haar leven al heel wat meegemaakt. Kan zij haar problemen gescheiden houden van haar werk of neemt ze ze mee? Olivier heeft een super drukke job en een gezin. Zijn vrouw heeft ook een druk leven. Overleeft hun huwelijk dit?

In het begin van het boek moet je echt je hoofd erbij houden. Naarmate het verhaal verder gaat gebeurt er vanalles. Onverwachte, gruwelijke dingen. Er zijn heel veel personages, dat maakt het leuk en je wordt constant op een ander spoor gezet naar de dader. Komen ze te weten wie de dader is? Kunnen ze hem pakken? Lees daarom dit spannende boek.

Ga ik er nog lezen van haar? Ja, het las vlot en is spannend, mooi.