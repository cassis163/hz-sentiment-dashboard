In Zand erover, het nieuwe boek van Elsbeth Witt, leren we Fien kennen, een dertiger die alles achterlaat om opnieuw te beginnen in Vlieland. Het boek bevat korte hoofdstukken geschreven in de tegenwoordige tijd afgewisseld met flashbacks. Dit boek is mijn eerste kennismaking met Elsbeth Witt, de schrijfster van de Barista-trilogie.

Op zich is het geen origineel verhaal, een jonge vrouw laat haar partner zitten, verliest haar vrienden en haar job en wil op een eiland opnieuw beginnen en komt door een toevallige een oude jeugdliefde tegen. Je kan waarschijnlijk met deze korte omschrijving al raden hoe het boek zal eindigen? Toch leest het ontzettend vlot en stop je niet met lezen tot je het boek uit hebt.

Er komen wat zwaardere themaâ€™s aan bod die voor diepgang brengen, maar dit zonder dat je er als lezer zwaarmoedig van wordt.

Het boek bevat herkenbare elementen, laat je lachen en af en toe slikken, en het bevat romantiek. Naar mijn mening een echt feelgoodboek dat zorgt voor de nodige ontspanning na een drukke werkdag.