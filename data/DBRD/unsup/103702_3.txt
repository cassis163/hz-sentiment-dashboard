In 'Stilleven' maken we voor het eerst kennis met de gemoedelijke, vriendelijke en scherpzinnige hoofdinspecteur Armand Gamache van de Suret√© de Quebec. Hij onderzoekt de dood van een oud-lerares in het lieflijke dorpje Three Pines; is hier sprake van een jachtongeluk of is het moord?
Hij vestigt zich met zijn team in het dorp, observeert, kijkt, ondervraagt en legt veel geheimen bloot. Maar of hij de moordenaar ook te pakken kan krijgen?

Louise Penny schrijft geweldig goede whodunnit's in de stijl van Agatha Christie en Alexander McCall Smith. Het lijkt allemaal erg kneuterig en alledaags, maar vergis je niet in die twee elementen. Alledaagse mensen kunnen venijnige moordenaars zijn!
Na 'Stilleven komt het (ook erg goede) IJskoud, maar ik heb helaas geen verdere NL'se vertalingen van haar boeken kunnen vinden, terwijl ze veel meer delen met Gamache geschreven heeft. Jammer!