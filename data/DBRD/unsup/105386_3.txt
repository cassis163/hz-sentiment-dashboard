Gerry en Stella, een ouder Iers echtpaar, maakt een uitstapje naar Amsterdam, een winterbreak. Ook al komen ze van oorsprong uit Ierland, ze wonen nu in Schotland. De sporen van de terreur in Ierland hebben hun sporen nagelaten in het leven van Gerry en Stella. Gerry vlucht in de drank en zakt steeds verder in het alcoholisme. Stella is het helemaal zat en zou graag toetreden tot de Begijnen in Amsterdam. Maar de orde van de Begijnen stelt niet meer voor zoals Stella gedacht had. Het zijn nu gewone appartementen met een wachtlijst van heel veel jaren. Dan komt het moment van de waarheid, ze moeten beiden kiezen voor elkaar of toch voor zichzelf?

De uitgave is een paperback maar wel een mooie paperback. Ieder hoofdstuk begint met een rijtje grachtenhuisjes en die vind je ook op de binnenkant van de kaft. Het is geschreven in chronologische volgorde met flashbacks. Het is leuk om te lezen hoe toeristen Amsterdam in de winter zouden kunnen beleven maar de flashbacks en de bijkomende emoties en het gewone dagelijkse leven van een wat ouder koppel maken het boek compleet. Toch vraag ik me af of jongeren dit boek zouden kunnen waarderen. Ik vond het een bijzonder boek, maar echt jong ben ik dan ook niet meer.

Bernard Maclaverty is geboren in Belfast, Noord-Ierland maar woont al sinds 1974 in Schotland waar hij als leraar heeft gewerkt. Zijn debuut kwam uit in 1977. Hij schijnt vooral bekend te zijn van de romans Lamb en Cal die ook verfilmd schijnen te zijn. Verder schreef hij o.a. een kinderboek en verhalenbundels. Sinds 15 jaar is dit weer zijn eerste roman. Hij kreeg heel goede recensies in de pers en hij was met deze roman in Ierland “Book Club Novel of the Year”. Het boek schijnt verfilmd te worden door regisseur John Corwley bekend van de film Brooklyn.

Ik vond het een prettig boek te lezen, maar niet heel bijzonder en werd niet echt verrast. De taal vond ik niet heel bijzonder maar dat kunnen komen omdat het een vertaling is. Ik vond de maniertjes van ieder, de kibbelpartijtjes, het gewone leven leuk beschreven en goed voorstelbaar. Omdat het een leuk boek is maar zeker niet voor een groot publiek geeft ik het boek 3 sterren.