Wie houdt van de schrijfstijl en vertelkunst van Süskind in Das Parfum zal ook genieten van de verhalenbundel 'De duif, en De erfenis van Maître Mussard'. Onverwachte twists, een scheutje absurdisme, soms wat symboliek, wat (zwarte) humor en de kabbelende heldere schrijfstijl maken van de meeste verhalen echte pareltjes. Zelf vond ik Het dictaat van de diepgang, Amnesie in litteris en De duif het mooist. De strijd - over een schaakwedstrijd vond ik minder geslaagd en hier en daar schemert maniërisme en voorspelbaarheid door in de verhalen (daarom geen vijf sterren), maar al met al heb ik lang niet meer zo'n goed boek gelezen.