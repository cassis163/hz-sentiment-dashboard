De president is het vierde deel van de Orphan X reeks van schrijver Gregg Hurwitz. Orphan X, De nergensman en De rekruut zijn de andere delen. Gregg Hurwitz heeft inmiddels 16 thrillers op zijn naam staan en zijn boeken zijn in 22 talen uitgebracht. Ook schrijft hij screenplays voor Disney, Paramount, Warner Bros. en MGM, maar ook graphic novels voor Marvel en DC Comics.

Evan Smoak, heet ook Orphan X en Nowhere Man. Als de Nowhere Man (nergensman) helpt hij mensen die zijn hulp nodig hebben en via een speciale telefoonlijn contact met hem op kunnen nemen. Als Orphan X was hij een geheim agent die missies uitvoerde in opdracht van de overheid. Maar als Orphan is hij een tijd geleden al gestopt, en de overheid ontkent zijn bestaan.

Dan wordt van hogerhand besloten om alle nog in leven zijnde Orphans uit de weg te ruimen en heeft Evan geen andere mogelijkheid dan de man te doden die hem dood wil. Maar het zou niet eenvoudig worden, want deze persoon is de president van Amerika en daardoor de best beveiligde persoon ter wereld.

President Bennett wil Evan dood, maar omdat hij dit niet zelf kan doen, schakelt hij de allereerste rekruut van het Orphan project in: Orphan A. Dit is de enige persoon die de kwaliteiten en ervaring heeft om het tegen Orphan X op te nemen.

Natuurlijk speelt ook het privéleven van Evan een rol, en blijft de vraag: zou hij ooit een normaal leven kunnen leiden?

En de andere verhaallijn die zich afspeelt als Nowhere man speelt natuurlijk ook een grote rol in dit boek. Kan hij zijn belofte waar maken om Trevon te helpen, nu hij zelf “doelwit” is?

Kortom het boek kan je niet wegleggen want het zit vol spanning. De acties worden zo goed omschreven dat je het zo voor je kan zien gebeuren. Maar doordat je Evan ook persoonlijk leert kennen in zijn dagelijkse leven, lees je ook dat hij een man is die gevoelens heeft en niet alleen een harde actieman is.

“De president is de top van de Orphan X reeks”