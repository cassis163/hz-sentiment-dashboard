Eigenlijk zou ik dit boek drie-en-een-half duimpje willen geven maar dat kan niet.
Dit is een ietwat vreemd verhaal in twee delen. Achteraf heb ik begrepen dat het om twee oudere verhalen gaat die Hella S. Haasse aangepast heeft tot een boek in twee delen. Dat is wel aardig gelukt.
Het eerste deel gaat over een vrouw die geobsedeerd raakt door een man die zij als de vertegenwoordiging van het kwaad ziet. Haar obsessies en haar inmenging in de levens van haar broer en neef hebben nogal verregaande gevolgen en doen haar in een psychiatrisch ziekenhuis belanden. In het tweede deel reist haar neef met zijn vrouw naar Venetië alwaar de tante, na uit de inrichting ontslagen te zijn, tot bijna aan het eind van haar leven als gezelschapsdame voor een kinderlijke adelijke dame heeft gewerkt. De neef had zijn tante die inmiddels is overleden, belooft dat hij een tas met brieven alsnog in Venetië zal ophalen. De beslissingen die vervolgens door de neef en zijn vrouw worden gemaakt hebben ook weer gevolgen.