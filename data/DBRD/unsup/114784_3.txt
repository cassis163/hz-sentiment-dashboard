Het verhaal gaat over Agatha, een alledaagse vrouw. Ze werkt in een supermarkt, heeft een vriend die bij de Marine is, woont op een appartement en is zwanger. Aan de anderzijde is er Meghan. Zij is de perfecte huismoeder met een man die voor de televisie werkt. Ze heeft twee kinderen, haar eigen blog, een mooi huis en is ook zwanger. Agatha en Meghan zijn beide even ver in hun zwangerschap.
Agatha is jaloers op Meghan haar perfecte leven en ze zou zo graag vriendinnen met haar worden. Uiteindelijk vindt ze een manier om contact te maken en staan ze aan het begin van een vriendschap. Zo dringt Agatha het leven van Meghan binnen.

‘Verwachting’ heeft korte hoofdstukken verteld vanuit Agatha en Meghan. Beide personages worden goed uitgediept maar er mist toch iets. Het zijn misschien voor de handliggende details die de personages ‘te gewoon’ maken of die gebeurtenissen ‘te overdreven’ maken.
De openingszin “Ik ben niet de belangrijkste persoon in dit verhaal” (Agatha) maakt je wel nieuwsgierig. Gaandeweg kom je te weten wat ze ermee bedoelt maar echte spanning is niet aanwezig. Het verhaal is makkelijk en vlot leesbaar en sleept je op een of andere manier wel mee.

Michael Robotman is thrillerauteur en journalist. Hij is al enkele keren genomineerd en bekroond voor zijn misdaadboeken. Zijn debuut is ‘De verdenking’, een begin van de succesvolle en populaire reeks met als hoofdpersonage Joseph O'Loughlin en Vincent Ruiz.
‘Verwachting’ is zijn vierde boek die losstaat van de serie.

Mijn verwachting voor dit boek lagen zeer hoog omdat Michael Robotham zeer goede kritieken krijgt voor zijn vorige boeken. Helaas is dit een beetje tegengevallen.
Het is gewoon een goed boek. Niets meer en niets minder. Wel fijn om te lezen, je hebt er wel plezier aan. Voor mij persoonlijk, te weinig spanning en het verhaal heb ik precies al eens eerder gelezen.