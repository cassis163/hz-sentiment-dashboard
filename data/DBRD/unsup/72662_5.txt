Het is nu toch onvoorstelbaar dat sommigen in de jaren zestig-zeventig nog echt dachten dat homoseksualiteit te genezen was door een hersenoperatie??!!
Misschien zijn er nu nog wel die dit denken. Nou dan moeten ze dit boek maar eens heel gauw lezen.
Beter nog: je zou willen dat alle ouders die moeite hebben met de homoseksualiteit van hun kind dit boek lezen.
Yves Navarre vertelt in deze roman het verhaal van Bertrand die door zijn ouders - een ministersfamilie in Parijs - naar een kliniek in Barcelona wordt gestuurd om te 'genezen' van zijn homoseksuele aanleg. Wat zo'n chirurg daar doet zal wel tot de geheimen van de medici gerekend moeten worden, maar het resultaat is godsgruwelijk. Het kan niet dat je dit onberoerd laat.
Navarre heeft een adembenemend boek geschreven!