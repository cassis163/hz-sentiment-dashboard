Straf is het debuut van Birger Baug.

Het verhaal speelt zich af in Oslo. Politie-inspecteur Halvor Heming wordt geconfronteerd met drie vreemde moorden. Hij wordt heen en weer geslingerd tussen zijn werk en zijn drukke gezin met drie jonge kinderen. Zijn vrouw Birgitte heeft ook een carri√®re, dus veel van het gezinsleven komt ook op zijn schouders terecht. Het 13-jarige jongetje Kris wordt in 1962 op school gepest door vijf jongens en pleegt daardoor zelfmoord. In 1986 worden er drie moorden gepleegd. Halvor Heming en zijn team, waaronder zijn collega Kristine Holm komen erachter, dat de drie mannen vroeger in dezelfde klas zaten. Ze maakten toen deel uit van een groepje van vijf jongens, die bekend stonden als pesters. De andere twee overgebleven mannen krijgen politiebewaking om te voorkomen, dat zij ook vermoord worden. Alleen, wie heeft er een motief om deze mannen nu te willen vermoorden? Langzamerhand wordt het verband met de gebeurtenissen uit 1982 duidelijk.

Straf is voor Birger Baug eigenlijk een soort therapie om zijn verontwaardiging van zich af te schrijven. Hij had als journalist te maken gekregen met een geval van zelfdoding na ernstige pesterijen van een Indisch jongetje. De pesters konden alleen maar vervolgd worden voor bedreiging. In een interview zegt Birger Baug, dat hij journalist is geworden om verschil te maken voor mensen die een soort woordvoerder nodig hadden. Dit probeert hij momenteel te doen via zijn boeken, waardoor hij een breder publiek trekt.

De karakters van de hoofdrolspelers worden goed beschreven. De plot is verrassend. Met Straf heeft Birger Baug een ontroerend en spannend boek geschreven over het thema pesten. En nu maar hopen, dat Birger Baug ook veel mensen bereikt en ze laat nadenken wat pesten allemaal met een mens kan doen. Vier sterren voor dit spannende debuut.