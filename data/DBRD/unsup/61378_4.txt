Het begin december in het Nederlands verschenen boek De Nachtroos van Lucinda Riley is niet recent door de auteur geschreven, maar dateert al van 2013. Het verscheen toen als 'The Midnight Rose' op papier bij Pan MacMillan (www.panmacmillan.com) , een divisie van de Londense uitgeverij Macmillan Publishers Limited. De ebook-uitgave van het boek kwam in de loop van het volgende jaar uit. In 2014 begon ze, daarna, ook aan het eerste deel van de Zeven Zusters-serie.

Het is dus niet zo, dat Lucinda in 'De nachtroos' opnieuw haar in de populiare Zusterserie beproefde formule uitvoert. Het tegendeel is zelfs het geval. In de Zeven zusters zet Lucinda haar succesformule voort, die ze o.a. in The Midnight Rose ook al voortreffelijk hanteerde.

Dat oudere boek is nu -in alle haast waarschijnlijk- óók in het Nederlands uitgebracht, vanwege de enorme populariteit die Riley -geheel terecht naar mijn smaak- ook in ons land geniet. Nu pas waarderen ook wij blijkbaar het trucje, dat Lucinda al in een heel vroeg stadium van haar schrijverschap ontdekte en dat ze intussen heel slim wereldwijd in 36 landen en in 25 talen te gelde weet te maken. Dat succes gun ik haar graag. Want ook ik geniet van haar schrijfstijl, haar wisselingen en en haar plots. Al komen die uiteindelijk qua aanpak in haar boeken uiteindelijk allemaal toch op hetzelfde kunstje neer..

Jan Bartelds