‘Recensie geschreven door auteur: Frans Claessens.

Het boek: ‘ZAND, ZEEP & SODA VERHALEN’ vertelt een prachtig verhaal over de eeneiige tweeling zusjes Carla en Conny, wat zij tijdens een zomervakantie zoal beleefden in de plaats Egmond aan Zee. Het boek had net zo goed de titel: ‘Een prachtige vakantie voor een eeneiige tweeling’ kunnen hebben.

In het boek wonen zij met hun ouders in Amsterdam, maar als de kinderen grote vakantie hebben, gaan zij met hun ouders en een oudere zus meestal naar hun zomerhuisje in de duinen van Egmond aan Zee. Daar genieten zij dan van een gezellige vakantie.

Regelmatig komen er dan ook hun opa en oma, ooms en tantes of goede bekenden van hun ouders logeren en meestal gebeurd er dan wel iets, wat niet voorzien is. In de zomervakantie moet hun vader evengoed gaan werken in Amsterdam, maar komt wel in de weekenden naar Egmond aan Zee om ook even te genieten aan het strand.

Ook zijn er in het boek wat minder leuke belevenissen te lezen, maar helaas horen die eenmaal ook in het leven van deze tweeling. Zoals je in het boek zult lezen, hebben de eeneiige tweeling zusjes het best naar hun zin, in Egmond aan Zee en trekken veel op met een jongen, die Hugo heet.

De schrijfster: ‘Carla Westerbeek-Sikkes’, heeft het boek opgedeeld in hoofdstukken en in ieder hoofdstuk zult u merken dat er wel wat anders te beleven valt. Het is een waargebeurd verhaal, want de schrijfster van het boek speelt er namelijk de hoofdrol in.

Persoonlijk vind ik de cover erg mooi geworden, ook omdat de foto op de cover echt van de tijd is waar het boek over gaat en dat de drie genoemde personen daarop staan afgebeeld.

Het boek is aan te raden om te gaan lezen, want dan kun zien waar kinderen in hun jongere jaren al van kunnen genieten.

Over de auteur

Carla Westerbeek-Sikkes is nu woonachtig te Vinkeveen, de provincie Utrecht. Dit boek is verschenen in november 2010, maar is en blijft een zéér boeiend boek.

Uitvoering

Uitgever: CLWS
ISBN10 9090254889
ISBN13 9789090254883
Paperback, 274 pagina’s
Over Frans Claessens
Frans Claessens (1960), eigenaar van de website:
www.geopend-boek.simplesite.com en auteur.