Dit is het tweede deel van de onzichtbare maalstroom cyclus. En wat heb ik weer genoten.
Edison (Walraven) en Rune ( Mathijsen), zijn op zoek naar een andere dubbelganger van Werner Boren. Ze komen terecht in een parallelle wereld, die weer veel op hun eigen Otrostaadt lijkt, alleen is het daar nooit dag. Deze wereld lijkt zich op te houden in Schemering en Nacht. En wat voor wezens en dingen daar op je loeren? Als ze in het duister op je loeren, kan het niet veel goeds zijn!
Rune heeft in dit verhaal een aanbidster: Deira, een meisje van veertien jaar oud. Zij is heel bijzonder, ze is net zoals Odette. Kan in haar eigen wereld springen. De wereld is geschapen door iemand anders, maar zei neemt het over. Het is de wereld waarin de Vorstin van de Kou gevangen zit. Als zij uit deze wereld kan ontsnappen, gaan alle werelden er aan ten onder. Want zij zaait alleen kou, verderf en kwaadaardigheid rond.

Heike Krim en Odette zijn natuurlijk ook weer van de partij. Samen met Rune en Edison doen zij er alles aan om de Vorstin tegen te houden. . De Vorstin wil Deira hebben. Dus ze besluiten om het meisje onder hun hoede te nemen.
Heike leert haar gave beter gebruiken en probeert iedereen die haar lief is te beschermen. Er dreigt een nieuw Nullpunt! Kunnen ze dit voorkomen? Het vorige Nullpunt heeft een heel deel van haar Otrostaadt weggevaagd!

Wie is toch die akelige Heraut? Ik kreeg echt de kriebels van zijn personage. Een griezelige man!
En hoe zit het met de Schaduwen/ Fantomen, zijn ze echt wel allemaal hun geheugen kwijt?
Er zijn wederom verschillende werelden, de personages gaan heen en weer, van de een naar de ander. Maar qua sfeer is het je meteen duidelijk waar ze zijn. En of het een goede of een nare versie is van Otrostaadt. En die nimfen zijn ook zo goed op papier gezet. Het is net alsof je erbij bent in die vijver! (wel ademhalen als je mee onder water duikt). De schrijver schrijft sowieso erg beeldend. Dus je ziet de steden, werelden, mensen en wezens zo voor je tot leven komen. Heerlijk is dat!

Je leert Heike ook weer een beetje beter kennen. Maar ook Odette en wat haar bezig houdt. Edison is echt mijn heldin in deze cyclusâ€¦.Maar ik heb een nieuwe held, na dit boek: Rune. Zijn hart zit op de goede plek en hij doet wat hij kan. Bewondering voor zijn personage. Vooral om wat hem overkomt en hoe hij zich er doorheen sleept!

Het einde! Wow! Ik ben zo blij dat ik meteen door kan met boek 3 van de week! Lol. Het einde is zo spannend en goed. Ik wil meer!!!!!!!!
Wederom weer een mix van Fantasy, SF en Horror. Echt uniek en origineel!
Ik vind het ook net weer een stukje beter, dan het eerste boek. Het leest nog vlotter. Dat las het al, maar nu is het nog spannender, dus je kunt het echt niet wegleggen. Het is dat ik andere dingen moest doen. Lol, anders had ik non-stop doorgelezen.

Het boek krijgt van mij 4,5 sterren. Een dikke 9 van de 10 dus!