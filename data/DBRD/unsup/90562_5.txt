Ik heb het boek pas uit en zit nog overdonderd na te zinderen van dit prachtige familie-epos. Voor allen die zich graag laten meeleiden in familiekronieken en historische verhalen is Jacob besluit lief te hebben het eerste boek dat moet aangeschaft worden. Florescu beschrijft hier op grandiose wijze de geschiedenis van de familie O(Au)bertin maar meer dan dat is het een aangrijpend overzicht van driehonderd jaar Lotharingse-Roemeense geschiedenis beginnend bij de dertig-jarige oorlog en eindigend bij de overheersing van het Stalinrigime. Florescu beschrijft dit alle niet chronologisch maar je wordt als het ware op een meesterlijke wijze via verhalen, gedachten en mondelinge overleveringen heen en weer geslingerd tussen al die verschillende tijdsperiodes. De rode draad daarin is de familiekroniek van ‘Jacob met een c’. Florescu is een verhalenverteller die met zijn prachtige beschrijvingen van personages, gevoelens, tradities het onrecht van oorlog en zijn gevolgen voor gewone boeren die alleen willen (over)leven op een meesterlijke wijze neerzet.
Pas als je het laatste deel leest begrijp je de titel: ‘Jacob besluit lief te hebben’
http://www.boekensite.gent/node/138