In "München 1938" neemt Robbert Harris ons mee naar de wereldpolitiek aan de vooravond van WO II. Oostenrijk heeft reeds de Anschluss gemaakt met Nazi Duitsland, en Hitler staat op het punt om zich Sudetenland tot dan een onderdeel van Tsjecho-Slowakije toe te eigenen. In deze feitelijke weergave van de geschiedenis is een flinterdun fictief verhaal verweven van een tweetal diplomaten in de marge van de beide diplomatieke delegaties. Aan de ene kant Herr von Hartmann die als vertaler is toegevoegd aan de Duitse delegatie, aan de andere kant Hugh Legat, de derde secretaris van Chamberlain. Beide heren kennen elkaar van hun studie in Oxford en ondanks dat zowel von Hartmann als Legat hun beider landen onvoorwaardelijk trouw zijn proberen ze een oorlog in Europa te voorkomen. Harris geeft een mooie inkijk in de diplomatie en de tijd en omgeving waar het zich afspeelt en beschrijft de vier dagen van de onderhandeling als een verslag waarbij hij dicht bij de waarheid lijkt te blijven en wat uiteindelijk leidde tot het zonder bloedvergieten afstand doen van Sudetenland door Tsjecho-Slowakije aan Nazi-Duitsland.
Harris deed dit kunstje natuurlijk eerder, een fictief verhaal en/of personages verwikkelen in historisch kloppende feiten, en steeg daarbij soms tot grote hoogte. In "München 1938" is dit helaas niet gelukt. Het fictieve verhaal doet er maar een weinig toe en voldoet zeker niet aan dat wat je van een boek in de categorie thrillers en spanning mag verwachten.