Quest, is een blad met populair wetenschappelijke artikelen, uitgezocht en uitgewerkt voor een groot lezerspubliek.
Het blad bestaat nu al 15 jaar, vandaar deze selectie van 75 hoogtepunten uit die jaren.
De artikelen gaan onder andere over voeding, psychologie, geschiedenis, wetenschap, natuur , architectuur en techniek, een breed interesseveld.
Zo is er bijvoorbeeld de ontdekking van een waterkever met penis, die niet zou misstaan in het sprookjesbos van de Efteling.
En over mannen met zwangerschapskwalen, hoe is dit mogelijk? We lezen er alles over.

De makers van Quest reizen stad en land af , op zoek naar de opvallendste en interessantste verhalen uit de wetenschap,
Ze gaan de hele wereld over en spreken met veel mensen en krijgen daardoor de meest boeiende verhalen te horen.
In dit boek wordt ook verteld hoe de verhalen tot stand gekomen zijn en dat er daarbij wel eens wat mis kan gaan.
De eerste Quest bijvoorbeeld was zo slecht dat hij werd vernietigd, iets wat we ons nu niet meer voor kunnen stellen.
Maar werden alle 3000 exemplaren vernietigd?
Dat toch ook weer niet, een paar exemplaren bleven gespaard.
Daarom kunnen we nu, 15 jaar later, het artikel "Terug naar de maan " alsnog lezen.
Een goed artikel was het niet, maar wel een duidelijk voorbeeld voor de redactie van Quest hoe het voortaan niet moest gaan.
Best of Quest biedt daarom ook een unieke inkijk in de totstandkoming van dit interessante blad.

Mooie duidelijke druk en vormgeving, stevig papier, bijbehorende boeiende illustraties maken het lezen van deze speciale uitgave een waar genoegen.
Ook voor de mensen die het blad in al die jaren gevolgd en gelezen hebben.
Een boek om steeds weer ter hand te nemen en ook aan de omgeving te laten lezen.