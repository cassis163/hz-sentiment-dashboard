Het is heel fijn de boeken over Mma Ramotswe te lezen, tussen allerlei dikke zware pillen door. Ze zijn gemoedelijk, er wordt nuchter en helder nagedacht en ze zijn vaak ook erg grappig.
Natuurlijk verloopt het leven in Botswana ook niet altijd even gladjes: Het detectivebureau heeft concurrentie, de verdiensten zijn slecht. Mma Makutsi is bang, dat er geen geld meer voor een secretaresse/adjunct detective/adjunctgaragemanager zal zijn. Zij besluit een school te beginnen, waar ze type lessen gaat geven aan mannen. Die kunnen dat vaak maar heel slecht.
De aanmeldingen stromen binnen, schrijfmachines worden geregeld en de mannen beginnen met hun lessen. Een van de leerlingen lijkt verliefd te zijn op de lerares. De liefde lijkt wederzijds, maar Mma Ramotswe maakt zich zorgen.