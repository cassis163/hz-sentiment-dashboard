Een makkelijk lezende thriller, ideaal om te lezen tijdens de vakantie,dat is wat ik verwachtte bij een boek van Jet van Vuuren. En deze verwachting werd waargemaakt. Het boek leest lekker, is een thriller maar niet superspannend en de achtergrondinformatie blijft wat beperkt. Toch heb ik wel genoten van dit boek.

Het boek speelt zich af in Den Haag waar rechercheur Anja samen met haar vriendin Britt op zoek gaat naar de dader die jonge vrouwen , die allemaal een account op Tinder hebben, vermoord achterlaat.
Anja onderzoekt de moorden en probeert haar vriendin Britt die een moeilijke tijd heeft gehad bij het onderzoek te betrekken. Verder gaat het boek over 3 stellen die bij elkaar in de buurt wonen en ieder zo met hun eigen problemen kampen.

In het begin is het even lastig inkomen wie wie is maar al snel valt alles op zijn plaats en is het een makkelijk te lezen boek waarin de zoektocht naar de dader je in zijn greep neemt. Niets is wat het lijkt en het blijft tot het einde gissen naar de dader.
Verwacht geen hoogspanning maar op zich zit het verhaal goed in elkaar, hoewel de karakters van mij wel iets beter uitgewerkt hadden mogen worden,

Al met al een aan te raden thriller die inderdaad prima past in het aanbod van de vakantiebieb.