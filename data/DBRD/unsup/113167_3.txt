Ster van acht wordt, zoals bij veel Young Adults het geval is, vanuit de ik-vorm verteld. Dit kan prima werken en soms totaal niet. Een grote portie langdradigheid die het hoofdpersonage met de lezer deelt, zorgt voor enige worsteling en trage vooruitgang. Ondanks dat de eerste vijf hoofdstukken je nog niet echt weten te pakken, wordt er alles aan gedaan om de vaart erin te houden, mede door de goede zinsbouw en de klank van het verhaal. Jonge lezers zullen zich prima in de setting kunnen vinden. Aan de andere kant: de religieuze ondertoon zou deze doelgroep ook kunnen afschrikken.
Echter gebeurt er tot op zekere hoogte vrij weinig. Het wordt snel naar buiten gebracht dat Teagan verliefd wordt op Garreth en vice versa. Dit omdat Garreth haar eigenlijk wil waarschuwen voor Teagans behoorlijk ongeloofwaardige bestemming van het lot, welke zich te snel ontpopt. Hierdoor komt de wending erna heel voorspelbaar uit de verf.
Wanneer het einde van het verhaal nadert, ga je toch stiekem hopen op een plot die je wegblaast. Helaas. Ook de plot kwam erg gewoontjes over, alsof het al eens eerder is gedaan. Het boek bevat gelukkig genoeg spanning, sfeer en is een unieke aanwinst voor Dutch Venture Publishing. Voldoende voor drie-en-een-halve-ster.