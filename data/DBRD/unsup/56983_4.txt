Ik ging dit boek lezen, omdat ik benieuwd was naar de raakvlakken met mijn roman Weekendje Weg. Die bleken er wel te zijn: zussen en geheimen, bijvoorbeeld, maar verder is het toch wel een ander genre.
Het eerste stuk intrigeerde mij. Ik hou van raamvertellingen, verhalen in verhalen en dat is dit. Ik ben niet zo'n romantisch type en het is wel een vrij romantisch verhaal. Wat langdradig af en toe. Of wat te uitleggerig, de lezer wordt een beetje onderschat, vind ik.
Naarmate het einde in zicht kwam, kreeg het boek meer vaart en pakte het me meer. Ik denk dat het uiteindelijk een stuk minder dik had kunnen zijn als er in het midden mat minder werd uitgelegd, of wat dialogen pakkender waren neergeschreven. Wel een echte cliffhanger aan het einde, waardoor ik toch weer nieuwsgierig ben naar deel twee.