Jacoba van Velde was een voor mij onbekende Nederlandse Schrijver. Dankzij Nederland Leest heb ik kennis kunnen maken met haar boek De Grote Zaal. Geen dik boek, slechts 126 pagina’s. Jacoba van Velde heeft tijdens haar leven ook niet veel geschreven, maar 2 romans. Grote Zaal is geen vrolijk boek. Ik heb het boekje heel geboeid gelezen. Een prachtig, tragisch verhaal. Maar wel één wat mij stemt tot nadenken: Over ouder worden, de verzorging van oude mensen, eventuele eenzaamheid, je privacy. Als je er tegenop ziet ouder te worden, raad ik je aan het boek niet te lezen. Zie je er niet tegenop, dan zeker lezen. Het zal je niet tegenvallen.