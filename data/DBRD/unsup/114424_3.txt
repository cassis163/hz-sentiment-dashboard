Als Hannah een baan krijgt bij een uitgeverij waar ze altijd van heeft gedroomd, gaat er een wereld voor haar open. Ze probeert haar verleden een plekje te geven, maar door haar onzekerheden gaat dit lastiger dan gedacht.

‘ Wauw. Ze kon het nog steeds niet geloven! Ze had een echte baan, een fulltime baan en het zou niet eens als een baan voelen maar als een hobby: lezen vond ze heerlijk. Ze kon zichzelf helemaal verliezen in een verhaal, zich onderdompelen in een andere wereld waar zij niet degene was die pijn voelde.’

Luc heeft het allemaal. Genoeg geld, twee goedlopende bedrijven en een bloedmooie verloofde. Dit alles verandert als hij erachter komt dat zijn verloofde vreemd gaat. Niets voelt meer als ‘ thuis’, totdat hij Hannah ontmoet.

In vecht voor jou volgen we afwisselend Hannah en Luc. Het boek begint gelijk met een heftig hoofdstuk. Waardoor je als lezer meteen op het puntje van je stoel zit. Hannah heeft veel meegemaakt in haar leven. Ze komt net uit een heftige relatie waarin haar ex-vriend haar zwaar mishandelde. Luc komt net uit een relatie waarin hij werd bedrogen. Hij komt in eerste instantie misschien over als een arrogante man, maar dat is hij allesbehalve. Als Hannah en Luc elkaar ontmoeten voel je als lezer meteen dat dit een match gaat worden. De vraag is alleen, durven ze zich allebei open te stellen voor de liefde?

Een hoop emoties passeren tijdens het lezen van vecht voor jou. Er wordt een heftig onderwerp aangesneden. Het hoofdonderwerp is de opbloeiende liefde tussen Hannah en Luc. Het is mooi om te lezen hoe Hannah’s personage zich steeds verder ontwikkeld. Ze krijgt in de loop van het verhaal steeds meer zelfvertrouwen. Soms waren er wel wat onduidelijkheden, hierdoor had ik als lezer het gevoel dat ik informatie had gemist. Richting het einde van het boek wordt de spanning opgebouwd, waardoor je nieuwsgierig word gemaakt naar deel twee.

De cover van vecht voor jou is mooi gekozen. Als je het boek hebt gelezen, herken je Hannah in deze cover.

Als je hebt genoten van de 50 tinten trilogie is vecht voor jou misschien ook wat voor jou!