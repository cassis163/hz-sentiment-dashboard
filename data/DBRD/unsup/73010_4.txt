Toen ik dit boek kreeg om te lezen voor Dizzie om er een recensie van te schrijven, begon ik met wat tegenzin aan het boek.
Een boek geschreven vanuit de beleving van een autistische man Don.
Don is getrouwd met Rosie. Op een dag vertelt Rosie onverwachts dat ze zwanger is.
Dit zet Don's hele wereldje op zijn kop.
In het boek zijn enkele vrienden van Don die een belangrijke rol in zijn leven hebben.
Zij geven hem advies, maar Don gaat ook 100% voor hen en lost door zijn toedoen problemen van hen op.
Don raakt verstrikt door de vele regeltjes die het leven heeft en dat gaat ten koste van zijn relatie met Rosie.

Tijdens het lezen betrapte ik me erop dat ik soms hardop zat te lachen, want door Don zijn manier van denken komt hij soms in zulke complexe, maar lachwekkende situaties.
Bij ieder persoon met wie hij in zijn leven te maken krijgt, schat hij de leeftijd en het BMI.
Hij maakt op bepaalde momenten in zijn leven, samenvattingen van de verschillende situaties.

De zwangerschap van Rosie maakt hem in de war. Hij verdiept zich hierin, maar vergeet de relatie met Rosie wardoor er een verwijdering tussen hen ontstaat.
Het eind van het verhaal is ontroerend, waarin hij aangeeft dat hij niet in staat is de dingen te voelen die nodig zijn voor normaal gedrag.

Ondanks dat ik met tegenzin aan het boek begon vind ik het een knap geschreven verhaal waar de complexiteit van iemand met autisme goed wordt weergegeven.
Het verhaal is spannend, komisch en ontroerend.
Ik raad ieder het aan om dit boek te lezen.