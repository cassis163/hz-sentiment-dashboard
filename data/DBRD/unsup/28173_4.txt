Na het lezen van de Flight & Glory Serie, was ik heel erg enthousiast over Rebecca Yarros en de manier waarop ze het verhaal had neergeschreven. Daarom wou ik graag kennis maken met de haar nieuwe serie, namelijk de Regenades. Het eerste deel heeft me alvast kunnen bekoren. Zijn jullie benieuwd? Lees dan mijn recensie over het eerste deel genaamd “Wilder”, maar ik waarschuw jullie, jullie worden er zo in meegesleurd!

We varen mee met Leah over zee, een studente die de kans krijgt om één jaar lang te studeren aan boord van een cruiseschip dat werkelijk overal naartoe vaart. Rome, Istanboel, de Bahama’s... Het enige wat Leah daarvoor in ruil hoeft te doen is één van haar medestudenten, namelijk Paxton, bijles geven en er ook voor zorgen dat hij slaagt. Als studente met alleen maar voldoendes zou dit een makkie moeten zijn, maar dat is het helemaal niet. Laten we zeggen dat Paxton andere en veel belangrijkere interesse heeft dan zijn schoolwerk en zelf is hij ook niet één van de gemakkelijkste als het aankomt op concentratie. Daarbij komt ook nog eens dat Paxton heel erg knap is, misschien Leah haar type lijkt het wel, en dat allemaal tezamen zorgt dat niet alles loopt zoals ze het had verwacht.

Het boek brengt de zomer alvast met zich mee. Zoals eerder vermeld speelt het verhaal zich af aan boord van een cruiseschip die de hele wereld rondvaart. Daardoor komen de personages op allerlei plaatsen en dit maakt het boek zo heerlijk om te lezen. De schrijfstijl is vlotjes neergeschreven en zorgt ervoor dat je werkelijk doorheen het boek vliegt. Als lezer krijgt je trouwens de kans om zowel vanuit Leah’s als van Paxton’s perspectief te lezen. Dit zorgde ervoor dat je allebei de personages goed kon leren kennen.

Wilder is in de eerste instantie een romantisch boek, afgewisseld met spannende fragmenten en natuurlijk ook wat passionele momenten.

Dankjewel Hebban om mij de kans te geven dit boek te leren kennen. Ik ben alvast benieuwd naar het tweede en derde deel!

Het boek krijgt van mij 4 sterren!