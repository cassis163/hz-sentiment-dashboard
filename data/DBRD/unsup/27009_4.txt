Ik heb zelden zo’n mooi poëtisch boek gelezen. Het gaat over het leven en de dood van Alberto Santos-Dumont, vliegtuigpionier in het begin van de 19e eeuw. Door het lezen van de boeken van Jules Verne wil hij heel graag vliegen en hij houdt vol tot het hem lukt. In eerste instantie wordt hij voor gek verklaard, maar later worden zijn vliegmachines gebruikt in de oorlog. Hierdoor voelt hij zich schuldig en wordt hij depressief. Zijn leven wordt heel mooi beschreven door Arthur Japin. Dit genre ligt hem heel goed. Door middel van mooie poëtische zinnen beschrijft hij het leven van Alberto, zijn omgeving en relaties. Het verhaal speelt zich afwisselend in Brazilië en Frankrijk af.