Emily Ruskovich zet zich met dit debuut helemaal op de kaart als veelbelovende schrijfster van intrigerende verhalen. In ‘Idaho’ volgen we het gezin van Wade en zijn vrouw en hun kinderen. Een ogenschijnlijk dagelijks tafereel van vader en moeder die samen hun houtvoorraad aanvullen in het bos en gemoedelijk en harmonieus samenwerken terwijl hun twee kinderen zich rustig bezighouden met spelletjes en de tijd aangenaam weten te verdrijven knapt er opeens iets in één van hun hoofden wat het begin is van een afschuwelijke gebeurtenis met verstrekkende gevolgen die de levens van eenieder drastisch en voor altijd zal veranderen.
Aan de hand van flashback volgen we de mentale gezondheid van Wade net als van zijn eerste vrouw. Vanuit verschillende perspectieven krijgen we een zicht op de gebeurtenissen die aan deze tragische gebeurtenis voorafgingen en hoe eenieder hier mee omgaat en hoe het hun leven totaal zal veranderen. Vele dingen blijven onuitgesproken en zijn aan de lezer om zelf in te vullen. Desalniettemin een bijzonder spannend, tragisch maar ook intrigerend boek is dit debuut van Emily zeker te noemen. Het smaakt beslist naar meer.