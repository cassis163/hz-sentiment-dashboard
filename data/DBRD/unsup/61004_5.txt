Wat een boek, is het eerste wat ik zei toen het boek uit was.
Het boek vertelt het verhaal van Reeve LeClaire, een jonge vrouw die 10 jaar daarvoor ontvoerd is geweest door een maniak, deze man heeft haar 4 jaar lang vastgehouden in een kelder en gebruikt voor zijn perverse fantasien op jonge meisjes.
Na deze zeer traumatische ervaring en alle misstanden die de rechtzaak tot misschien nog wel een traumatischere ervaring gemaakt hebben blijft Reeve onder behandeling bij dr Ezra Lerner. Deze jonge man is gespecialiseerd in het behandelen van ontvoerde meisjes die weer herenigd zijn met hun families.
Als Tilly Cavanaugh na 9 maanden ontvoerd geweest te zijn weer opduikt en met haar familie herenigd word, wordt dr Lerner door de politie aanbevolen als therapeut. De ouders zijn hier huiverig voor omdat het 'een man' is en vragen of ze met Reeve mogen praten om te horen hoe zij de behandeling ervaart.
Al snel onstaat er een hechte vriendschap tussen de meiden, en vertrouwd Tilly haar een geheim toe dat Reeve doet huiveren. Vanaf dat moment gaat alles in een stroomversnelling en blijft het boek spannend tot op het laatste moment.
Je wordt meegenomen in de gedachtengang van de dader wat het extra spannend maakt want wij als lezers zijn een stapje voor op Reeve en de politie.
Het boek geeft je inzicht in het gevoel van een ontvoerd en beschadigd, letterlijk en figuurlijk, meisje wat uitgroeid tot een zelfverzekerdere vrouw met alle ups en downs.
Het is een heel goed geschreven verhaal en mag niet ontbreken bij ons thrillerlezers op de NTL stapel en in ieders boekenkast.