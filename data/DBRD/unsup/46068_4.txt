'Een kille rilling' is de vertaling van het Franse 'Glacé', een debuut dat goeie kritieken kreeg. Bernard Minier heeft een vlotte schrijfstijl en heeft zijn personages erg goed uitgewerkt. Er zit enorm veel vaart in het boek (vooral de tweede helft van het boek wil je in één keer uitlezen), zodat je niet het gevoel hebt dat je een echt wel dik boek aan het lezen bent.
Jammer van de vele schoonheidsfoutjes doorheen het hele boek : woordjes die ontbreken, woorden die er dubbel staan, foute woordvolgorde, zelfs een dt-fout, ... Gelukkig niet in die mate dat je het boek aan de kant gooit. Maar het is wel te hopen dat in een tweede druk één en ander gecorrigeerd wordt.
Wie meer wil lezen van Bernard Minier maar niet op de Nederlandse vertaling wil wachten, kan alvast 'Le cercle' en 'N'éteins pas la lumière' in huis halen.