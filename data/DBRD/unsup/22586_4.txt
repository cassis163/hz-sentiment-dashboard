Het is Lisa Unger gelukt om met Mooie leugens een bijzonder fraai verhaal neer te zetten. De hoofdfiguur, Ridley Jones wordt door haar geregisseerd op pad gestuurd om het donkere verleden van dit aardige meisje voor de dag te toveren.
Unger doet dit op zon fraaie wijze dat het wel lijkt of Ridley Jones haar leven tegen jou verteld, onder het genot van een dampend kopje koffie. Af en toe lijkt het wel of ze echt tegen je praat en ben je geneigd om in een antwoord haar goede raad te geven.
Het is een triest verhaal waar de upperclass van de maatschappij met zogenaamde humanitaire bedoelingen, kinderen weghalen bij hun biologische ouders.

Onder het mom van mishandeling door de ouders verdwijnen deze kinderen in de anonimiteit om ergens anders met een nieuwe identiteit verder te leven. Zonder ooit te weten wat hun afkomst is geweest. Echter met Ridley is dit allemaal niet het geval maar toch gaat ze met haar vriend Jake haar best doen om op veel vragen de antwoorden te zoeken.
Een spannend verhaal met veel wendingen en even zoveel doodsbedreigingen waarin ook nog plaats is voor een verrassende plot. Tja, het leven zit nu eenmaal vol verrassingen waarvan een groot aantal in dit boek zijn neergeschreven.
Dit uitstekende debuut wacht met belangstelling op een vervolg; verdient van mij ruim vier sterren.