Wanneer het misbruikte en levenloze lichaam van een elfjarig jongetje wordt gevonden, wijzen ooggetuigen en forensisch materiaal onmiskenbaar in de richting van de populaire coach van het plaatselijke Little League-team. Maar de verdachte, die met groot machtsvertoon wordt gearresteerd, heeft een waterdicht alibi. Detective Ralph Anderson raakt na verder onderzoek ook overtuigd dat hij inderdaad buiten de stad was. Hoe kan hij dan tegelijkertijd op twee plekken zijn geweest?
Altijd een groot fan geweest van Stephen King. Aan de schrijfstijl en de opbouw van de spanning ligt het dan ook zeker niet. Ook de personages waaronder een bekende uit een ander verhaal waren wel erg boeiend.
De laatste tijd begint het bovennatuurlijke mij steeds meer tegen te staan. Dat ligt in dit geval niet aan de schrijver maar aan mij. Wel duurde het me allemaal iets te lang. Blijkbaar ben ik aan het veranderen.