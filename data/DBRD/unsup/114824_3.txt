Narcotica is het tweede boek van Emelie Schepp en hoewel het boek zelfstandig te lezen is, wordt er regelmatig gerefereerd aan het eerste boek.
In Narcotica wordt het lijk van een Aziatisch meisje aangetroffen, een bolletjesslikker. Zij was echter niet alleen en de politie gaat op zoek naar haar vriendin. Officier van Justitie van deze zaak is Jana Berzelius. Als snel blijkt dat het verleden van Jana, met deze zaak , verweven is.
De jeugd van Jana loopt als een rode draad door het boek en stukje bij beetje wordt er steeds meer over haar verleden ontrafeld.
Het boek is geschreven in korte hoofdstukken, steeds vanuit een ander persoon. Naast Jana, spelen de agenten Henrik Levin en Mia Bolander een belangrijke rol . Naast Jana leer je ook hen beter kennen en krijg je inzicht in hun leven.
Het boek heeft een prettige bladspiegel, leest gemakkelijk en is vlot geschreven . De schrijfster zet de lezer regelmatig op het verkeerde been. Het boek weet de spanning goed vast te houden, hoewel het boek aan het einde wat afgeraffeld wordt. Het verleden van Jana blijft intrigerend en maakt nieuwsgierig naar een vervolg.

Narcotica is een spannende thriller, over een hedendaags onderwerp, waarbij de hoogste rechtsmacht en zelf de regering betrokken zou kunnen zijn. En dat is beangstigend!
Een thriller, de moeite van het lezen waard en waarvan een vervolg mag niet uitblijven.