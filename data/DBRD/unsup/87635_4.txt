Hoofdpersonage Ethan Muller heeft een kunstgalerie in New York. In dit oppervlakkige wereldje vliegen de roddels je om de oren en wat daar telt is om de nieuwste, hipste kunstenaar van dat moment aan je te binden.
Als Ethan op een goede dag gewezen wordt op dozen en dozen vol met de ongelooflijk vernuftige tekeningen van een wat zonderlinge man genaamd Victor Cracke heeft hij een schat in handen en begint het verhaal pas echt. Wat volgt is de speurtocht naar Cracke; is hij alleen de maker van tekeningen of is hij ook de moordenaar van een aantal kinderen wiens afbeelding verwerkt is in de tekeningen? Tevens krijgt de lezer een inkijkje in de geschiedenis van de familie Muller en er is nog sprake van een oud familiegeheim. Genoeg ingrediÃ«nten dus om een spannend verhaal af te leveren met wat extra's want wat tevens mooi naar voren komt is de groei die de hoofdpersoon door maakt.

De schrijfstijl vond ik verder plezierig en redelijk origineel. Leuk ook dat Kellerman zijn hoofdpersonage direct tot de lezer laat wenden. De spanning wordt goed opgebouwd en ik vind dit wel een aanrader voor de liefhebber van de wat andere thriller (want in dit boek is er er nauwelijks sprake van moord, doodslag en bloedspetters, maar is toch spannend!)