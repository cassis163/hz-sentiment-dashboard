T. Jefferson Parker heeft met Littekens van de nacht weer een goede thriller neergezet. We maken kennis met Joe Trona, 24 jaar. Hij draagt zichtbare en onzichtbare littekens met zich mee.

Als zijn adoptiefvader Will Trona wordt vermoord, start Joe, met gevaar voor eigen leven, een zoektocht naar de dader. Hij wil wraak! Tijdens zijn zoektocht stuit Joe op heel wat vrienden (of toch vijanden?) van zijn vader. Ook legt hij politieke intriges bloot.

Parker weet vooral Joe Trona heel gevoelvol te beschrijven. De spanning blijft er tot de laatste bladzijde inzitten. Dat maakt het heel moeilijk het boek weg te leggen.

Genieten voor thrillerfans die van goede schrijvers houden!