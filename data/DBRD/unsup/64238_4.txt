Een roman waarbij de lezer zich zal afvragen hoe hij of zij zelf in deze situatie zal reageren en zal worden geconfronteerd met het feit dat elk huisje zijn eigen kruisje heeft. 'Kleine brandjes' kunnen snel een grote brand worden of tijdenlang sudderen. Het boek begint eigenlijk met het einde en in omgekeerde volgorde kom je langzaam te weten hoe het tot deze tragedie gekomen is. De personages zijn levensecht en door hun fouten bloot te leggen kun je ook sympathie voor ze opbrengen. De lezer heeft de kennis al die de personages nog niet hebben en zo zie je ze al struikelend door het leven gaan, precies zo als het in ons eigen leven zou gaan.
Maar het belangrijkste vraagstuk in het boek is de vraag; 'Wanneer ben je een echte moeder?' En het is hier dat de schrijfster Celeste Ng iets teveel van haar eigen mening doordrukt en duidelijk een voorkeur heeft voor een bepaald personage. Dat is jammer want je bent dan als lezer ook al bevooroordeeld.
Het verhaal kent vele verhaallijnen, die niet allemaal evengoed uitgewerkt worden, maar het is wel mooi dat je situaties vanuit verschillende perspectieven kan bekijken. Het einde is al een een feit, toch wordt daar goed naar toe geschreven.
Het is een goed geschreven psychologische roman die de vinger legt op familiebanden, moederschap, vriendschap en vertrouwen