Het verhaal van de engel Winter leest als een soort sprookje. Het is heel verhalend en beeldend weergegeven. De humor die erin verwerkt zit zorgt voor een glimlach op je gezicht.
Dit boek is echter meer als een verhaal. Er zit een hoop wijsheid in verwerkt. Zogenaamde nadenkertjes slaan een brug tussen een mooi verhaal en het dagelijks leven van de lezer. De auteur geeft met dit boek levenslessen mee aan de lezer. Hier en daar onderbreekt de auteur het verhaal met een opmerking. Hierdoor ervaar je het geheel alsof het aan je verteld wordt en wordt je betrokken in het verhaal. Ook worden de hoofdstukken onderbroken door stukjes tekst die niet direct gerelateerd zijn aan het verhaal maar aansporen tot nadenken. Dit geeft het boek diepgang. Deze stukken tekst zijn duidelijk herkenbaar door het cursief gedrukte lettertype. De auteur gebruikt in deze stukjes veel mooie, beeldende zinnen. Deze zinnen moet je aandacht lezen, soms meerdere malen. Het zijn regels met diepgang om over na te denken.
Het verhaal zelf leest makkelijker weg. Er zit dus als het ware een golvende lijn in tussen soepel en vlot lezen en stukken die meer aandachtig lezen vragen.
De auteur is Vlaams, hierdoor verschillen sommige woorden en uitdrukkingen van de Nederlandse taal.
Babygehalte is een boek met een boodschap. Het draait om geluk, geluk zit soms verborgen in kleine dingen. Dit boek wil dat meegeven en daarin is het zeker geslaagd.