Met dank aan uitgeverij De Crime Compagnie en Hebban voor het recensie-exemplaar.

Voltooid is het tweede deel in de reeks met Isabel Dieudonn√©, specialist postmortale zorg en ex-rechercheur.
Ook in dit deel wordt Isabel weer gevraagd als adviseur om het politieteam te komen versterken wanneer er een man vermoord in het bos wordt aangetroffen.
De moordenaar laat een boodschap achter. Uit de borst van het slachtoffer steekt een tak met een witte vlag met Klaar erop geschreven.
Wanneer al snel een tweede moord plaatsvindt, dit keer met de boodschap Voltooid zet het team alles op alles om nog meer moorden te voorkomen en de moordenaar te grijpen.
Het verhaal begint al vrij heftig met een moord in het bos en het houdt je geboeid tot het einde.
Het boek is onderverdeeld in drie delen met een aparte titel.
Een goed opgebouwd plot en de auteur heeft een bijna filmische manier van schrijven zodat je het verhaal zo voor je ziet.
Mariska Overman heeft samen met haar man een bureau dat de dood bespreekbaar maakt en dat is zeker in dit deel te merken.
Het zet de lezer aan het denken over het actuele en beladen thema voltooid leven.
Erg knap van de auteur dat zij daar in geslaagd is om dat in een thriller te verwerken.
Enig minpuntje is de cover, die niet helemaal bij het verhaal past maar is wat mij betreft het minst belangrijke van een boek.
Maar wat een origineel absoluut te lezen nawoord van Mariska Overman.
Kortom ik vond het weer een heerlijk deel en kijk uit naar deel 3 van deze reeks.