4,5 sterren.

De elementen
Prachtige cover, hardcover in diep blauw. Met een uitsparing in maanvorm. Nieuwe maan is een mooie titel, maar Newmoon past mogelijk beter. Gezien "Moon" ook de achternaam is van de hoofdpersonen.

De opzet is heel bijzonder. In een soort dagboek-achtige verslaglegging lezen we over Joe. Hij is nu 17 jaar en wil op bezoek bij zijn broer Ed, die in "Death-row" in de gevangenis zit. Hij zal binnenkort aan de beurt zijn, voor beÃ«indiging van zijn leven, de datum is nu bekend. Tevens lezen we stukken over de jonge Joe, toen hij 7 jaar was en hij hoorde dat zijn broer Ed, die 10 jaar ouder is, naar de gevangenis moest. Het heeft zijn sporen flink achtergelaten bij Joe, want Ed was als een soort vaderfiguur voor Ed. Thuis was het niet zo fijn en ordelijk, als bij anderen. In een soort dagboek vorm lezen we over Joe, zijn broer Ed, zijn zus en zijn aan drank verslaafde moeder. Zijn vader had hij al vroeg verloren en daarom was Ed zijn alles.

De drie kinderen Moon, waren wel op zichzelf aangewezen. Het veranderde nogal ingrijpend toen de telefoon ging en ze hoorden dat Ed in de gevangenis zat en daar niet meer uit kwam.

Sarah Crossan heeft hiermee een bijzonder verhaal geschreven. Het zal veel lezers aanspreken, door de fijne en tevens bijzondere manier van vertellen. Het is zeer geloofwaardig wat Joe meemaakt. En als lezer krijg je veel sympathie voor dit karakter en wat hij meemaakt.

Bijzonder zijn de korte, maar helder en duidelijke hoofdstukken. Met boven elk daarvan het onderwerp over dat stukje. De kracht van het boek zit hem in de onderlinge band tussen Ed en Joe. Joe geeft veel om zijn broer. Maar voor Ed is het einde nabij. Of er toch nog hoop?

Conclusie
Sarah Crossan heeft mij positief verrast en van mijn stoel geblazen. Nieuwe Maan is prachtig geschreven en ook vormgegeven. Joe die nu 17 jaar is, reist af naar Texas om zijn broer Ed die nu 27 jaar is, te bezoeken. In de gevangenis wacht op de doodstraf. Naarmate het verhaal vordert, groeit de hop. Er is veel hoop, maar ook veel onrechtvaardigheid in dit boek van Crossan. Joe is een krachtig karakter en geeft veel om zijn broer die ook als een soort vaderfiguur voor hem fungeerde. Het laatst wat hij wil van mensen is medelijden. Er komt veel gevoel en emotie naar boven bij Joe. De band tussen de 3 Moon's is sterk. Het is bijna voelbaar.

"Nieuwe Maan is een knap staaltje werk", Annette Overvoorde, Birdy's Boeken.

Waardering 4,5 sterren.
Hartelijke groeten,

Annette overvoorde
Birdy's Kids & Birdy's Boeken