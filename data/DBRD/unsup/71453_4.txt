Mischling is een roman over de tweeling Stacha en Perle die uiteindelijk samen met opa en hun moeder in Auschwitz terecht komen.
Daar aangekomen komen ze terecht in het deel van het kamp wat dierentuin genoemd wordt en wat geleid wordt door Dr Mengele die zoals bekend is gruwelijke experimenten heeft uitgevoerd in Auschwitz met name op tweelingen.

Het verhaal wordt ondanks dat het echt een gruwelijk onderwerp is heel mooi beschreven en het verhaal wordt vanuit zowel Stacha als Perle beschreven waardoor je het verhaal vanuit beide zusjes kan lezen en hoe het hun afgaat nadat ze elkaar in het kamp kwijt zijn geraakt.
Vind het mooi hoe Affinity Konar de belevingswereld van 2 meisjes vrijwel identiek van elkaar, maar in hun denkwijze zo anders zo mooi heeft weergegeven.

Dit boek is een aanrader voor ieder die graag leest over de 2de wereldoorlog.
Het is een zeer aangrijpende roman, en het zet je aan het denken.
En dat aan het denken zet is een goed iets, want deze afschuwelijke tijd en de gruwelijkheden die zijn gebeurd zijn iets wat we nooit mogen vergeten.
Ook is het door de schrijfstijl een boek wat je gewoon weg niet weg kan leggen omdat je wil weten hoe het met de zusjes afloopt..

Zeker een boek wat je gewoon echt moet lezen.