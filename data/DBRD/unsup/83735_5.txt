Dit boek is eigenlijk de Prequel van Silo. Wat is er met onze wereld gebeurt voordat de Silo in gebruik werd genomen? Hoe is het ooit zo ver gekomen? Je volgt Donald Keene, hij is een van de ontwerpers van de Silo. Hij komt erachter dat er meerdere Silo’s worden gebouwd. Het tijdsbestek in dit boek zijn een aantal eeuwen.
Omdat men steeds mensen in de vriezer schuift, kunnen ze langer leven en wakker worden wanneer ze nodig zijn. Ze worden in slaap gehouden, soms eeuwen lang en moeten dan aan een Ploegendienst beginnen. Ze zijn alles vergeten, weten niets meer van wat er met de wereld gebeurt is. Maar bij sommige mensen werkt dat dus niet en ze herinneren zich vlagen van het verleden. En omdat ze willen weten wat er echt gebeurt is, gaan ze op onderzoek uit. Een ploegendienst duurt maar 6 maanden, dus je moet snel zijn. Voor je het weet wordt je weer in de vriezer geladen!
Het speelt zich af vanaf het moment dat de bouw begon in 2049 tot en met het jaar 2345, het moment dat Jules de schoonmaak ingaat in boek 1 : Silo. Je komt in verschillende Silo’s terecht en vindt uit waarom zij zijn beëindigd en wat er nu toch mis is gegaan. Je volgt verschillende bewoners. Ook het verhaal van Solo (Jimmy) kom je te weten. Solo was nog maar een jongen toen zijn silo beëindigt werd. Je komt heel veel meer te weten over het hoe en het waarom. Het is echt een boek wat je moet lezen, je krijgt antwoord op een aantal vragen, die je dwars zitten sinds het eerste boek. Het leest heerlijk, alleen moet je goed op de jaartallen letten, die boven elk hoofdstuk staan. Als je daar niet oplet, kan het verwarrend worden. De wijze van schrijven is wederom erg beeldend. Je kunt de silo’s zo voor je zien en de wereld van voor de silo’s ook. Het is erg goed in elkaar gezet en het einde, vraagt om meer. Ik ga ook echt verder met boek 3. Ik wil nu echt alles weten! Het is geen YA dit boek. Maar de wereld is Dystopisch en ik zou er niet willen leven. Ik snap dat mensen in slaap willen blijven. Het doet heel Claustrofobisch aan, leven onder de grond. Ik ben zo’n iemand die zonlicht nodig heeft. Ik doe het niet zo goed zonder mijn Vitamine D! Ergens denk ik ook, dat mensen echt niet zonder zonlicht kunnen en daarom gek gaan doen. Dit boek krijgt van mij dus ook 5 sterren*****. Onmisbaar in de serie en gewoon een must-read!