Hoewel Caelian duidelijk refereert naar Peter Pan, weet Latoya Moirae een origineel fantasieverhaal te schrijven, waarin ze de zeer moderne technologische aspecten heel goed met eeuwenoude gebruiken weet te combineren. Een goed uitgewerkte en zeer goed doordachte verhaallijn helpen haar hierbij. Het leest lekker weg en is op sommige momenten moeilijk weg te leggen. Moirae brengt haar publiek naar een misschien iets te goed doordacht einde, waardoor snel blijkt dat ze niet meteen heeft geweten hoe het daadwerkelijk zou gaan eindigen. Toch schijnt er voor het plot een hele goede reden te zijn waarom er nog “even snel” een wending ontspruit. Op deze manier is het zeg maar echt af. Een echte aanrader voor liefhebbers van originele fantasy, ook met dat klassieke laagje. Eentje die wel eens voor velen een favoriet zou kunnen worden.