In De oude man en de kat vertelt de auteur over de komst van Poes, die eerst verblijft in hun schuur, maar hoe langer ze blijft, hoe meer hij en zijn vrouw gesteld raken op de kat. Hij vertelt over het leven van de kat en hoe die zich steeds meer en meer vermengt in hun leven. Aan de hand van anekdotes en zelfreflectie maakt hij duidelijk hoezeer hij op de kat gesteld is. Als de kat bijvoorbeeld een paar dagen verdwijnt, dan maakt hij zich al zorgen over de kat. Hij vertelt over het hoe en waarom katten op muizen jagen, hij beschrijft er het zorgeloze leven van de kat en tussendoor verwijst hij naar de literaire werken van T.S Eliot en Doris Lessing, die over katten geschreven hebben.

Dit is een zeer leuk boekje, dat je snel even tussendoor kunt lezen en geschreven is voor de kattenliefhebber. Zo zijn er punten van herkenning en merk je dat je niet de enige bent die zich zo hecht aan zijn/haar kat. Katten zijn eigenwijze wezens, die zeer zelfstandig zijn. Ze zijn niet zoals een hond, die zeer afhankelijk is van de mens, maar toch geniet de kat van de aandacht van de mens en blijft ze ook naar je komen als je er goed voor zorgt. Het boekje is zeker de moeite waard om te lezen. Met de korte hoofdstukken en de vlotte manier van schrijven van Nils Uddenberg heb je het vrij snel uit en het is ook nog eens aangevuld met mooie kattentekeningen.

Een echte aanrader voor de kattenliefhebber!