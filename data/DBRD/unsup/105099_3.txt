Dromen, denken, durven, doen! Dromer, denker, beslisser, doener!
Dat zijn de enige keuze die jongeren hebben als ze opgehaald worden om in de Citadel te wonen.
En meestal is het geen vrije keuze maar een opgelegde.

Dit ondervinden Dromer en William ook. Dromer, familie van een hooggeplaatste in de Citadel; William, diegene die voor Dromer is aangesteld als Beslisser.
Dit wordt het begin van een warme vriendschap maar samen met dit komt er ook een ontsnapping uit het bolwerk van de dictator die heerst over de Citadel.
Tijdens hun vlucht maken ze kennis met tal van vluchtelingen van dit systeem, waaronder Mila, waar zowel Dromer als William een oogje op hebben.
Samen maken ze deel uit van een bolwerk dat de dictatuur in de Citadel omver wil werpen, maar zullen ze al wie ze liefhebben kunnen redden?

Saskia Maaskant heeft met Dromer een verhaal neergezet dat vergelijkbaar is met Divergent. In grote lijnen dan.
De auteur heeft een eigen schrijfstijl, wat toch wat aanpassing vergde maar niettemin zeer vlot las.
Het verhaal had dan ook constant mijn volledige aandacht, hoewel er heel veel wordt gewisseld tussen personages en denkgedeelten.
Door de inventieve hoofdstukindeling – er wordt met dagen en uren afgeteld naar het moment van de rebellie – drijft Saskia Maaskant de spanning op tot het geheel een climax bereikt.
Zeer fijn young adult-boek dat door menige lezers zal gesmaakt worden.

Rating: 3,5/5