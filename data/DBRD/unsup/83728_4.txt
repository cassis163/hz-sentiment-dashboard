Mijn eerste boek van Jens Christian Grondahl, maar dat gaan er zeker meer worden! Geweldige schrijver, die in prachtige volzinnen de situaties in dit boek beschrijft. Het verhaal op zich heeft niet zoveel hoogte- en dieptepunten, maar door de manier van schrijven wordt je meegezogen en wil je steeds verder lezen.
Om een voorbeeld te geven van een van de mooie omschrijvingen, deze zinnen die ik een paar keer heb herlezen, omdat ik ze zo mooi vond:

Het lot is zoals bekend wat je ervan maakt, maar wat je ervan maakt wordt gaandeweg net zo onherstelbaar als een echt lot.
Wat je doet, en wat je verzuimt te doen. Wat je zegt, en wat je nooit hebt weten te zeggen. Wat je anderen laat zien, en wat je voor je uit houdt, om te zorgen dat ze het zien. Zo wordt het, en zo word je.