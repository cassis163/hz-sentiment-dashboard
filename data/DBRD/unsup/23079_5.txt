Een mooi boek waar je het uiteindelijk wel te doen krijgt met de hoofdpersonage. Toen ik begon met het boek moest ik veel lachen om de scherpe en sarcastische opmerkingen van de hoofdpersonage. Hoe meer je in het boek komt hoe minder je het grappig gaat vinden en je het juist te doen krijgt met Holden. Het is een gevoelige jongen die zich groot houdt naar buiten maar van binnen behoorlijk verward is en depressief wordt van de gedachte dat hij volwassen word. Ik herkende veel van mijzelf in hem uit mijn eigen jeugd, de eenzaamheid en het maar niet kunnen begrijpen hoe de mens en de wereld in elkaar steekt. Het is een fantastisch boek waar je maar in blijft doorlezen, ik heb hem na het lezen dan ook in mijn persoonlijke top 10 geplaatst.