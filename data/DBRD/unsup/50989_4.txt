De naam Corine Hartman behoeft bij de gemiddelde Nederlandse thrillerfan geen nadere toelichting. Haar eerste thriller verscheen in 2007 onder de titel Sportzaak en speelde zich af in Zuid Limburg, in en om Maastricht. Daarna verschenen nog een dertiental boeken en de voorlopig laatste maar eerste uit een nieuwe serie, Bloedlijn kwam daarna en hoe toevallig is het, dat verhaal speelt zich af rond en in  jawel  Thorn én Maastricht.

In Bloedlijn maken we kennis met Jessica Hayder, een verknipte rechercheur die drinkt, coke snuift, niet vies is om regelmatig haar plezier te zoeken bij verschillende mannen maar ze is ook een goed politiebeambte. Met grote kundigheid probeert ze zich vanuit de emotionele kant in zaken in te leven en arresteert op die manier de ene na de andere crimineel. Zo ook Rolf Brezinger die ze heeft gearresteerd vanwege de moord op haar zoontje. Maar de moordenaar is ontsnapt en zoekt haar en haar familieleden weer op.
Zonder haar chef Boet Lombaert in kennis te stellen, probeert ze Brezinger op te sporen en zijn straf niet te laten ontlopen. Die speurtocht start ze tijdens het onderzoek naar de vermeende zelfmoord van de 16-jarige Kim van Brugge.
Een start van een nieuwe serie met een interessante protagonist.

Bloedlijn is natuurlijk een kennismaking me Jessica Hayder en daar stopt Corine Hartman wat tijd en letters in. Noodzakelijk natuurlijk want een nieuw hoofdkarakter moet wel goed vallen bij lezers. Die kennismaking is buitengewoon gelukt, Hayder is inmiddels in menig lezershart gesloten. Mede door haar verleden en hoe ze omgaat met haar passie, het rechercheren en arresteren van criminelen die volgens haar maar beter niet meer vrij rond kunnen lopen. Corine Hartman kan aan de slag, lezend Nederland wacht op meer, Glashard en Zielloos zijn onderweg!

Eindoordeel: 4 sterren

Spanning: 4 sterren
Plot: 3 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 4 sterren