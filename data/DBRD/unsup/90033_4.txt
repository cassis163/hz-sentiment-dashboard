Het begint direct al prachtig met de proloog waarin de reis van George Sand met Frédéric Chopin naar Mallorca (1838) beschreven wordt. Mallorca, waar Chopin zijn 24 preludes schreef. Een fragment waarvan de betekenis later in het verhaal duidelijk wordt.

Een prachtig boek over de allesoverstijgende liefde van een man voor zijn vrouw en zijn onvermoeibare zoektocht naar haar in een verwoeste stad waar het gevaar nog steeds op de loer ligt. Met aan de andere kant zijn passie voor muziek, die bijna een obsessie te noemen is. Muziek, die altijd en overal klinkt in Valentin’s hoofd en waar hij op moeilijke of gevaarlijke momenten troost of kracht in zoekt. Dan probeert hij letterlijk de muziek tevoorschijn te toveren zodat die in zijn hoofd klinkt. Soms lukt dat, soms niet en de wanhoop is dan voelbaar.

Een Indringend geschreven verhaal, als blijft dat gewone mensen tot dingen in staat zijn die ze nooit van zichzelf gedacht hadden. Indringend ook beschrijft Waumans Valentins twijfel over zijn opspelende geweten en over de keuze die hij moet maken. Waumans weet veel over klassieke muziek, hij kent veel stukken en ook het karakter daarvan, de emoties die erdoor opgelopen kunne worden. De muziek heeft een prominenten plek in het boek.

DE SOLIST
Nadat de Russen Berlijn hebben ingenomen, keert de joodse musicus Valentin Grossman na jarenlange onderduik terug naar huis. Zijn geliefde Elise is tijdens de zware bombardementen van april in verwarde toestand gevlucht en spoorloos verdwenen. Tegen het decor van een kapotgeschoten stad waarin de Russen het voor het zeggen hebben, gaat hij naar haar op zoek. Al snel beseft hij dat er maar één manier is om haar te vinden: via hetzelfde pad dat hen bij elkaar bracht, de muziek.

In een wereld waar niemand veilig is en geweld regeert, probeert hij het onmogelijke: de Berliner Philharmoniker samenbrengen en een concert geven in de ruïnes van een stad die zichzelf sneller bijeenraapt dan voor mogelijk werd gehouden.

Het verhaal speelt zich af in een tijdperk waar je niet vaak iets over leest: net tussen de nederlaag van Hitler en de bevrijding. De Russen maken nog de dienst uit in Berlijn en dat doen ze niet op een prettige manier. De Russische soldaten zijn geen haar beter dan de nazi’s waren.

Met gevaar voor eigen leven beweegt Valentin hiertussen door, waarbij hij grote risico’e neemt. Alles voor maar één, zij het dubbel doel, namelijk de drang om weer te spelen en de overtuiging dat Eloise naar hem terug zal komen als ze de muziek hoort. Maar komt het uiteindelijke besef bij Valentin aan?