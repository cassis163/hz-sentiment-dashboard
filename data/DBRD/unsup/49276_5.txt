Schaduwen gaat over Ellen, die op haar 14e is verkracht, en nu als volwassen vrouw een teruggetrokken leven leidt.
Op een dag krijgt ze een dreigmail, en kort daarna wordt een van haar honden tijdens een wandeling doodgeschoten. Ellen valt de schutter aan. Als die niet veel later vermist blijkt te zijn, maakt ze zich zorgen dat zijn verdwijning iets met haar te maken heeft.

Het verhaal wordt afwisselend door 4 personen verteld, waardoor je razendsnel door de hoofdstukken heen gaat. Hoewel je als lezer soms al meer weet dan de hoofdpersonen zelf, is het boek van het begin tot het eind spannend.

Ik heb van alle boeken van Yvonne genoten, maar deze staat met stip bovenaan!