Het derde deel van de Harry Potter serie is een zeer goed geschreven boek.
De hele school en de toverwereld is in rep en roer. Een van de meest gevaarlijke gevangene is ontsnapt uit Azkaban. Sirius Zwarts zou een volgeling van Voldermort zijn, en het nu op Harry hebben gemunt. Maar wie is hij? Tijdens een bezoek aan Zweinsveld komen Harry, Ron en Hermelien erachter dat Sirius Zwarts een vriend was van de vader van Harry, James Potter, en dat hij James en Lily Potter zou hebben verraden aan Heer Voldemort, waardoor ze werden vermoord. Harry wordt intussen een aantal keer geconfronteerd met een zwarte hond, ook wel Grim genoemd. Uit een warrige les Toekomst Voorspellen leert hij dat dit duistere wezen een teken is van de dood. Harry waant zich veilig zolang hij op Zweinstein is, dichtbij Albus Perkamentus. Maar dan..

Dit boek is weer net zo spannend en leuk als de voorgaande delen. Dit boek wordt nu wel iets minder kinds wat prettig is voor de meer volwassener lezer. Er komen nieuwe waarheden aan het licht en Harry, Ron en Hermelien moeten een race tegen de klok maken om levens te redden! Aanrader!