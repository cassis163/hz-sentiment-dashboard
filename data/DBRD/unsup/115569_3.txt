Na Toeverlaat, Tweestrijd (het eerste deel van deze serie) en Vaderliefde vond ik dit boek van Deborah Raney toch wat minder mooi. Het is nog steeds een prachtig verhaal maar ik werd niet zo meegesleept als bij de voorgaande drie boeken. Ik vond het op een gegeven moment een beetje langdradig worden en dan ineens op het eind werd het verhaal afgeraffeld voor mijn gevoel. Toch ga ik zeker nog meer lezen van deze schrijfster want ze schrijft zo dat je de personages allemaal goed leert kennen en helemaal met ze meeleeft.