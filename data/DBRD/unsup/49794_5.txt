Het verhaal draait hem om de jonge Mickey Bolitar, zijn leven staat op zijn kop, zijn vader kwam om in een auto-ongeval waar hij ook zelf bij was en zijn moeder is volledig de pedalen kwijt door het voorval en verblijft in een afkickkliniek, ze is er slecht aan toe. Zijn oom zorgt voor hem maar die relatie is erg koel. Mickey moet naar een nieuwe school en ziet dit niet echt zitten. Hij heeft het ontzettend moeilijk want het leven met zijn ouders was vroeger echt, mooi, vol avontuur en vooral liefdevol. In zijn ogen is hij alles kwijt. Toch ontdekt hij op de nieuwe school de liefde en een stel goede vrienden waarvan hij in het begin niet veel van moet hebben. Wanneer zijn nieuwe liefde Ashley niet meer opduikt op school, begint de ongerustheid te komen. Samen met zijn vrienden probeert hij alle raadsels rond Ashley te ontrafelen en stuit daarbij ook op het verleden van zijn vader. Een vreemd huis, een vreemde oude vrouw doet hem nadenken over zijn vader en de zin van het leven, zijn leven. Wie kan hij redden, wie is te vertrouwen? De zoektocht naar Ashley is veel gevaarlijker dan eerst gedacht, ze leefde in een wereld waar ze moeilijk nee kon tegen zeggen en waar elke tegenwerking zwaar gestraft wordt. Mickey moet zijn krachten letterlijk en figuurlijk gebruiken om hier doorheen te komen. Het begin van het boek lijkt iets gewoons te hebben, je leest vlot Mickey's doen en laten op school, zijn interesse's, de komst van de vrienden. En plots neemt de schrijver je mee in een spannend avontuur waar je absoluut het  fijne van wil weten. Een onderwereld die te herkennen is, een goedaardige vader die zijn leven gaf voor anderen. Puzzelstukjes vallen op zijn plaats en de relatie met zijn moeder en oom neemt een betere wending nu het verleden naar het heden wordt gebracht. Harlan Coben kan schrijven op een manier waarop je een verhaal zo aanvoelt dat je mee wil denken met het hoofdpersonage. Je hoopt dat het goed komt en de waarheid zijn vrede kent. Prachtig boek zowel voor de jeugd als voor volwassenen.