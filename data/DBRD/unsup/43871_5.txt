Dit is het eerste boek uit een nieuwe serie van Aimee Carter. Je kent haar misschien nog wel van de Godinnen-reeks. Ik had dus ook hoge verwachtingen en deze zijn helemaal uitgekomen.

Het verhaal begint met Kitty. Ze is een Doe, ze heeft geen ouders en woont haar hele leven al in een huis voor wezen. Op de dag dat je 17 jaar oud wordt, moet je in deze dystopische wereld De Test afleggen. De uitkomst gaat je vertellen wat je de rest van je leven kunt verwachten. Je kunt het cijfer 1 t/m 7 krijgen. 7 is het allerhoogste en die krijgt niemand, alleen de familie met de meeste macht : De familie Hart. Kitty krijgt een 3. Dat is zo laag, dat ze alleen goed is voor een baantje in het riool. Het had erger kunnen zijn. Je had ook meteen de kogel kunnen krijgen of ze sturen je naar Elders. Elders is de plaats waar iedereen heengaat die ongewenst is. Ook alle mensen van 60 jaar of ouder moeten daar heen. Niemand is er ooit uit terug gekomen, dus wat Elders voor een plek is, weet niemand. Ze moet op de vlucht slaan omdat de Schilden achter haar aan zitten. (Zij zijn de waakhonden van de familie Hart en de regering).
Vanuit het niets krijgt ze de kans om een 7 te worden, maar is het dat allemaal wel waard?
Ze komt terecht in een wereld, waar de mensen harteloos zijn en over lijken gaan. Kitty moet veranderen in Lila Hart, deze is om het leven gekomen bij een nogal vreemd skiongeluk.
Ze is een echte marionet aan het worden. Maar laat ze anderen aan haar touwtjes trekken of gaat ze het heft in eigen handen nemen?
Wil ze de wereld veranderen of gaat ze er vandoor met haar vriendje Benjy? Deze keuze is echt heel moeilijk voor haar. Want misschien is deze wereld echt veel te hard voor haar!

Dit boek leest als een speer. De hoofdstukken zijn soms lang, maar dat heb je echt helemaal niet door. Heerlijke vlotte taal. En spannend, vol overlevingsdrang en verraad.
De Young Adult is echt goed! Ik kijk al uit naar het tweede boek: Gevangene, dat gaat verschijnen in het voorjaar van 2016.
De cover en titel passen gewoon perfect bij het verhaal.
Het plot heeft ook een zeer verrassende wending! Kortomâ€¦..LEZEN DUS!
Deze Young Adult kan ik iedereen aanbevelen. Zeker als je van Dystopische verhalen houdt. Want in deze wereld wil niemand leven. Zeg nou zelf, wat zou jij doen als je maar een simpele pion was in deze wereld?
Dikke 5 sterren*****