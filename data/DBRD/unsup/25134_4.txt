In dit tweede boek van de Bloedwetten (Verlossing) serie heeft Roan Storm het zwaar. De mens waar hij verliefd op is, gaat trouwen met een ander mens. Dat is moeilijk te verkroppen voor hem.

Storm is een Ath’vacii en hij wil dat de verspreiding van bloedpulver aan banden wordt gelegd. Mensen kunnen het nu ook gebruiken. Maar de mensen krijgen er een vreselijke honger van, ze willen steeds meer. De Aht’vacii zijn hun onsterfelijke leven niet meer zeker, omdat de mensen achter hun aankomen, om hun lust naar bloed te bevredigen. Storm moet nu dus steeds over zijn schouders kijken. In zijn privé leven gaat het ook niet denderend. Hij beleeft de nodige avontuurtjes en er zijn veel vrouwen in zijn leven, Maar er is er maar een waar hij echt om geeft. Voor haar heeft hij alles over.

Het is een roman met fantasy en horror elementen. Liefde en vertrouwen spelen een hoofdrol in dit verhaal. Sommige scènes zijn bloederig, andere juist echt spannend en weer andere daar krijg je rode oortjes van. Normaal ben ik daar niet zo wild van… Maar Storm, tja hij heeft iets ongrijpbaars, waardoor ik zelfs geniet van zijn liefdesperikelen. Dus ik ben wederom verbaasd dat ik niet vies ben , van een beetje romantiek (het past ook zo goed in Het verhaal, ook al is het niet mijn ding).

Storm heeft een geweten… andere gemaakten hebben vaak geen geweten, ze doen waar ze zin in hebben. En kijken niet op van een dode meer of minder.

Natuurlijk mag Madame niet ontbreken. Ze heeft zo haar eigen agenda. Maar er overkomt haar ook iets, dat ze niet pikt. En haar wil je niet boos maken. No way. Ook Komen er meer oude bekenden, weer voorbij in dit boek. Een van mijn favorieten blijft Baba. Ze is echt de oma, die iedereen wil hebben en heeft veel lef en power!

Het einde is een echte rollercoaster. Alles gaat snel er is echt veel actie. Ook moest ik en traantje wegpinken, om wat er gebeurde. De laatste bladzijde laat je achter met vragen, omdat het einde vrij open is. Ik hoop dan ook dat het volgende deel niet te lang op zich laat wachten. Ben zo benieuwd hoe het verder gaat!
Ik geef dit boek 4****.