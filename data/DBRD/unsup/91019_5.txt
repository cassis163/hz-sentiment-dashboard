Na het lezen van haar boek Heb je me gemist? met als extra bonus het verhaal Verbroken stilte, was ik niks nieuwsgierig naar haar volgende boek hoor! En als je dan uiteindelijk leest dat het boek uit is maakt je hart een raar sprongetje.

Karen Rose bezit de gelukkige gave om je mee te slepen in een verhaal, ze schrijft zo beeldend dat het lijkt alsof je daadwerkelijk in een scene van een spannende film bent belandt. Haar boeken zijn een heerlijke mix van goed opgebouwde spanning, levensechte karakters met al hun emoties – achtergronden – en eigenaardigheden, maar ook romantiek met hier er daar een vleugje erotiek.
In al haar boeken komen karakters voor die we al eens eerder mochten ontmoeten maar dat is geen reden om het niet als op zichzelf staand boek te lezen. Ze doet onderweg netjes alle feiten en achtergronden uit de doeken zodat je weet wat er ooit eerder met deze personen is gebeurt.
Zo ook in deze heerlijke dikke pil van 576 pagina's, al zouden het er 10 x zoveel zijn dan gaat het nog niet vervelen.

Stevie heeft al een erg turbulent leven achter de rug.
Terwijl ze acht jaar geleden zwanger was van haar dochtertje Cordy werden haar man en zoontje doodgeschoten tijdens een roofoverval. Heel erg moeizaam weet Stevie weer een beetje op te krabbelen met hulp van haar zus, vrienden en collega's.
Ook Clay probeert Stevie uit haar dal te trekken maar ze is bang dat ze nooit meer de liefde zal kunnen geven aan een man en trekt zich terug door zich op haar werk te storten.
Als rechercheur had ze te maken met moord en corruptie binnen het politieapparaat en zelfs hogerop weet men blijkbaar niet wat eerlijkheid – onkreukbaarheid en trouw inhoudt.

Als ze dan ook genoodzaakt door een verwonding zich op oude cold cases stort worden er mensen zenuwachtig en doen er alles – en dan bedoel ik ook echt ALLES – aan om te verhinderen dat Stevie in hun verleden gaat wroeten.
Meerdere aanslagen worden er op haar gepleegd, maar het wordt pas echt doodeng als ze zelfs zo ver gaan dat haar dochtertje groot gevaar loopt.
Maar ze staat er niet alleen voor gelukkig.
Een complete beveiligingsoperatie wordt op touw gezet en de zoektocht naar de speld in de hooiberg. Uit welke hoek komt het gevaar en wie valt er te vertrouwen qua collega's.
De 'dader' of beter gezegd de compleet gestoorde, leer je al in het begin kennen, alsook de slinkse manieren en handlangers die hij gebruikt om Stevie het zwijgen op te leggen.

Parallel loopt het verhaal van Sam, een politieagent met een gat in zijn geheugen van een bepaalde dag en laat dat nou net de dag zijn dat Stevie's man en zoontje vermoord zijn ... zijn hoofd loopt over van de vragen maar hij is bang om op onderzoek uit te gaan - bang voor wat hij zal ontdekken.

Een uitermate goed in elkaar gezet verhaal waarin je zo wordt meegezogen dat je het amper weg kunt leggen. Ik blijf erbij dat Karen Rose bij ieder boek zichzelf weer weet te overtreffen, ik heb weer genoten!! Wacht geduldig op haar volgende …...

In de maand van het spannende boek tip ik dit boek alvast – als je soms geen idee hebt wat te lezen ;-)