In dit eerste deel van de drieluik volgen we Noor, een dertiger die in het zuiden van het land samenwoont met haar verloofde, een mooi huis bewoont in Itteren en een vaste baan heeft. Kortom Noor lijkt gelukkig. Dit veilige bestaan geeft ze allemaal op, wat de nodige strubbelingen met zich meebrengt, voor een tijdelijke baan bij het van Gogh museum in Amsterdam.
Hier verblijft zij in een kamer ter grootte van een bezemkast. Wanneer zij enige tijd later haar oude studievriend Joost weer tegenkomt (hij is kunsthistoricus en archeoloog) en werkzaam bij het Rijksmuseum, is zij maar al te blij wanneer deze voorstelt om samen een pand te delen.
De zus van Noor, Kiki, is tijdelijk in Amsterdam voor haar werk, waar zij een tentoonstelling moet regelen voor de kunstenaar Jeff Koons. Kiki besluit om bij Noor en Joost in te trekken. Het jarenzeventig pand wat ze gaan bewonen wordt gerenoveerd door Gijs, de klusjeman. Het beloofd een gezellige boel te worden. Zij hebben echter één regel opgesteld: “Over werk wordt niet gepraat”.
Wanneer Noor eenmaal aan het werk is in het van Gogh museum ontdekt zij door haar collega een groot geheim, iets duisters. Noor besluit om dieper in deze zaak te duiken, echter raakt ze hierdoor zelf in gevaar, speelt haar geweten op, raakt met zichzelf in de knoop en als dit nog niet genoeg is moet zij ook nog haar persoonlijke leven op orde zien te krijgen. Gaat Noor dit allemaal redden?
Astrid Harrewijn debuteerde in 2006 met de roman Ja kun je krijgen. Ze heeft inmiddels 7 romans gepubliceerd. Ze heeft een onmiskenbaar eigen stijl en schrijft met humor over de valkuilen van ons dagelijks bestaan. Astrid Harrewijn woont in Den Haag met haar man en hond, en heeft twee studerende dochters.
Drie vrienden, een huis (en een klusjesman) is het eerste boek wat ik heb gelezen van Astrid Harrewijn, een voor mij onbekende auteur.
De cover is opvallend rood, waarop een tram, grachtenpanden en een vrouw te zien zijn. Het mooie ervan is dat dit helemaal overeenkomt met het verhaal zelf.
De kunstwereld in dit boek komt uitgebreid aan bod op een geloofwaardige manier. Hieraan kun je merken dat de auteur echt goede research heeft gedaan. Het geeft het een extra tint.

De personages komen goed uit de verf, het draait in dit boek echt om vriendschap, familie en uiteraard de kunst.
Het boek heeft verder niet al te lange hoofstukken, is heerlijk en vlot geschreven. Astrid heeft ervoor gezorgd dat het beelden wordt, zodat het net lijkt alsof Noor, en de andere personages je eigen huisgenoten zijn.
Ik kon gewoonweg niet stoppen met lezen. Je wilt weten hoe het afloopt. Kortom: Lezen dit boek, maar pas op, een gewaarschuwd mens telt voor twee!!