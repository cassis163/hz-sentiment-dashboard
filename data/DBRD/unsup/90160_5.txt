Colin Thatcher zorgt voor zijn moeder Kathryn. Zij is ziekelijk en arm. Kathryn heeft nauwelijks geld om de huur en medicijnen te betalen. Colin doet er alles aan om aan geld te komen. Hij heeft een baantje, maar dat lost het probleem van geldgebrek niet op. Colin heeft contact met Dalmar, een crimineel. Voor veel geld laat Colin zich door Dalmar verleiden om Mia Dennett, dochter van de zeer rijke rechter James Dennett, te ontvoeren. De bedoeling is dat hij Mia bij Dalmar aflevert. Maar onderweg naar Dalmar bedenkt Colin zich en rijdt hij door naar een ver en afgelegen blokhut. Die blokhut is van zijn vader en die verwacht Colin voorlopig niet terug. Daar verbergen zij zich samen. In het begin staat Mia vreselijk vijandig tegenover Colin. Maar in de loop van de tijd dat zij daar bij Colin verblijft verandert haar houding ten opzichte van Colin. Van vijandig naar onverschillig en vervolgens in acceptatie. Ook wel het Stockholmcyndroom genoemd.

De invallende winter brengt heel veel sneeuw en andere ellende met zich mee. Samen ondergaan ze ontberingen veroorzaakt door de kou. Mia wordt ziek en krijgt een longontsteking. De enige oplossing daarvoor is een bezoek aan een arts te brengen. Samen gaan Colin en Mia naar de dichtstbijzijnde plaats. Na het bezoek aan de arts krijgen zij een recept voor antibiotica.

Rechercheur Gabe Hoffman, wordt op de zaak gezet. Stukje bij beetje komt hij dichter bij de oplossing, maar dat gaat erg traag. Hij houdt Eve, de moeder van Mia bijna dagelijks op de hoogte over de voortgang van het onderzoek. Dat doet hij niet alleen telefonisch maar meestal bij Eve thuis. Er ontstaat een bijzondere band tussen Eve en Gabe. Op enig moment komt Gabe achter de identiteit van Colin en zorgt er voor dat zijn foto via de media wordt verspreid. Gabe bezoekt Kathryn Thatcher die, wegens de afwezigheid van haar zoon Colin, ondertussen verkommert in haar huis. Gabe heeft medelijden met haar en brengt haar naar een verpleeghuis.

De arts die Colin en Mia hadden bezocht herkende de door de politie verspreide signalementen en meldt dat aan de politie. De politie komt er achter waar Colin en Mia verblijven.

BEVROREN, van Mary Kubica, is, zoals op de achterzijde vermeld staat: Een verrassend en ingenieus boek.
Mary Kubica laat de personages het verhaal in afzonderlijke hoofdstukken op een bijzondere manier vertellen. De afloop lijkt logisch, maar schijn bedriegt. Een geniaal slot.