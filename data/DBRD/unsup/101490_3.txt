Alleen de titel van dit boek maakte mij al nieuwsgierig. Ik verwachtte een boek vol droge humor en dat kreeg ik ook. De 100-jarige Alan is het zat om in het verzorgingstehuis te blijven zitten. De tijd die hem nog rest kan hij wel beter besteden. Op zijn 100ste verjaardag besluit hij dan ook om uit het raam te klimmen en weg te lopen. Een doldwaas avontuur volgt. Alan gaat op roadtrip door Zweden en komt verschillende mensen tegen die een bepalende rol in zijn leven gaan spelen.

Tussendoor wordt teruggeblikt op het leven van Alan. Een rustig leven heeft hij niet echt gehad. Dat wil hij zelf wel zoveel mogelijk door zo nuchter mogelijk tegen de dingen aan te kijken. Door toevalligheden die elkaar opvolgen blijkt Alan steeds aan de wieg te staan van belangrijke gebeurtenissen in de wereldgeschiedenis. Hij was ooit vrienden met de Amerikaanse president Truman. Beleefde avonturen met Stalin en Mao Zedong. Zat vast in een werkkamp in Vladivostok. Maar toch lukt het hem steeds weer om uit zeer benarde situaties te ontsnappen. Het is een wonder dat hij de 100 jaar heeft gehaald.

Dit boek is geschreven met een flinke dosis droge humor en daar hou ik van! Ik heb dit boek met een grote glimlach zitten lezen. De droge en nuchtere opmerkingen van Alan werken nogal op de lachspieren. Het boek leest lekker weg. Ik vond wel dat er af en toe teveel geschiedenis naar voren komt in de hoofdstukken waarin teruggeblikt wordt. In bepaalde stukken kwam dat het leessnelheid niet ten goede. Maar al met al is dit een leuk boek. Het is een beetje in Forrest Gump stijl.