Boekentip voor jong, eeuwig jong of mooi oud!

Zoen met tot ik spin -gedichten over de liefde

Mooie woorden over de liefde van de mooiste dichters van toen en van nu. Taal met een ritme, woorden die schoonheid bevatten en ook als een kind het nu nog niet snapt is er altijd nog de warmte die voelbaar is omdat jij het voelt. Altijd wel een hart mee te vangen ♥

De gedichten zijn van grote nederlandse dichters zoals Eva Gerlach, Rutger Kopland, André Sollie, Edward van den Vendel, Jan Hanlo, Annie M.G. Schmidt en meer met hartverwarmende illustraties van Wolf Erlbruch. Bekroond met Vlag en Wimpel 2012

Eentje dan van Joost Zwagerman:

"…zag jij misschien dat ik naar jou,
dat ik je zag en dat ik zag hoe jij
naar mij te kijken zoals ik naar jou
en dat ik hoe dat heet zo steels,
zo en passant en ook zo zijdelings -
dat ik je net zo lang bekeek tot ik
naar je staarde en dat ik staren bleef.
Ik zag je toen en ik wist in te zien
dat in mijn leven zoveel is gezien
zonder dat ik het ooit eerder zag:
dat kijken zoveel liefs vermag."