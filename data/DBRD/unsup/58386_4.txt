Zoals op de achterkant al geschreven staat speelt dit boek zich af in Zeeland, met wetenschap en sportduiken in de hoofdrol. Als dan ook nog eens allemaal bruinvissen aanspoelen, en uiteindelijk slachtoffers vallen, zijn alle elementen voor de thriller aanwezig.

Ik kan natuurlijk schrijven dat het duiken mij doet denken aan boeken van Paul Goeken, de landschap en marien biologe aan Jacob Vis, als dat met topmanagers en bonussen Ã  la Charles den Tex wordt gemengd, Marelle Boersma het resultaat gegeven heeft, zullen de meeste van jullie afhaken en zegt de recensie niet veel.

Dus zal ik het op een andere manier moeten brengen, Marelle heeft mij verrast, daar waar het zwakke punt van Nephila's netwerk de uitdieping van de personages was, is het hier ruimschoots ingehaald. Met meer hoofdrolspelers, duidelijke karakters, een erg goed verhaal met alle bekende problematieken van deze tijd, geheimzinnige gebeurtenissen en in het begin meerdere vraagtekens dan antwoorden, is dit een fantastish boek. Marelle is gegroeid, dit boek laat dat duidelijk zien.

Het leest als een roman met vele spannende wendingen. Duiken speelt een goede niet overdreven rol, de wetenschap is soms iets te vergaand, en ik denk voor een leek niet altijd te volgen, maar dit is maar een heel klein minpuntje.

Ik hoop dat Nederland nu ook Marelle Boersma ontdekt, want voor mij heeft dit boek diepe gronden.