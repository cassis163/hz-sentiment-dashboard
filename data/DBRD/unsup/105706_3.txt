Het verhaal speelt zich af in Peasebrook waar Belinda Baxter een succesvol makelaarster is. Ze krijgt de kans om Hunter’s Moon te verkopen. Hunter’s Moon is een huis dat je nooit meer wilt verlaten eens je er eenmaal geweest bent. Sally en Alexander moeten noodgedwongen hun huis, de plaats waar ze verliefd werden, waar al hun herinneringen zijn, verkopen. De reden voor dit willen ze voor hun 2 kinderen Leo en Jess verbergen, maar dit gaat niet voor eeuwig.

Dit verhaal wisselt tussen het heden naar het verleden.
In het heden leren we Belinda Baxter kennen. Door haar niet zo prettige verleden heeft ze zich volledig op haar werk gegooid en is daarin zeer succesvol. Ze is hoopvol om ooit het huis van haar dromen te vinden dat haar een compleet gevoel geeft, maar ze sluit haar af voor liefde en relaties. Als ze 2 speciale huizen mag verkopen, zal ze deze gevoelens toch onder ogen moeten komen.
We zien ook hoe Sally en Alexander in het nu leven en hoe hun liefde is voor Leo.
In het verleden krijgen we een jonge Sally te zien die Alexander ontmoet en als hun huishoudster in de Willoughby-clan wordt gewikkeld. Van de flamboyante moeder van Alexander, die een succesvol schrijfster is, tot zijn eigenzinnige zussen en een nogal norse vader, wordt Sally verwelkomd en geboeid door dit ongewone gezin en wordt zij verliefd op Hunter's Moon. Maar zoals alle families hebben de Willoughby's hun geheimen.

De personages zijn goed ontwikkeld en sympathiek zodat je het gevoel hebt hen echt te kennen.
Ook Peasebrook - en vooral Hunter’s Moon - komt echt tot leven. Alle details van het huis maken dat je er zelf wil wonen.

‘Het huis van je dromen’ is een aangrijpend verhaal over liefde, familie, verdriet en hoop. Een mooi verhaal dat je blijft boeien tot het einde.