Anita Terpstra heeft haar ouders, ooms en tantes geïnterviewd over hun jeugd in Friesland. Beide ouders groeiden op in een groot gezin na de Tweede Wereldoorlog. Veel familieleden herinneren zich ongeveer hetzelfde: het eten, de lijfstraffen, het harde werken. Toch zijn er ook veel herinneringen anders: elk kind beleefde de gebeurtenissen op een andere manier. Waar de meeste gezinsleden een zoon als "het lievelingetje van Pa" beschouwden, voelde deze zich juist buitengesloten, een vreemde eend in de bijt.
Anita Terpstra is erin geslaagd om uit de herinneringen van haar familie een mooi tijdsbeeld te creëren van het plattelandsleven in de jaren 50 en 60 van de vorige eeuw.