Tweede boek met Kari Vaara, die nu in Helsinki woont en werkt. Er gebeurt van alles in zijn leven, zowel op werk- als priv√©gebied, zowel positief als negatief, toch heeft het verhaal weinig vaart en dreigt het bij vlagen langdradig te worden. James Thompson weet het tij echter telkens op tijd te keren om de lezer bij de les te houden. Thompsons schrijfstijl en verteltrant bevallen me.
Deel 1, 'Engelen van sneeuw', kent geen vrolijk einde; deel 2 heeft dat evenmin. Ik heb met Kari en zijn vrouw Kate te doen en ga heel gauw deel 3, 'Helsinki noir', kopen en lezen, want ik wil weten hoe het hen verder vergaat.
Ik hou eigenlijk meer van stand-alones dan van serieboeken, maar Kari Vaara en zijn Finland hebben mijn hart gestolen.