Heerlijk om eindelijk weer eens een boek te lezen dat zeer doordacht is opgebouwd en prachtige zinnen bevat!

Na Mattias is een gewaagd en tegelijk ontroerend boek over mensen die, direct of indirect, zijn geraakt door de dood van Mattias. Familieleden, vrienden en het boek begint en eindigt vanuit het perspectief van zijn vriendin Amber.

Wat ik met name waardeerde waren de details waardoor de ernst van het verhaal soms op verfijnde wijze naar de achtergrond verdween zoals het zandkasteel dat in verschillende hoofdstukken een rol speelt en het koolmeesje:
'Hij draagt een zwarte stropdas over zijn vaalgele vestje. De zeewind blaast af en toe zijn donskraag op.'

Met dank aan Hebben en de uitgever voor het toesturen van dit e-boek in ruil voor een eerlijke en onafhankelijke recensie.