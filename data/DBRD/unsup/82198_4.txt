Genoten van deze thriller. Naast de hoofdverhaallijn over wie nu de geheimzinnige moordenaar is van diverse hardlopers op het "zaagselpad" speelt de verhaallijn over de jonge Koerdische Bihar, een pubermeisje opgroeiend in een zeer traditioneel gezin. Veel aandacht voor de karakters en ontwikkeling van de hoofdpersonen. Ondanks dat het verhaal rustig verloopt in het begin is het absoluut geen saai boek. Goed geschreven zinnen, goede dialogen, mooi beschreven emoties. Na tweederde van het verhaal komt er eindelijk langzaam licht in de duisternis. Maar het verhaal en de aandacht voor Anna, Esko en de andere collega's verloopt vlot genoeg om dat niet storend of saai te vinden. Wie uiteindelijk de dader is, vind ik niet echt spectaculair gevonden. Toch is die ontmaskering een spannende climax. Ook het verhaal over Bihar zit goed in elkaar. Je vraagt je constant af hoe het voor het arme meisje gaat eindigen. Graag gelezen. Ik zal zeker nog iets van deze auteur oppakken.