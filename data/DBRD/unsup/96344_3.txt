Nooit meer te druk is een boek waarmee je kunt leren om beter met je tijd om te gaan. Zowel op het werk als je vrije tijd. En dat is prettig, want we leven in een tijd waarin we (denken) erg druk te zijn.

Het is een echt naslagwerk wat je er vaker bij kunt pakken, boordevol tips. Met alle afleiding van mails, vergaderingen en het constant bereikbaar zijn is het soms moeilijk je op één ding te focussen. Toch is dit iets wat belangrijk is. Niet constant afgeleid worden, niet proberen te multi tasken, maar één taak prioriteit geven en dat afhandelen.

Het boek is (vind ik) wel gericht op werkende mensen. Ook als je niet werkt kun je er wel tips uithalen, maar het overgrote deel gaat toch over werk gerelateerde zaken, zoals vergaderen, mails beantwoorden etc.

De belangrijkste tips die ik eruit heb gehaald zijn: je hoeft niet altijd gelijk te reageren op mail/telefoon. Stel je eigen prioriteiten. Durf nee te zeggen, of denk eerst even na voordat je ergens ja op zegt.