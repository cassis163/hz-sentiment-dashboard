Crisis beheersing wordt een slagveld vol robots en drones. Die stelling is de inzet van een debat in het fictieve kabinet Stahlman II in de tweede thriller van Bart-Jan Kazemier.
In Drone draait het om een peperdure drone die de minister van defensie wil kopen maar daar moet zij wel de oppositie voor aan haar kant zien te krijgen, en om een verdwenen harddisk waar zowel de militaire inlichtingendienst als een ex-commando op jagen.

Een coalitie van liberalen en sociaal-democraten wil af van jachtvliegtuigen waar piloten hun leven wagen om doelen te bestoken. Een nieuw soort onbemand vliegtuig – een drone (UAV) – kan aangestuurd door een computer efficiënter en effectiever opereren boven het slagveld, aldus de minister van defensie. In het geheim worden er al proeven mee gedaan die niet altijd even goed verlopen.Deze gegevens op een harddisk worden gestolen en de MIVD gaat in de verbeten jacht op de daders over lijken. Daarbij botsen zij op de ex-commando, die in zijn zoektocht terug gaat naar Afghanistan om achter de waarheid te komen. De jacht op politieke steun en naar de verdwenen gegevens resulteert uiteindelijk in een zinderende finale.

Drone behelpt zich met een krachtige schrijfstijl, mooi plot en goed uitgewerkte personages , en maken dit boek tot een pageturner die niet weg te leggen is.
Minpuntjes zijn de wat ver gezochte en ongeloofwaardige rol van MIVD en het wat goedkoop gekopieerde gekonkel van het huidige kabinet.

totaal score: 3,5 sterren
Spanning: 4****Plot: 4****Leesplezier: 4 ****Schrijfstijl: 4 ****Originaliteit: 3 ***Psychologie: 3***