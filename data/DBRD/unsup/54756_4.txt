Jurgen Bulterman, 45 jaar oud en geboren in Haarlem, schreef als self-publishing auteur een sterk debuut over strategische keuzes van economische grootmachten ten tijde van de Tweede Wereldoorlog.
Verteld vanuit het perspectief van een jongvolwassen tweeling. De jongens hebben ogenschijnlijk totaal verschillende ideologieën maar verschillen toch niet zoveel van elkaar. De ene vlucht samen met een Joodse vriend naar Amerika en gaat daar naar de universiteit terwijl de ander voor de Nazi’s aan de slag gaat. Beiden strijden voor hun ideaal en zijn bereid te doden om dit te bereiken.
Doordat de een na jaren teruggaat naar Duitsland en de plek van de ander inneemt heeft hij grote invloed op het verloop van de oorlog. Hij wordt daarbij regelmatig voor onmogelijke keuzes gesteld. Het een is niet beter of slechter dan het ander, alleen de uitkomst is verschillend.

Een boek dat tot aanzet tot nadenken. Fictie is verweven met feiten en het zou zomaar echt gebeurd kunnen zijn.

Geweldig geschreven, sterke verhaallijnen en goed plot. Een aanrader voor iedereen die geïnteresseerd is de Tweede Wereldoorlog maar zeker ook voor mensen die houden van een goede spionagethriller.