Journalist Lo Blacklock mag mee met een persreisje aan boord van een exclusief cruiseschip. Deze reis is voor Lo de kans om promotie te maken maar ook om te herstellen van een inbraak bij haar thuis en haar mislukte relatie.
Helaas loopt alles anders.
Ze is aan boord getuige van een moord? Maar was het wel een moord en waarom gelooft niemand haar? Wie kan ze uiteindelijk nog vertrouwen aan boord van dat kleine cruiseschip?
Lo gaat op onderzoek uit en moet uiteindelijk alles op alles zetten om te overleven.
Halverwege het boek vond ik het persoonlijk wel genoeg en moest er naar mijn idee echt meer gebeuren. Hierdoor wilde ik het boek aan de kant leggen maar ben toch blij dat ik dit niet heb gedaan. Uiteindelijk was het toch een redelijk spannend boek met een mooie ontknoping... Vandaar 4 sterren.