Familiewapen is deel 4 in wat aangekondigd is als een vijfluik over en rond de Noorse onderzoeksjournalist Henning Juul. Rode draad in de boeken is het drama in het leven van Henning en zijn toenmalige partner Nora waarbij zij hun zoontje verloren in een brand.

Gelijk de eerdere boeken heeft het drama rond zijn zoontje een grote weerslag op het leven van Henning en probeert hij het zo goed en zo kwaad als het gaat op te pakken. Ook nu weer is er naast een nieuwe verhaallijn een prominente plaats ingeruimd voor de zoektocht die Henning onderneemt naar de omstandigheden rond de brand waarbij zijn zoon Jonas omkwam. zo prominent dat de nieuwe verhaallijn rond de familie Hellberg soms tweede viool speelt. Is dit storend? voor mij niet perse, maar als dit je eerste boek als stand alone is kan ik me voor stellen dat het lastig is.

Familiewapen is niet de beste uit de reeks, maar al met al een leuk boek om te lezen, en gezien de knots van een cliffhanger, mogelijk de opmaat voor een daverende afsluiting van de serie rond Henning Juul.

totaal score: 3,5 sterren

Spanning: 3***
Plot: 3***
Leesplezier: 4 ****
Schrijfstijl: 4 ****
Originaliteit: 3 ***
Psychologie: 3***