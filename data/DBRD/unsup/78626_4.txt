De afbeelding op de kaft geeft goed weer waar dit boek over gaat. Beschadigde mensen, die toch proberen weerbaar te zijn: een hand in het verband, om de andere en bokshandschoen. Alleen drukt de houding van het jongetje allesbehalve weerbaarheid uit. Hij neigt wat naar de gekwetste kant, zijn ogen staan droevig en wat wantrouwend.
Alle hoofdpersonen in de verhalen zijn ook op een of andere manier gekwetst. Ze proberen ertegen te vechten, niet altijd met evenveel succes.
Geen boek om vrolijk van te worden, maar wel erg goed geschreven. Ondanks mijn afkeer van korte verhalen las ik dit achter elkaar uit. Mooie zinnen, goed geobserveerd, op een rustige manier de woeste golven in het binnenste van de hoofdpersonen beschreven. Knap.