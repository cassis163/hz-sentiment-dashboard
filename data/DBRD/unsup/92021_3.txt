Vogelvrij begint met een hele sterke proloog, een prachtige en gedetailleerde beschrijving van een jagende roofvogel, die je gelijk aan het boek kluistert.
Het is jammer dat het de schrijver niet is gelukt dit in het hele boek door te zetten. Dat gezegd hebbende leest het boek heel vlot, het is beeldend en heeft genoeg spanning om je het hele boek te willen laten uitlezen. Het was ook erg fijn dat het geen voorspelbaar verhaal was en het einde, ondanks misschien je vermoeden, je weet te verrassen. Mijn nieuwsgierigheid en enthousiasme waren vanaf de eerste pagina gewekt!
Ik hoop dat Kasper van Beek in zijn volgende boek de toon van zijn inleiding weet voort te zetten, want ik zou graag meer van hem lezen.