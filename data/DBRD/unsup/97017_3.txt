De Huwelijkskans is het derde boek in de Getrouwd met een miljonair-serie van Jeniffer Probst. In dit verhaal maak je kennis met de Italiaanse Carina Conte. Ze besluit ItaliÃ« te ontvluchten en gaat wonen en werken in de Verenigde Staten. Ze komt te werken bij het bedrijf van haar broer. Bij het bedrijf werkt ook Max Gray. Hij is een van de directeuren van het bedrijf en een goede vriend van Carina's broer. Max heeft de supervisie over Carina. Ze kennen elkaar al heel hun leven en vroeger was Carina heimelijk verliefd op hem, maar volgens Carina is dat nu helemaal over. Maar of dit waar is?

De Huwelijkskans is een lekkere romantisch verhaal en is ontzettend voorspelbaar. Dit maakt het boek echter niet minder leuk. Het is een verhaal om bij weg te zwijmelen. Je gaat houden van de zelfverzekerde Carina en de dominantere Max. Het is een verhaal dat je meesleept naar de romantische wereld van geld, familie en macht.

De personages in het boek worden redelijk goed uitgewerkt. Gedurende het boek kom je verschillende personages tegen en deze leer je allemaal kennen vanuit verschillende perspectieven.

De schrijfstijl is prettig en zeer aangenaam. En hoewel sommige passages een beetje onrealistisch over komen, maakt het niet uit voor dit boek. Het is een lekker boek om bij weg te dromen.