Mijn verwachtingen van 'Doodskopvlinder' van Tomas Ross & Corine Hartman zijn niet ingelost. Mooie tekstfragmenten (Ross?) worden ondergesneeuwd door een overdaad aan korte zinnetjes in staccatoschrijfstijl (Hartman?). Het verhaal begint rommelig en is te ongeloofwaardig om de lezer te blijven boeien. Voornamengedoe en vrouwengeneuzel komen niet sterk over, de personages spreken onvoldoende tot de verbeelding. De opgevoerde actualiteiten en het noemen van politiek-militaire instanties suggereren een diepgang die er niet is.
Goed genoeg voor enkele uurtjes tijdverdrijf, maar niet bijzonder.

[plot 4, spanning 3, schrijfstijl 2, leesplezier 3, originaliteit 3, psychologie 2]