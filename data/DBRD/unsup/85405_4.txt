De dode kamer is het eerste boek van wat een trilogie zal worden en tevens het debuut van Bronja Hoffschlag. Bronja, die haar boek op eigen initiatief uitbracht, weet de lezer van bij het begin te boeien.
Met haar aangenamen, vlotte en suggestieve schrijfstijl, beschrijft ze de relatie van twee broers Micha en Lennart, die na de dood van hun ouders op eigen houtje verder moeten! Elk op hun eigen manier proberen ze er iets van te maken en zich staande te houden.
De broers zijn in alles elkaars tegenpolen maar wanneer Lennart plots geen contact meer krijgt met zijn broer Misha gaat hij op zoektocht. Zo komt Lennart steeds meer dingen te weten over zijn broer, waar hij totaal geen weet van had. De auteur laat de lezer geleidelijk aan kennis maken met de geheimen die Misha met zich meedraagt en hoe hij deze weet schuilt ten houden voor zijn broer Lennart.
Misha is vast van plan om definitief af te rekenen met de demonen uit zijn verleden en het plan dat hij hiervoor jarenlang heeft uitgewerkt, is meesterlijk en boeit de lezer tot de laatste letter.
De dode kamer is geen whodunit, maar een heerlijk spannend verhaal met psychologische diepgang en zelfs de nodige dosis humor. Het boek is best lijvig maar als lezer krijg je niet de indruk dat je een dikke turf aan het lezen bent. Je wordt zo meegesleurd in het verhaal dat je aan het eind bent voor je het weet en mocht deel twee er al zijn, blijf je gewoon verder lezen!
Bronja Hoffschlag weet hoe ze het moet brengen en verwent haar lezers met een zeer mooi en origineel verhaal. Het verhaal zit meesterlijk goed in elkaar, een echte aanrader dus!