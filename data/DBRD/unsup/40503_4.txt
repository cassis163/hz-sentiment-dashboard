Dit is niet direct een boek voor vrouwen die pas bevallen zijn. Want het is een waanzinnig beklemmend spannend boek. Hennequin gaat als kraamhulp aan de slag bij het jonge gezin Didi, Oscar en Indi. Ze werkt zich subtiel in het huishouden in, draait iedereen om haar vinger en bereidt haar plan goed voor. Miriam werkt bij de politie en gaat door een rouwproces. Haar broer Bart is door een val van de trap om het leven gekomen. Ze heeft sindsdien geen contact meer gehad met haar schoonzus. Haar intuitie heeft haar ingegeven dat ze meer te weten wil komen van haar schoonzus en ze schakelt een privÂ‚ detectieve in. Wat die vindt tart de realiteit. Beide verhaallijnen lopen door elkaar en komen uiteraard samen. Het einde van het verhaal is werkelijk subliem.