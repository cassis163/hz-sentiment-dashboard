In 2015 las ik van deze schrijver de "standalone" Leven of dood, en hoewel Robotham zich in eerder werk al bewezen had met zeer goed geschreven boeken overtrof hij zichzelf met als resultaat een haast onwerkelijk goed boek.

Sluit je ogen is al weer het achtste deel in de serie rond Joe O"Loughlin en Vincent Ruiz. Bekende karakters die in vorige werken al prachtig gevormd zijn, in zeer goed geconstrueerde verhalen beschreven met de mooie schrijf stijl die Robotham hanteert.

De sterke elementen waar Robotham prat op heeft, het ritme, de schrijf stijl en het goed geconstrueerde plot zet hij ook in dit werk door, echter hij lijkt in dit deel vergeten dat hij een thriller aan het schrijven was. Het boek gaat voor mij ten onder aan de overdaad aan sentiment, familie beslommering en emotie wat het weinig originele whodunit verhaal geheel naar de achtergrond blaast. En dat kan niet voor een verhaal wat het predicaat thriller mee krijgt.. De laatste 20 pagina's waar er sprake is van enige spanning lossen dit niet op.

Robothams talent staat buiten kijf, maar dit boek is niet in balans

totaal score: 3 sterren

Spanning: 1*
Plot: 4****
Leesplezier: 3 ***
Schrijfstijl: 5 *****
Originaliteit : 2**
Psychologie: 4****