Norton, Graham
Bewaring



Bewaring is de eerste thriller van de bekende televisiepresentator Graham Norton.

Het verhaal speelt zich af in het Ierse dorp Duneen. Een dorp waar nooit iets gebeurd, tot er op een dag bij een bouwproject een lijk wordt gevonden. Als snel gaan de geruchten dat het gaat om Tommy Burke, een jongeman die ruim jaar geleden plotseling verdwenen was. PJ Collins, een dikke uitgebluste politieagent , start samen met een collega uit Cork het onderzoek. Het onderzoek lijkt vast te lopen tot er vier maanden later een babylijkje gevonden wordt.

Graham Norton heeft een vlotte en beeldende schrijfstijl. Treffend weet hij de sfeer te beschrijven van een klein dorp, waar iedereen op elkaar let en waar velen een geheim met zich meedragen.
Aanvankelijk lijken de personages saai en kleurloos, maar door de gebeurtenissen worden zij geconfronteerd met zichzelf. Naarmate steeds meer geheimen onthuld worden , worden zij steeds sympathieker, ook omdat zij zichzelf met de nodige zelfspot weten te bekijken.

Een lovenswaardig debuut van deze schrijver. Een vlot geschreven Engelse detective, met bijzondere personages, waarin je langzaam wordt meegenomen naar de clou. Met hier en daar een vleugje humor, maar ook wat diepere lagen om over na te denken.

Spanning ***
Plot: ****
Schrijfstijl: ****
Originaliteit: ****
Psychologie: ****

Algemeen ****