Fantastisch boek, echt, in een dag uitgelezen want ik kon niet stoppen.
Pieter Vos is een aan lager wal geraakte rechercheur. Toen zijn dochter verdween is hij er niet ingeslaagd haar terug te vinden. Deze mislukking maakte dat hij het politiekorps vaarwel zei.
Laura Bakker is een jonkie bij de politie. Ze komt uit Friesland, spreekt raar, kleed zich vreemd en hoort er helemaal niet bij.
Wanneer er weer een meisje verdwijnt, deze keer van een Amsterdams politicus, lijkt de manier van verdwijning sterk op die van de dochter van Vos. Hij gaat terug aan de slag en kiest de onervaren Laura als zijn partner.
Theo Jansen, de baas van de criminele onderwereld van Amsterdam, komt na enkele jaren gevangenis terug vrij. Ondertussen heeft een Surinamer zijn rijk overgenomen. Nu hij terug vrijkomt, is de kans groot dat er een bende-oorlog uitbreekt. Wanneer Theo het gerechtsgebouw verlaat, wordt er een aanslag op hem gepleegd. Die mislukt en daarmee is de oorlog als het ware een feit.
Niet veel later wordt er bij Vos die op een woonboot woont, een lijk van een vrouw gevonden.
Vos wordt helemaal meegezogen in alle onderzoeken, op zijn eigen eigenwijze manier.