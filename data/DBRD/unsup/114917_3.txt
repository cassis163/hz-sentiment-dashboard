maar door de keurig gedoseerde en opgebouwde spanning is het wel een zeer boeiende en levensechte roman...,Met Schijn van kans won Charles den Tex dan eindelijk zijn Gouden Strop. Reden te meer voor mij om dit boek te lezen en te bespreken op de site. Schijn van kans is een realistische en interessante roman over de wereld van bedrijfsovernames. Op de omslag prijkt dan ook de term"financiele thriller".

Het verhaal gaat over Standard Capital, een kleine bank (ookwel 'boetiek' genoemd), gespecialiseerd in fusies en overnames. Ernst Dellenge, E.D. voor intimi, is de vermogende, geslepen en patserige eigenaar ervan en kent weinig grenzen om opdrachten binnen te halen. Samen met zijn rechterhand, de intelligente 'workaholic' Matti, haalt hij een erg grote vis binnen - NedKab - die van plan is een Amerikaans kabelbedrijf over te nemen. Alles gaat buitenverwachting goed tot het moment dat E.D. dood wordt aangetroffen in zijn huis. Aan Matti en de compagnon van Dellenge de taak om ervoor te zorgen dat de kleine en gerenommeerde 'overname boetiek' mee kan en mag blijven spelen in deze keiharde financiele wereld. Langzaam komt Matti erachter dat Standard Capital niet zonder reden de opdracht van NedKab heeft gekregen.

Ik was erg verrast van het gemak waarmee Den Tex mij in het verhaal trok. Al binnen enkele tientallen pagina's kreeg ik het gevoel deelgenoot te zijn van alle gebeurtenissen rondom het bedrijf van Dellenge en het leven van Matti. Een echte thriller kan ik het niet noemen, maar door de keurig gedoseerde en opgebouwde spanning is Schijn van kans wel een zeer boeiende en levensechte roman, met een onverwachte ontknoping. Ik kan mij voorstellen dat mensen die geen feeling hebben met de financiÃ«le wereld of zakenwereld in het algemeen, moeite zullen hebben zich in dit boek in te kunnen leven. Voor al die anderen is deze Den Tex zeker het lezen waard. Voor mij een aangename afwisseling na de vele legal, psychologische en serial killer thrillers die de afgelopen maanden door mijn handen gingen.