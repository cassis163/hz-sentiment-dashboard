Ik heb dit boek binnen één dag uitgelezen. En het enige wat ik dacht toen ik het boek uit had was: WAUW! Wat een fantastisch debuut van Susan van Eyck. Emma komt haar grote liefde tegen, maar plotseling is hij verdwenen. De reden hiervoor zag ik écht niet aankomen. Susan van Eyck heeft er met haar fijne schrijfstijl voor gezorgd dat ik me van de eerste tot en met de laatste bladzijde heb ingeleefd in Emma en ik heb ook ontzettend met haar meegeleefd. Ik heb hier en daar wel een traantje weggepinkt en als een boek dat veroorzaakt bij mij, moet het wel een heel goed boek zijn. Daarom vijf welverdiende sterren voor dit mooie boek van Susan van Eyck!