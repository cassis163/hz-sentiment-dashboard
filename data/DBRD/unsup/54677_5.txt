Wat een kennismaking met deze schrijver die met Beschermduivel zijn tweede psychologische thriller aflevert. De auteur zegt ge√Ønspireerd te zijn tot schrijven door het schrijversechtpaar Nicci French. Al kan ik maar vergelijken met het enige boek dat ik daar van heb gelezen (dat 1 ster van me kreeg), ik vind Ronald zijn werk stukken beter (5 sterren.)

Goed uitgewerkte personages die ogenschijnlijk deel uitmaken van een perfect normaal gezin uit een doodnormale buurt. Wat een banaal ongeval leek, was een poging tot moord. Deze poging word verder afgemaakt in het ziekenhuis door een 'nalatigheid' op een invulformulier. En net als je denkt te weten wie er achter zit, gebeurd er toch nog iets waardoor je aan het twijfelen gaat.

Een erg realistisch beschreven verhaal dat mij kon boeien van begin tot einde. Door de korte hoofdstukken kom je vlug in het verhaal en dat vind ik erg aangenaam om te lezen. Het maakte ook dat ik het boek, hoewel het vlug uit was, makkelijk even opzij kon leggen waarna ik er vlug terug in zat. Toegegeven ik zat wel verkeerd met mijn verdachte. Het boek lijkt me een ideaal scenario voor een film op te leveren. Waar ik me dan graag voor opgeef om in te figureren.

Dit verhaal doet mij hopen dat we nog niet alles van deze schrijver hebben gezien. Al moet ik nog wel zijn eerste boek met de aantrekkelijke titel 'Varkensbloed in chocolade' lezen. Dat hij maar vlug zijn schrijftempo wat opschroeft.