Sluit je ogen is echt een geweldig boek voor mensen die zelf lekker mee willen speuren en zo lang mogelijk uit willen stellen hoe het nou eigenlijk allemaal in elkaar zit. Vanaf de eerste pagina is het spannend en gedurende het gehele boek blijft deze spanning hangen. Steeds denk je een stapje dichter bij de oplossing te zijn maar dat blijkt uiteindelijk vaak toch net niet zo te zijn. Als lezer denk je zelf ook aan een aantal oplossingen of complotten maar die heeft de auteur prachtig stuk voor stuk ontkracht in het boek. De 'grande finale' is dan ook spectaculair en zeer onverwacht.

Een boek met een hele goede verhaallijn, waarin begin-, tussen- en eindstuk erg goed in elkaar overlopen. Alleen vond ik het einde iets te lang voor het mooie. De personages zijn eigenlijk allemaal goed genoeg uitgewerkt al is het door het grote aantal personages soms even lastig te bepalen wie nou wie ook alweer is. Maar dat kan ook aan mij liggen uiteraard. De auteur heeft een hele fijn manier van schrijven wat erg makkelijk weg leest. De rechercheur in dit stuk deed mij denken aan mijn all time favorite 'Kurt Wallander'. Een beetje zo'n lobbes die toch heel erg goed is in wat hij doet maar daar niet zo mee te koop loopt. Geweldig!

Sluit je ogen is echt een heel erg goed boek. Wat mij betreft zeker een aanrader voor eenieder. Niet briljant maar hij ligt er niet ver vandaan. Toch goed voor vier sterren.

Plot: 4 sterren
Spanning: 4 sterren
Leesplezier: 4 sterren
Schrijfstijl: 4 sterren
Originaliteit: 5 sterren
Psychologie: 5 sterren