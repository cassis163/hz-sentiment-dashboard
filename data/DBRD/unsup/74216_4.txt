Robbie neemt afscheid van zijn grote liefde Emily.
Hij is ziek en hij wil haar en hun gezin daar niet meer mee belasten.

“Je bent mijn begin en mijn einde, Emily, en alle dagen daartussen.” Blz. 13

Steeds verder teruglopend in de tijd ontdek je het verhaal van hun liefde, hun leven en hun geheimen.
Als Robbie en Emily elkaar ontmoeten voelen ze onmiddellijk een onmiskenbare band.
Maar een geheim drijft hen uit elkaar.
Na een aantal jaren treffen ze elkaar weer en blijkt hun liefde nog net zo diep te zitten als bij hun ontmoeting en gaan ze ervoor. Door de komst van hun zoon Adam wordt hun gezin compleet.
Maar de geheimen blijven. Kunnen ze die samen doorstaan?

“We waren samen gevangen, verstrikt in alle prachtige complicaties.” Blz. 353

Het verhaal begint bij het einde, en eindigt bij het begin. En dat maakt het af en toe ook wat verwarrend. Uiteindelijk wordt alles wel duidelijk en wordt ook het grootste geheim verteld.
Dat maakt meteen het hele verhaal helder, maar zorgt er ook voor dat je al hun beslissingen even gaat overdenken.
Een mooi liefdesverhaal met daarin een aantal zware thema’s erin verweven.