Wanneer je het boek begint te lezen, begin je midden in een proces tegen een man die in het boek Half Face wordt genoemd. Hij is een man van Ierse afkomst en spreekt met een dusdanig accent. Juliette is een meisje dat gaat getuigen tegen hem door in de rechtszaal te vertellen wat er is gebeurt bij de overval op de bank in haar dorp.

Je voelt meteen de band die er tussen Juliette en Half Face is, vrij snel daarop wordt Juliette gegijzeld door hem en moet mee naar de Mongolische steppen als ze in leven wilt blijven. Gedurende de gijzeling wordt Juliette door Half Face Juul/Juultje/Julie genoemd wat allemaal een soort koosnaampjes zijn.

Juliette is een vrij onzeker meisje dat alles doet om te blijven leven. Ze wilt hard zijn en protesteren, maar dit wordt vrijwel meteen beantwoord door geweld. Doordat ze een paar keer probeerde te ontsnappen/tegen te werken werd ze geslagen door Half Face waardoor ze uiteindelijk besloot mee te werken zodat ze geen pijn meer kreeg. De band en chemie die er opbloeit geeft het boek een leuke dynamiek tussen de personages en houd het boeiend. Juliette is ook continue in tweestrijd en wanneer het erop aan komt ze niet wilt zijn zoals haar gijzelaar.

Juliette kan ik persoonlijk erg goed begrijpen, alleen vind ik het bijzonder dat ze na zo een heftige ervaring geen last heeft van PTSS (post traumatisch stres stoornis) want zo iets gaat niet zomaar in de koude kleren zitten. Als de ontvoering erop zit word het boek ineens heel kort en snel verteld, dit vind ik jammer want de nasleep kan ook veel teweeg brengen.

Half Face leer je gedurende de reis steeds beter kennen. Hij verteld Juliette wat over zijn jeugd en ze ziet het allemaal meteen voor zich en krijgt een soort begrip voor hem. Half Face doet heel vaak zijn best om een goed iemand te zijn, alleen zijn daden lijken niet zo voor Juliette terwijl de lezer dit wel kan zien.

Half Face is in mijn ogen een man die dusdanig beschadigd is dat die eigenlijk hulp moet krijgen, tegenwoordig wordt er wel meer aandacht besteed aan geestesziekten en dit boek vind ik zeker het ook goed aanhalen. Zelf kan ik Half Face wel begrijpen, hij wil anders zijn dan wie hij is en gaat zelf opzoek naar het juiste medicijn ook al kan dit niet de juiste zijn.

De emoties die Juliette ervaart van angst zijn op mij niet heel erg sterk overgebracht, maar je begrijpt haar redenatie wel. Haar knoop in de maag voelde ik niet maar haar onderbuikgevoel deelde ik met haar. Qua emoties en personage diepgang had dit voor mij iets meer mogen zijn want het bleef een beetje oppervlakkig. Het boek is vermakelijk, maar had van mij langer mogen zijn zodat je de personages beter kan leren kennen, dit had ook kunnen helpen om meer de emoties te voelen die Juliette ervoer tijdens het boek. Wat mij opviel is dat er vanuit Half Face altijd een soort liefde/genegenheid voor Juliette was, dit vond ik zeer goed overgebracht en zelf kreeg ik het gevoel dat Juliette ook ergens op hem begon te vallen. Dit kan ook Stockholm syndroom zijn, maar ergens begrijp ik het ook wel.

 

Lang Verhaal Kort

Het is een zeer vlot geschreven verhaal wat mij meteen pakte vanaf de eerste bladzijde. Wanneer het verhaal je niet ligt of je houd er niet van, kan het zijn dat je het boek heel langzaam op gang vind komen omdat je gaandeweg informatie krijgt over Half Face. Het einde is alleen niet wat ik zou hebben verwacht, stiekem hoop ik dat er nog een vervolg gaat komen. Wat ook erg leuk is ook is dat het boek totaal niet te voorspellen is waardoor je wilt blijven lezen over hoe het verder gaat, je kan het gewoon niet wegleggen!