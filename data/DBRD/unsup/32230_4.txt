Dit boek was een plezier om te lezen en voor ik het wist zat ik al op de laatste pagina, de schrijfstijl van dhr. Coppers is ge maakt voor makkelijk lezen. Gelukkig had ik bij pagina 100 al besloten om een ander boek van deze schrijver te kopen dus ik kon daarna lekker verder lezen in een weliswaar oud verhaal maar een nieuwe ontdekking voor mij.

Met dood water heeft de schrijver enerzijds een dubbele mysterie geschreven en anderzijds heeft hij het over een maatschappelijk probleem namelijk seksueel misbruik, zowel in de kerk dan wel in de prostitutie. Beide slachtoffers hebben hun wortels in deze twee diverse werelden, en beide worden niet veroordeeld in hun rollen. De schrijver weet beide onderwerpen te bespreken zonder te preken maar weet je toch af te remmen om je eigen oordeel te maken.
Het einde van het boek is wat ambivalent maar dat is geheel passend bij de onderwerpen die behandeld zijn en de uiteindelijke oplossingen die gevonden worden al dan niet tot tevredenheid van de lezer.

Een makkelijk te lezen politieroman die zware onderwerpen niet schuwt en pas tegen het einde een andere richting opgaat dan je zou verwachten, iets wat wel plezierig is in een politieroman / mysterie. De schrijver weet de lezer geboeid te houden tot op de laatste pagina, iets wat ik als zeldzame lezer van het Nederlandse spannende boek als een aangename verrassing beschouwde.

Deze serie schreeuwt om verfilming, iets wat ongetwijfeld vroeger of later ook wel zal gebeuren. Ik ben benieuwd wat men gaat doen met de nogal expliciete scenes waarin de hoofdpersoon Liese Meerhout zich niet van haar beste kant laat zien, maar misschien wel erg menselijk.

De titel refereert aan de stromingen in de rivier de Schelde alwaar deze roman gesitueerd is, waarbij "dood water" een moment is waarin geen stroming plaatsvindt tussen bij getijden in. De stromingen staan voor de spanningen die in de roman hun plek hebben, wat te gezocht voor mijn idee maar wel degelijk poÃ«tisch bedacht.

Toni Coppers, absoluut de moeite waard om zijn eerdere werk te lezen, waarbij ik "Engel" goed kan aanraden.