Ik heb er even over na moeten denken. Het boek tot me door moeten laten dringen, en daarna nog eens goed nagedacht hoe ik het ging verwoorden. 'Helemaal het einde' zou eerst 'Denk maar niet dat dit een liefdesliedje is' heten. Een titel waar ik eigenlijk meteen verliefd op was. Maar met alleen een titel kom je niet ver, er moet ook een boek aan vast zitten dat datzelfde doet.

Hoe leuk ik Lisette ook vind, ' Helemaal het einde ' gaat niet mijn lievelingsboek van haar worden. Waar dat aan ligt? Ik weet het niet.
Misschien aan de hooggespannen verwachtingen die ik had, misschien aan wat ik van haar gewend ben, misschien omdat de achterflap me zo nieuwsgierig maakte? Of las ik het als iemand die zelf schrijft in tegenstelling tot iemand die alleen leest? Ik denk dat het een combinatie van allemaal was, met een snufje 'Je-bent-te-oud-voor-deze-boeken.'

Misschien is 'Niet wat ik van haar gewend ben' ook wel een compliment, omdat het boek geen chicklit meer is maar een 'feelgood' (Ik heb altijd moeite met boeken die in een hokje gepropt moeten worden, vooral omdat de hokjes feelgood en chicklit bij mij altijd op hetzelfde neerkomen.) Het mooie van dit soort boeken is wel dat er altijd een markt voor is, en dat er altijd lezers in de leeftijdscategorie blijven die Lisette voor het eerst lezen. Het is 'tijdloos'

Dan nu naar het verhaal:
Het begin was hilarisch, en ging over naar een beetje zielig, het beloofde in ieder geval veel goeds. (Nee, ik ga het niet herhalen, je kunt overal opzoeken waar het over gaat, in het kort is Roxy een rockster, en dan ineens.. niet meer.) Maar ergens bij pagina 80 (Het boek is 400+pagina's...) begon mijn aandacht te verslappen. Er waren een paar grote ontknopingen die ik van mijlenver zag aankomen, en ik weet het niet, maar ik had niet echt 'feeling' met Roxy, of welk ander personage dan ook, iets dat ik niet gewend ben want meestal heb ik dat wel met de boeken van Lisette. Het was gewoon een beetje... saai. Voor 400+ pagina's.

Toch gewoon drie sterren, want het is een leuk boek voor de vakantie (Ik zou het alleen niet in je koffer doen want je mag meestal maar 20 kg meenemen en het is nogal een pil met die 400+ blz) en zeker leuk voor een paar uurtjes maar ik vond 'm jammer genoeg niet 'Helemaal het einde.'

Lisettefans: Laat je vooral niet tegenhouden om het boek te kopen en te lezen, want jullie hebben er lang genoeg op moeten wachten. Haha.