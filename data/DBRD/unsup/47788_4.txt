De thriller Ademnood pakte me al met de cover. Zwart leren jasje met een zweem rood en in rode letters de titel en in witte letters de auteurs naam Belinda Aebi.

Deze Vlaamse auteur schreef al meerdere thrillers en van de thriller Troebelwater heb ik genoten. Heel benieuwd ben ik naar het eerste deel van deze twee luik.

De proloog begint met een verhaal over een kind wat wordt gepest en getreiterd en als laatste onder wordt geduwd in een zwembad.

Ik maak nog wat zwakke zwembewegingen, maar het heeft geen zin. Het voelt alsof ik volloop met water.

Het eerste deel van de tweeluik, Ademnood, neemt je mee in het leven van Kaya De Regge een vrouw die weg is gevlucht uit Amerika, doordat ze een persoonlijk drama heeft mee gemaakt. Kaya komt terug naar België en heeft een erg leuk appartement gevonden. Onder haar zit een koffiebar, Los Titanes, dat wordt bestierd door de donkere Jack, met zijn dreadlocks en witte tanden laat hij het hart van Kaya wat sneller kloppen. Kaya denkt rust te vinden in België en haar leventje weer op te pakken, maar de persoonlijke drama’s zijn nog niet over voor Kaya. Bij de Belgische politie pakt ze haar werk weer op en gaat naarstig opzoek naar antwoorden omtrent de vastgelopen dossiers die ze toegewezen krijgt. Ondertussen worden er meerdere moorden gepleegd, maar de dader blijft onvindbaar. DNA moet de politie dichter naar de dader toe leiden.

Het boek bestaat uit 3 hoofdstukken en die zijn weer onder verdeeld in sub hoofdstukken, aangeduid in jaartallen. 2003 het jaar dat Kaya de dossiers weer opent en een dader profiel probeert te schetsen en vanaf 1972 wordt er door een zekere JW in de ik vorm vertelt, waarom deze JW in het sanatorium is beland en verder worden er door JW brieven naar iemand geschreven.

Belinda heeft een fijne schrijfstijl en ondanks de terug blikken in de tijd, raak je het spoor niet bijster. Ik werd mee gezogen in het verhaal en was vooral geshockt aan het einde. De, ze leefden nog lang en gelukkig versie, werd meteen de diepte in geboord.

Heel benieuwd naar Comeback, de afsluiter van dit tweeluik. Vind Kaya de dader en stopt het moorden en vooral vind zij ooit nog rust in haar persoonlijke leven. Belinda voor mij heb je een puik stukje Vlaams thrillerwerk afgeleverd, ondanks dat je weet wie de dader is blijft het een spannende zoektocht en blijven er nog een hoop vragen over.