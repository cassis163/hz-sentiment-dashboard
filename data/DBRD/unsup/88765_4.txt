DE GODEN VAN GOTHAM door LINDSAY FAYE:

Het speelt zich af in het New York van 1845. De stroom van Ieren die hun land ontvluchten voor de hongersnood, kun je eigenlijk geen stroom meer noemen: het is meer een vloedgolf! De Ieren zijn arm, hebben honger, Ã©n ze zijn katholiek. Drie zaken die slecht vallen in het protestante, vaderlandslievende New York.
Ook is net een politiemacht op poten gezet, de agenten liggen lang niet bij de hele bevolking goed. Ze hebben nog weinig in te brengen en moeten hun respect afdwingen zonder wapens.
Een van hen is Tim Wilde, het jongere broertje van de politiek actieve politiecommissaris Val Wilde. Hij heeft weinig zin in de job, maar door een grote brand die zijn kamer verwoest, met daarin zijn spaargeld en daarmee zijn toekomstplannen, begint hij er toch maar aan.
Niet lang daarna loopt hem, tijdens zijn nachtelijke ronde, een meisje in een bebloede nachtjapon tegen het lijf. Bird blijkt ontsnapt te zijn uit een bordeel, waarin haar vriendje Liam vermoord is.
Het onderzoek brengt nog 19 andere lijkjes aan het licht. Tim moet en zal uitvinden wie dat op zijn geweten heeft, ook als de politiek dat geen goed idee vind...

Het loopt allemaal goed af maar anders dan gedacht....

Erg goed geschreven, het liefst wil je het in een ruk uitlezen!Leuk detail is de dieventaal die in het verhaal gesproken wordt.