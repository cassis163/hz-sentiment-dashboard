De cover nodigt uit, de titel is kort. In 3e persoon lezen we in een moderne setting over de stoere hoofdpersoon Kit en ook over haar broer Jim. Beide hebben een opdracht en gaan op onderzoek uit. En dat blijkt niet zonder gevaar. Net als het eerder gelezen boek van Pepper Kay valt het op, dat naast dat de cover zo prachtig is, de binnenkant een andere indruk geeft. De hoofdstukken lopen bijna door, en het geeft de lezer de indruk dat het verhaal eindeloos doorloopt. Zonder even een momentje pauze of een rustmoment. De voorliefde voor technische zaken vormen weer een groot element in het boek. Pepper Kay laat hierbij haar voorliefde en expertise goed zien. Allerlei technische snufjes komen voorbij, die in de bijzondere wereld aanwezig zijn. Zo heeft Jim een S-Vone, een Botcam, een zweefscooter en een DNA-protector. Toch moet ik eerlijk bekennen dat het verhaal mij niet echt kan pakken en dat is jammer. Er is zeker spanning aanwezig. Mogelijk komt het door de afkortingen en onbekende termen, dat de focus in de mist is beland.

Conclusie

Pepper Kay heeft mij niet helemaal kunnen meenemen in de Maalstroom. Het is een mooi bedachte Sci-Fi en je bemerkt dat er aan alles aandacht is besteed. Helaas kon het mijn totale aandacht niet geheel vasthouden en dreef ik soms wat af.