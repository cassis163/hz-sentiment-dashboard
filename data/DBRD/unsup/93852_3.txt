Dit boek gelezen voor de Hebban leesclub. Voor mij was dit mijn allereerste Engelse leesclub en ondanks dat ik niet vaak Engels lees, was dit een zeer goed en makkelijk te lezen boek!

In A Very large expanse of sea volgen wij Shirin, een meisje van Iraanse afkomst, die voor de zoveelste keer naar een andere middelbare school moet. Dankzij al haar ervaringen heeft zij in de loop van de tijd een enorme muur om haar heen gebouwd en wilt dus niks met de buitenwereld te maken hebben. Totdat ze op deze nieuwe school terecht komt. In één van de lessen ontmoet zij Ocean, een jongen die wel aardig tegen haar doet...

In het verhaal lees je echt wat Shirin voelt en denkt, de twijfels, de haat, teleurstellingen en de vooroordelen die zij tegen komt in haar leven. Helaas was dit boek niet helemaal wat ik verwacht had. Persoonlijk had ik het idee dat het meer over haar ervaringen na 9/11 zou zijn en de vooroordelen die zij tegen zou komen in haar leven, maar het ontwikkelt zich in een liefdesverhaal en dat is niet wat ik verwacht had.

Het boek is op sommige punten best indrukwekkend, vooral als je leest wat voor vooroordelen Shirin tegenkomt en wat voor opmerkingen mensen naar hun hoofd kunnen krijgen, maar het is het net niet voor mij. Vandaar mijn 3 sterren.