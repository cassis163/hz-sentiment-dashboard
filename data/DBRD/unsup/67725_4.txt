Ik noem het voor mezelf een ware schande dat ik nog niets gelezen had van Linda Jansma. Laten we als excuus nemen dat ik een dwaas Belgje ben en meer geneigd was om buitenlandse auteurs te lezen. Maar bij deze, los ik toch al een beetje van mijn schuld in.
Zonder verwachting aan Schuilplaats begonnen aangezien ik de auteur niet kende. Maar hoe vlot leest dit boek wel. Fantastisch thema over pleegouders, wat dan ook vrij origineel is. De verwikkelingen bouwen zich op en je kan niet anders dan blijven lezen, want je wil echt de redenen weten waarom alles gebeurt. Blijf je ook eventjes stilstaan dat er buiten slechte mensen op de wereld, ook héél veel mensen wel de goede intentie hebben om voor de minderbedeelden of zwakkeren op te komen.
Bedankt, Linda, om weer een auteur extra op mijn (onuitputtelijke) lijstje te zetten. Ga zeker mijn achterstand inhalen en je andere boeken ook lezen.