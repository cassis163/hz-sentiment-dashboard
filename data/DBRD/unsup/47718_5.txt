Michael groeit op bij een maffiabaas die hij als zijn vader beschouwd. Wanneer de oude man op zijn sterfbed ligt, weet Michael dat hij vogelvrij wordt. De echte zoon en de handlanger zullen hem vermoorden.
Na twintig jaar van moorden heeft hij Elena leren kennen, de vrouw van zijn leven die zwanger is van hun eerste kind. Hij wil uit de maffiawereld stappen maar weet dat dat moeilijk zal zijn, ze willen hem niet laten gaan want hij weet te veel. En hij heeft gelijk, het is hij of zij. Er volgen enkele bloederige afrekeningen met veel doden en Michael en Elena gaan op de vlucht, hopend een nieuwe toekomst op te bouwen. Het wordt hen niet gegund.
Michael heeft een broer, Julian. Beide zijn als kind opgegroeid in een weeshuis waar ze een afschuwelijke tijd hadden. Julian in geadopteerd door een rijke senator en zijn vrouw. Het was de bedoeling dat beide broers geadopteerd zouden worden, maar op de dag van de adoptie is er iets gebeurd in het weeshuis waardoor alleen Julian geadopteerd is en Michael op de vlucht is geslagen. Gedurende al die tijd heeft hij zijn broer niet meer gezien.
Waar komen die broers vandaan, wat zijn hun roots, wat is er aan de hand met dat weeshuis, hoe zuiver is de adoptiewens van de vrouw van de senator, wie is ze en wat doen al die lijken in een groot meer op de immense eigendom van de senator?
Heel veel vragen en alles wordt netjes afgehandeld.
Dit komt toch aardig in de buurt van een thriller met de perfecte plot, spanning en vaart.
Superboek.