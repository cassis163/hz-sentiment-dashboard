Ik kende de serie van Belle en Boo nog niet en was erg benieuwd naar het boekje. Mijn eerste indruk was gelijk goed. Wat een mooi en vooral lief boekje om te zien.

De illustraties zijn mooi en lieflijk getekend en sluiten goed aan bij het verhaal. Doordat je op de tekeningen ziet wat er in het verhaal gebeurt is het boek ook geschikt voor de oudere peuter. Bijvoorbeeld wanneer Boo bramen gaat plukken is dat ook goed zichtbaar op de bijpassende tekening. Hierdoor kan de peuter horen en zien wat er gebeurt, wat goed is voor de taalontwikkeling en betrokkenheid . Bovendien zijn de tekeningen gedetailleerd wat uitnodigt tot leuke gesprekjes.

Het verhaal is niet te moeilijk en grappig geschreven. Regelmatig voelde ik zelf een glimlach opkomen. Het gaat over een meisje (Belle .) en een konijntje (Boo). Boo wil graag worteltjes taart eten, maar deze dag is het tijd voor een feestmaal van groenten en fruit (lekker en gezond) . Boo lijkt dat maar niets en zegt bij voorbaat al dat hij het niet gaat eten , Maar wanneer Belle aan het koken is vindt hij het toch wel lekker ruiken en krijgt dan trek. Hij wil dit natuurlijk niet toegeven en probeert dan heel slim om toch wat mee te eten......... (Herkenbaar een koppige peuter.)

Een mooi prentenboekje om te bewaren, maar natuurlijk om er vaak uit voor te lezen.