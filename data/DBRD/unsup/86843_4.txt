Alweer een "standalone" boek en dus geen vervolg in de reeks rond Myron Bolitar. Wat mij betreft toch een heel goed boek, wel met onwaarschijnlijke elementen maar toch op een overtuigende manier verteld. De belangrijkste karakters hebben lange en interessante geschiedenissen en Coben verweeft deze prachtig met elkaar.
Zoals gebruikelijk zijn de dialogen flitsend. En in tegenstelling tot de meeste thrillers speelt deze zich niet af in San Francisco, Los Angeles of New York maar in kleine plaatsen in New Jersey en dat schept een aparte sfeer.