Het derde deel alweer van Kito & Boris, ideaal voor beginnende lezertjes. De verhaaltjes zijn in stripvorm vormgegeven. Naast het lezen verduidelijken de strips het verhaal. Ongemerkt maken de lezertjes hun benodigde leeskilometers. Eerder verschenen ‘Kito & Boris’ en ‘Kito & Boris- Dit ben jij!’ van Aimeé de Jongh.

Kito, het konijn en Boris, de beer zijn dikke vrienden. In acht strips maken ze van alles mee. De strips worden steeds iets langer. Ze dromen, ze dansen, ze vliegen, ze zijn ziek, ze fluiten, Kito zoekt een bloem, ze spelen pakkertje en ze slapen. Het leven van een schoolkind in een notedop.

De schoolmeid gebruikt het stripboek om schooltje te spelen met haar zusjes. Ze is de enige die kan lezen en wijst per plaatje mee met haar vinger. Met aan weerszijden een zusje ziet dat er erg knus uit!

‘Kito & Boris- Speel je mee?’ van Aimeé de Jongh (tekst en illustraties), Uitgeverij De Eenhoorn, 2015.

/Lmcmr