Als één van de 7 boeken kreeg W.O.L.F. Van Boris Dittrich 5 sterren van de VN detective en thriller gids 2016.
Zo ver wil ik niet gaan, maar dat Dittrich een héél goede thriller heeft geschreven wil ik graag bevestigen.

W.O.L.F. Is bijzonder actueel met onderwerpen als verscherpte verhoudingen aangewakkerd door vluchtingen stromen, Angst zaaiende politieke stroming en populistisch geluid. Dittrich legt met scherpe pen het sentiment vast wat over Europa heen trekt.

Het verhaal begint met de vondst van een afgehakt hoofd. Het onderzoek naar de dader(s) wordt geleid door een Duitse van Turkse komaf, In haar onderzoek komt ze op het spoor van een groep anarchisten die zich keren tegen Europa, maar ook tegen migranten, meer in het bijzonder Turken en Joden. De groep staat onder leiding van een charismatisch leider Helmut Kruse, verder zijn er rollen voor de Duitse collega van haar en zijn zoon en stiefzoon, en een Nederlands/ Israëlisch homostel. Helmut heeft politieke ambities en maakt dankbaar gebruik van het sentiment en een bepaalde retoriek die we goed kennen en geen fictie is.

Citaat:
Willen we binnen de Europese Unie blijven of eruit?
Eruit,eruit,eruit scandeerde de menigte.
Nou, dan gaan we daarvoor zorgen.

Oud Politicus Dittrich heeft een sterke thriller afgeleverd, die nog te weinig aandacht krijgt

totaal score: 4 sterren

Spanning: 4****
Plot: 5*****
Leesplezier: 5 *****
Schrijfstijl: 4 ****
Originaliteit: 4 ****
Psychologie: 3***