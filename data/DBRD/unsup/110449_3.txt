Ik had in eerste instantie veel moeite om ‘in’ dit boek te komen. In de eerste hoofdstukken wordt alles behoorlijk verward omschreven, wat, als je er langer over nadenkt, misschien wel passend is bij het verhaal wat verteld moet worden. Waar ik me wel erg aan stoorde is het minieme gebruik van leestekens. Hierdoor was het lastig, vooral in het begin, om onderscheid te maken tussen verschillende vertellers. Verder vond ik het wel een interessant verslag van een traumatische gebeurtenis. Zeker als je eenmaal aan de schrijfstijl gewend bent leest het als een trein!