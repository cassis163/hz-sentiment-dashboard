Carla Norton heeft met dit boek een super spannend verhaal neergezet. Op de cover is een meisje te zien met geboeide handen. Leuk detail is dat de titel langs de randen geplaatst is.
Reeve (de hoofdpersoon) is in het verleden ontvoerd en gemarteld geweest maar is nu al weer jaren vrij. Wel worstelt ze nog met haar verleden. Ze krijgt hierbij de hulp van Dr. Lerner, haar psychiater. Haar hulp wordt ingeroepen als een meisje, Tilly, ontsnapt aan haar ontvoerder. Haar ouders willen graag dat Reeve, als ervaringsdeskundige en patiÃ«nt bij Dr. Lerner, een gesprek met Tilly wil aangaan. Immers, niemand weet beter dan zij wat Tilly nu moet doorstaan. Er blijken nog twee andere meisjes ontvoerd te zijn door mogelijk dezelfde dader en Reeve gaat op onderzoek uit, waarbij haar leven niet zeker blijkt te zijn.
Door de prettige schrijfstijl van Norton en de korte hoofdstukken, leest het boek als de bekende trein. Het is bijna niet mogelijk om het boek weg te leggen, ondanks het feit dat al vrij vroeg bekend is wie de dader is. Ook wordt het verhaal verteld door de ogen van de dader wat het extra spannend maakt.
Een aanrader!