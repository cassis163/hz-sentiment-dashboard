Het verhaal bestaat uit meerdere verhaallijnen die samen het complete verhaal vormen. Het thema van dit boek is zeer actueel en zeker na alle terroristische aanslagen van afgelopen tijd zeer herkenbaar en realistisch.
Dit boek is het 5e boek met Scot Harvath in de hoofdrol. Het is zeer goed zelfstandig te lezen. In dit boek krijg je antwoord op de vraag wie er achter de gebeurtenissen zat in het vorige deel en het wordt afgesloten met een nieuwe vraag wie het op Scot Harvath heeft gemunt.
Het boek is spannend en vol actie en wel op een manier dat je door blijft lezen. Niet te grof of te extreem maar realistisch. Zelf had ik nog nooit een boek gelezen uit dit genre en het is me goed bevallen. De schrijver Brad Thor kan soms met een opmerking raak uit de hoek komen. Het boek leest lekker vlot en het verhaal is goed te volgen. Het plot zit goed in elkaar en pas laat in het verhaal vallen alle puzzelstukjes op hun plek. Voor mezelf zal dit zeker niet het laatste boek geweest zijn dat ik van deze schrijver heb gelezen.