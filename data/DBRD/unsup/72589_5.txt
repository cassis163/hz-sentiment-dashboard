Op 29 december overlijdt de vader van Stephan. Het lijkt erop dat hij zelfmoord heeft gepleegd.
Stephan’s wereld stort in. Hij staat nu echt alleen. Zijn moeder overleed toen hij nog heel klein was,
en zijn stiefmoeder Monica is spoorloos verdwenen na zijn vaders dood. Stephans stiefzus woont tegenwoordig in Amerika bij haar vriend.
Hij trekt in bij zijn oom en tante en hoewel zij erg hun best doen hem zo goed mogelijk op te vangen voelt hij zich eenzaam en verloren.

Na negen maanden staat de politie voor de deur. Stephan wordt meegenomen en krijgt te horen dat er nieuw bewijs is na een anonieme tip.
Bewijs dat zou aantonen dat Stephan degene is die zijn vader vermoord heeft.

Stephan heeft echter een blackout en heeft geen idee wat er op die fatale dag is gebeurd.
Hij weet alleen dat hij het lichaam van zijn vader vond. Stephan houdt vol dat hij onschuldig is, maar is dat wel zo?
Wat nu als hij het wel gedaan heeft?
Samen met een hypnotherapeute, Stella, probeert Stephen zijn herinneringen terug te halen en hoopt op die manier voor eens
en voor altijd achter de waarheid te komen: Is hij schuldig, of niet


Jen Mellink neemt je mee in de wereld van Stephan. Achter de tralies is zijn leven nog kleiner
dan het al was en heeft hij alleen zichzelf en zijn gedachten. Samen met therapeute Stella probeert hij
zijn herinneringen terug te halen en erachter te komen hoe die fatale dag is verlopen.Gaandeweg leer je Stephan
en zijn leven kennen
Je maakt kennis met een eenzame, in zichzelf gekeerde, stille jongen, zonder vrienden, die eigenlijk nooit echt gelukkig is geweest.

Jennefer Mellink heeft een vlotte, fijne en meeslepende manier van schrijven, en sleept je mee in het verhaal.

In Vermoorde onschuld neemt ze je moeiteloos mee in de gedachten en gevoelens van een achttienjarige jongen.
De lezer leeft enorm mee met Stephan en wacht net als hij vol ongeduld en in spanning af tot die ene herinnering naar boven komt
die hopelijk alles duidelijk maakt.

Ik las niet eerder een boek van Jen Mellink en stapte er dus blanco in. De titel en beschrijving spraken mij erg aan, en ik verwachte
een spannend en niet te voorspelbaar verhaal
Met Vermoorde onschuld heeft Jennefer Mellink mijn verwachtingen méér dan waargemaakt en ik kan ook niet anders dan de volle mep geven:

5 sterren !