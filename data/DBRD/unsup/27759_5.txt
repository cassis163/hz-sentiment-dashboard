Dit boek speelt zich grotendeels af in de hete, hete zomer van 1984. In de tijd dat homo's en aids nog een groot taboe waren en de dorpelingen een donkere huidskleur moeilijk konden accepteren. Als de dertienjarige Sal in het gezin Bliss komt naar aanleiding van een advertentie die door de vader is geplaatst, onstaat er tussen de jongens een intense vriendschap die kenmerkend is voor de rest van het leven van Fielding.

"Dit wordt een brandhaard, een ware vulkaan van problemen" zegt moeder Stella in het boek als Sal net bij hun is komen wonen. Sal zegt dat hij de duivel is. Hij is heel wijs voor een 13 jarige jongen en het dorp heeft veel moeite met hem. Als er vervelende dingen gebeuren krijgt hij overal de schuld van.

In het gezin spelen meer problemen. De oudste zoon Grand kampt met zijn geaardheid. Moeder heeft een regenfobie en de vader vader stort zich op een onderzoek naar vermiste 13 jarige jongens.

De gebeurtenissen van deze zomer drukken voor altijd een stempel op Fielding. Hij groeit op tot een verbitterde, onaardige man. Deze periodes zijn heel mooi in het verhaal verweven.

Het enige minpuntje dat ik kan bedenken is dat het sommige passages net iets te poÃ«tisch geschreven waren naar mijn smaak. Verder een ontzettend mooi debuut!