Opnieuw een spannende thriller van deze auteur. Tijdens mijn vakantie afgelopen mei begonnen aan het eerste deel met getemperde verwachtingen. "Vast weer een dertien in een dozijn whodunit". Het bleek echter een thriller van formaat met een goed uitgewerkte hoofdpersoon en een ingenieuze plottwist. Het tweede deel zat opnieuw sterk in elkaar, al vond ik het persoonlijk net iets minder dan het eerste deel. Met name vanwege het feit dat het einde mij wat standaard overkwam, vooral de confrontatie tussen de inspecteur en de dader. Verder erg vermakelijk en goed geschreven. Ik kijk al uit naar het derde deel! Persoonlijk vind ik deze boeken zelfs beter geschreven dan de serie van MJ Arlidge, die wat simpeler geschreven is waardoor kleine details minder in het oog springen.