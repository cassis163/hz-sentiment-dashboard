Dochter van het moeras - Karen Dionne

Dit boek beschrijft hoe een meisje opgroeit in een moeras onder bijzondere omstandigheden, al heeft zij dat zelf niet in de gaten.
Ook de omgeving wordt uitgebreid beschreven, wat helpt om je in te leven in haar leefwereld.

Helena's moeder is als jong meisje ontvoerd en meegenomen naar deze plek. Ze is zwanger geraakt van haar ontvoerder,
en Helena werd geboren.

Na jaren in alle onwetendheid in het moeras te hebben geleefd,komen er ,door kleine ontdekkingen van Helena, barstjes in haar veilige wereldje.
Als er dan na jaren in afzondering iemand langskomt, gaat het balletje rollen

Het boek speelt zich af als Helena volwassen is en zelf inmiddels een gezin heeft. Haar vader is ontsnapt uit de gevangenis,
waar hij terecht is gekomen nadat zij met haar moeder wist te ontsnappen uit het moeras. Helena weet dat zij haar vader kan opsporen,
omdat hij haar vroeger heeft getraind in spoorzoeken en jagen.

In het boek wisselen heden en verleden elkaar af. Helena denkt veel terug aan gebeurtenissen uit haar jeugd in het moeras. Op een mooie manier wordt beschreven
hoe ze als klein meisje ‘niet beter’ wist, en hoe ze tegen haar ouders aan keek. Heel mooi zijn dan naar het heden toe haar innerlijke conflicten beschreven.
omdat ze aan de ene kant haar vader op een voetstuk plaatste, maar later ging inzien dat hij een ‘slechte man’ was. In haar botsen deze gevoelens, zowel in het verleden als in het nu.
Het blijft ondanks alles haar vader...

Het lezen over Helena's jeugd maakt indruk. Je leeft met haar mee. In het heden is het spannend: zal Helena haar vader kunnen vinden en wat zal ze dan doen..
En hoe staat haar vader nu tegenover haar, na haar ontsnapping/verraad.

Ik vond het een bijzonder verhaal, met mooie beschrijvingen van de leefsituatie in het moeras.

Echt een pakkend verhaal van begin tot eind!