Weerom een spannend deel in deze fantastische reeks met commandant Servaz en seriemoordenaar Julian Hirtmann.
Die laatste was ontsnapt en sindsdien was er niets meer van hem gehoord. Ondertussen is het enkele jaren verder en het verhaal begint met een lugubere moord op een vrouw, de locatie: een kerk in het Noorse Bergen. Het lijk lijkt wel geÃ«taleerd. Ze werkte op een olieplatform in de Noordzee, de zoektocht begint daar en er is een duidelijke link naar de Franse commandant Servaz. Een samenwerking tussen de twee landen dringt zich op en Nigaard en Servaz, die laatste wat onwillig, moeten er samen tegenaan gaan. De aanwijzingen lijken in de richting van Hirtmann te wijzen.
Wat volgt is een toch wel spannende zoektocht naar deze ongewone moordenaar. Er zijn ook nog andere spelers maar Hirtmann is de gemeenschappelijke factor. Het is een serieus kat-en-muisspel dat toch wel erg verrassende elementen heeft. Langs de andere kant zijn er in dit boek toch ook wel voorspelbare en ongeloofwaardige aspecten, zoals bijvoorbeeld sommige handelingen van Servaz. Aan het einde is er echter wel een enorme verrassing ingebouwd. En dan blijkt ook dat de plot toch wel erg vakkundig in elkaar zit. Hirtmann is een top manipulator en dat mag ook nu maar weer eens blijken.
Het boek leest erg vlot en heeft verschillende interessante insteken, je hoeft je niet te vervelen. Een spannend vervolg in deze toch wel lugubere serie met een getormenteerde Servaz en een meedogenloze Hirtmann.