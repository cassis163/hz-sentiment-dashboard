3,5/5 sterren

Een tijdje geleden kreeg ik de vraag of ik One for the Birds zou willen recenseren. Het boek lijkt een beetje op de verhalen van Edgar Allan Poe en hoewel ik zijn schrijfstijl lastig te lezen vind (maar de verhalen zelf wel geniaal zijn), was mijn interesse onmiddellijk gewekt.

One for the Birds is een verzameling van twintig korte horrorverhalen die allemaal iets bovennatuurlijks en engs hebben, van geesten tot gestoorde mensen en zombies tot duivels. Ieder verhaal eindigt ook nog eens op een cliffhanger, dus de spanning is hóóg.

Hoewel ik het niet zo kon vinden met de schrijfstijl waren de verhalen wel heel erg leuk om te lezen. Af en toe hadden ze wel een beetje langer kunnen zijn, omdat ze zo spannend waren of nog meer uitgebreid konden worden. Nu leek het namelijk heel erg alsof je een aflevering van Supernatural doorspoelde en vertelde wat je tijdens het doorspoelen zag. Weinig, dus. Ik wil meer!

Wat ook leuk was, was dat sommige verhalen met elkaar verbonden waren. Zo kwamen bepaalde namen vaker voor en kregen sommige personages cameo's in andere verhalen. Geniaal!

"If you can't choose to be someone, you will be no one..."

De cover is erg gedetailleerd en als je er goed naar kijkt zie je allemaal verborgen dingen die misschien wel in One for the Birds voorkomen... Mijn favoriete verhalen zijn in ieder geval Cocoon en Credits. O, en de verwijzingen waren ook uitstekend. Vooral die verwijzing in Lost (nee, niet de tv-serie, maar een van de verhalen in dit boek).

Als je series als Supernatural, Black Mirror en American Horror Story (voeg er ook maar The Walking Dead en Penny Dreadful aan toe) leuk vind is One for the Birds zeker een aanrader. De verhalen komen enigzins overeen, en herkenbaarheid schijnt in deze samenleving goed te werken.

(Eerder verschenen op debookgeek.blogspot.nl)