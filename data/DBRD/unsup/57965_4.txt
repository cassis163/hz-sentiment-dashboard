Wieke en Sigrid hebben hun moeder verloren op een onverwachts moment. Na 6 maanden leert Fokke (hun vader) Freddy kennen. Freddy wordt hun nieuwe stiefwijf (zoals de meisjes haar noemen), Freddy blijkt vrij aanwezig en wil direct de rol van moeder overnemen, liegt in eigen belang en blijkt zeer egocentrisch. Sigrid kan Freddy niet aanvaarden en Freddy haat Sigrid . Op een nacht verdrinkt Freddy in het zwembad tijdens hun vakantie, de meisjes en vader besluiten dat het hoofdstuk Freddy is afgesloten en over haar dood wordt er niet meer gesproken. Na 7 jaar krijgt Sigrid een manuscript in haar brievenbus met een verhaal over Freddy? Weet de schrijfster meer wat er die bewuste nacht is gebeurd? Draagt het gezin een geheim? En wie is de schrijfster of is het een schrijver?
Wie fan is van Loes den Hollander gaat hier niet van een kale reis terugkomen, wat een meesterwerkje. Heden, verleden en het manuscript wisselen elkaar af, dit geeft een vlot verhaal. En ja het plot is voorspelbaar maar dit geen afbreuk aan het verhaal en na elke bladzijde kom je meer te weten over Sigrid, haar leven en haar gevoelens. Toch blijf ik erbij dat de boeken misschien meer geschikt zijn voor vrouwelijk lezers, één minpuntje had ik bij dit boek, er komen wel wat herhalingen in terug die misschien in het oogpunt van het verhaal niet nodig waren. Al bij al vind ik het een aanrader!