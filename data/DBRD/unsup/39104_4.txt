Alles bij elkaar opgeteld is Alles of niets een vlot geschreven, ontspannende Chicklit over relatieproblemen. Een uitstekend tussendoortje om in no-time doorheen te vliegen. Ik heb dit boek met veel plezier gelezen. Leuk idee om het verhaal vanuit 2 personages te schrijven, Nikki en Roos. Met de één had ik meer feeling dan met de ander.

Vanaf het begin is het verhaal meeslepend. Gillian King heeft een pakkende schrijfstijl waardoor je blijft lezen. Ondanks dat de insteek van twee vrouwen en één man niet bijster origineel is, vond ik het verhaal toch goed. Het gaat hier niet zozeer om het gevecht, maar meer om de keuzes die je maakt in relaties. Bovendien was het een keer lekker om geen zoet Happy ending te hebben. Verrassend!