Het verhaal van "het diner" speelt zich af in een restaurant. Twee broers en hun echtgenoten gaan na afspraak, dineren. Er heerst een onderhuidse spanning die je als lezer al aanvoelt van bij het aperitief. Tijdens de gangen van het menu, het boek is zo opgedeeld in hapklare hoofdstukken, wordt langzaamaan duidelijk welke geheimen en daden zich afspelen. De zonen van deze twee koppels hebben een misdaad begaan en de ouders gaan er elk op hun eigen manier mee om.
De schrijver Herman Koch heeft hier een pareltje neergeschreven. De lezer blijft benieuwd wat er gebeurd is en wat er nog gaat gebeuren. Het is een roman maar je kan het ook onder literaire thriller plaatsen. De auteur kan goochelen met woorden.
Ik heb tot de laatste zin genoten van de schrijfstijl en de spanning van het verhaal. Humor ontbreekt ook niet.
Dit is een boek die bij mijn absolute favorieten komt te staan!