Het leven van Menthol verbindt de Amerikaanse depressie in de jaren 20 met het interbellum van Europa. Dat alleen al maakt het lezen van dit boek de moeite waard. Tel daar een bijzonder markante hoofdrolspeler bij op en je hebt goud te pakken. Jammer dat het verhaal blijft steken in een vrij droge opsomming ... ik had liever iets meer de romanvorm gezien met verdere uitdieping van de karakters. Ik snap dat je zo dicht mogelijk bij de realiteit wilt blijven, al is het maar voor de nabestaanden.
Wat ik nog wel wil benadrukken is de boodschap die in het levensverhaal van Menthol verstopt zit: al lijkt de situatie nog zo hopeloos ... ga nooit bij de pakken neerzitten. Voor ieder probleem is een oplossing, elk obstakel kan uit de weg worden geruimd. Wat een positieve levenshouding heeft die kerel. Prachtig...