Korte inhoud

Op 28 februari 1986 werd de Zweedse premier Olof Palme vermoord in Stockholm na het verlaten van de bioscoop en dit voor de ogen van zijn vrouw Lisbet Palme. Zweden stond op zijn kop en de dader bleek onvindbaar te zijn. Verschillende complottheorieën doken op, maar net als de moord op J.F. Kennedy is het tot op heden een groot mysterie: we weten nog steeds niet wie Olof Palme vermoord heeft.

Stieg Larsson was destijds illustrator voor een gekend Zweeds tijdschrift en vandaag kent iedereen hem als de auteur van de alom geprezen Millenium- trilogie. Hij startte in 1986 onmiddellijk zijn eigen onderzoek naar de moord op de Zweedse premier. Hierbij maakte hij zijn eigen archief aan, maar door zijn plotse dood in 2014 heeft hij zijn onderzoek zelf niet kunnen afronden en er een boek over kunnen schrijven.

Tien jaar na de dood van Stieg start Jan Stocklassa, Zweeds onderzoeksjournalist een research naar ‘plaatsen van delict’. Zo vindt hij, per toeval, het archief van Stieg Larsson over de moord op Olof Palme. Meer en meer raakt ook hij gefascineerd door de moord op de Zweedse premier Olof Palme en raakt zijn oorspronkelijke onderzoek over de plaatsen van delict op de achtergrond. Hij start zijn eigen onderzoek naar de moord en legt uiteindelijk zijn eigen bevinden naast die van Stieg en komt zo tot interessante inzichten die wel eens kunnen leiden naar de ontknoping van deze moordzaak.

Conclusie

Stieg Larssons erfenis is toch wel een topper in zijn genre. Jan haalt veel details aan over het onderzoek, vaak wordt dit dan ook saai, maar hier is dit niet het geval. Het boek werd afwisselend geschreven: soms leek het alsof je een spannende thriller leest, andere keren leek het een politieverslag of of je een krantenartikel las en nog andere keren werd het dan weer technisch. De opsomming van de feiten is noodzakelijk om het verhaal als lezer te kunnen volgen. Maar Jan doet dit op een gestructureerde manier zodat je tijdens het lezen zeker het noorden niet kwijtraakt.

Het boek bestaat uit twee delen. In een eerste deel zien we hoe Stieg zijn onderzoek deed en wat zijn bevindingen waren. Het is deels fictief, deels non-fictief, de auteur heeft er een soort thriller van gemaakt, waardoor het wel zeer vlot leest. Het eindigt in het onderzoek bij de plotse dood van Stieg Larsson.

In een tweede deel volgen we de auteur zelf, hoe hij oorspronkelijk zijn onderzoek startte naar de plaatsen van delict en zo het archief van Stieg vond. Het is intrigerend voor de lezer om mee te volgen hoe de auteur net als Stieg gepassioneerd en verslaafd werd in de onopgeloste zaak naar de moord op de Zweedse premier. Dit geeft voor mij het boek toch wel een extra dimensie, het bevat niet alleen de feiten maar ook hoe de auteur zich bij de ontdekkingen ervan heeft gevoeld.

Voor mij was het enige minpuntje mijn verwachting om meer over ‘de personages’ uit Stieg Larssons Millenium-trilogie te weten te komen, zoals ook op de back-cover beloofd wordt, maar dit bleef allemaal nogal wat vaag. Beetje jammer want ik houd er wel een ander gevoel aan over aangezien mijn verwachtingen niet volledig vervuld werden en ik het boek dan ook wat minder scoor dan ik anders zou doen. Van mij krijgt dit boek een ruime 4 sterren, het is een spannende true crime die de lezer ook wel verslaafd kan laten worden om meer onderzoek te doen naar de moord op de premier Olof Palme, alleen wat jammer dat de backcover beloftes maakt en verwachtingen over het boek aanwakkert die niet vervuld worden.