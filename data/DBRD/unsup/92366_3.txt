Katie werkt in Londen bij een groot trendy reclamebureau, een baan in Londen was haar grote droom, maar het valt wel een beetje tegen qua reistijd en ook haar werk had ze meer van verwacht.

Zo is haar Bazin Demeter een pittige vrouw, die erg aanwezig is en soms wat tactloos, iets wat natuurlijk altijd een lastige combinatie is.
Als Katie dan ook nog op een hele lullige manier ontslagen wordt, is ze helemaal klaar met Londen, en gaat haar vader en stiefmoeder Biddy helpen met hun Glamping,
Haar wereldje op de glamping staat op zijn kop als haar oude bazin Demeter met haar gezin op vakantie komt, wat gaat Katie doen en hoe red zij zich eruit, zal de wraak zoet zijn.

Sophie Kinsella heeft natuurlijk al een hele grote naam in het schrijverswereldje, dat is niets voor niets. Het is een boek wat door de schrijfstijl vlot leest, en zeker na de helft wil je gewoon weten hoe Katie het “perfecte leven” voor haar gaat vinden, en of ze het gaat vinden met alle capriolen die ze uithaalt.
Het boek is ook gewoon grappig en zit vol met herkenbare gebeurtenissen.

Wel moet ik zeggen dat ik meer van dit boek had verwacht en dat het zeker in het begin mij moeite kostte om er doorheen te komen, wat uiteindelijk heel goed lukte en het toen eenmaal het verhaal goed liep, was het boek zo uit.

Dit boek heeft ook wel een les in zich, namelijk dat niets is wat het lijkt, dat mensen hun leven via sociale media mooier voordoen dan het eigenlijk is, voorbeeld door op instagram een foto te zetten van hele lekkere luxe chocolademelk, terwijl je die eigenlijk helemaal niet gedronken hebt, de chocolademelk van het tafeltje naast je.