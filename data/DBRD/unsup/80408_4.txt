Het is de eerste keer dat ik een boek van Sarah Pinborough lees. Ik mocht meedoen aan de preread-ebookactie via Hebban.
Deze spannende thriller wordt verteld in hoofdstukken, telkens door één van de drie hoofdpersonen : Lisa, Ava en Marilyn.
Ik lees graag aparte hoofdstukken die op deze manier zijn geschreven.
Vanaf het begin tot het einde was en bleef ik erg geboeid.

Lisa is de moeder van Ava en Marilyn is de vriendin van Lisa. Om de beurt vertellen ze een stuk uit hun leven (heden en verleden)
Ze hebben allen een geheim, wat die geheimen zijn, kom je pas stilaan te weten. Stukje per stukje laat de auteur iets vrij.
Zo een boek is om te smullen voor nieuwsgierige lezers zoals ik. Wat zijn de geheimen, wie liegt er? Wat gaat er gebeuren?

Ja, meestal lees ik traag maar dit boek is er zo ééntje dat blijft roepen omdat ik wil weten hoe het ganse kluwen wordt ontward. Goede plot!