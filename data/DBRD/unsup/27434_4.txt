Geen slecht boek, zeker niet voor een debuut. Het boek begint als een standaard fbi vs seriemoordenaar verhaal. De hoofdpersoon is een anti-held, een afgegleden superster bij de fbi met als side kick een jonge ambitieuze fbi agente die alles volgens de boekjes probeert te doen. Het plot is ingenieus: willekeurige mensen krijgen een kaartje met daarop hun overlijdensdatum, dit is altijd in de zeer nabije toekomst. En alle personen overlijden ook altijd op de aangekondigde datum.

Helaas is het zo dat op een derde van het boek het wel duidelijk is hoe de vork in de steel zit. Ook geeft de titel te veel weg naar mijn smaak.De twist in het boek had verrassender kunnen zijn dan het uiteindelijk is. Desalniettemin blijft het een goed debuut en maakt het nieuwsgierig naar de vervolg delen.