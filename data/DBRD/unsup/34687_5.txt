Johan Ruisbeek is vermoord met een niet zo gebruikelijk moordwapen. Rechercheur Tom Wessels gaat de zaak onderzoeken. Wanneer zijn beste vriend Andries de moord bekend heeft hij het idee dat dit een valse bekentenis is en doet er alles aan om dit te bewijzen. Dan wordt er een tweede moord gepleegd en begint het hele onderzoek van voren af aan.

Het verhaal leest heerlijk weg en wilde ik het liefst in 1 keer uitlezen. Het speelt zich af in Wijster en omgeving. Al ben je er niet eerder geweest, de omgeving met bestaande locaties zoals de bed & breakfast annex caf√© staan zo duidelijk beschreven dat je het zo voor je ziet en vraagt om een bezoek aan de regio om het met eigen ogen te bekijken.

Het is een verhaal met humor, vriendschap, liefde, moord en spanning en op het eind vraag je je nog slechts 1 ding af: Wanneer komt het vervolg?