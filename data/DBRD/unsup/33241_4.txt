Vallen.

Het verhaal neemt je mee op tournee met een populaire band. Anne besluit na een ongewoon verzoek als soort nanny mee te gaan op tournee om vervolgens een diepte interview van de band te kunnen maken.
De schrijfstijl die de auteur gebruikt wisselt af, zo lees je het verhaal door middel van dat iemand het verhaal vertelt. Het volgende moment lees je de aantekeningen van Anne waardoor je ineens weer in de ik-vorm belandt. Dit is echter niet storend doordat door middel van een ander lettertype direct wordt aangegeven dat de schrijfstijl veranderd en je de aantekeningen aan het lezen bent. Het verhaal komt enigszins langzaam op gang en kabbelt rustig voort. De onderlinge verhoudingen die er zijn zie je dan ook geleidelijk veranderen. Het verhaal is op zich niet nieuw en heeft naar mijn idee trekjes van de auteurs eerdere serie, neemt echter niet weg dat het een leuk verhaal is om even lekker bij weg te dromen. De seksuele spanning die in het verhaal voorkomt is goed omschreven en er gebeurt ook het een en ander, echter wordt dit zo omschreven dat er niet expliciet staat wat er gebeurt waardoor het net iets spannender is gemaakt. Echte diepgang zit er niet in en ik bleef ook wel met wat vragen zitten, was erg benieuwd naar hoe het komt dat Rowland zo reageert. En qua diepte interview kom je eigenlijk nog steeds niet heel veel van de band te weten. Al met al een heerlijke feelgood roman die je verleidt en je geleidelijk aan verliefd laat worden op Anne en Rory. Een leuk boek voor de warme zomeravonden om heerlijk bij weg te dromen.