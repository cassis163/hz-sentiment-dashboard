Omdat ik wat aan het worstelen ben met Nele Neuheus boek (Boze Wolf) dacht ik - ik doe er eens een ander boek tussendoor. Ik koos voor MOORDVRIENDEN door Natasza Tardio.
Wat een goed besluit, want wat een adembenemend goed boek. Heb het vandaag in een ruk (uit-)gelezen!...De kwalificatie "thriller" mag voor mij ook best: psychologische thriller zijn.
En ik vind het heerlijk als op het eind de lezer wordt verrast - en dat gebeurt hier! Verrassing is nog een eufemisme!
Gewéldig verhaal, met een vlotte pen geschreven en vanuit verschillende personen (slachtoffer, dader, moeder, advocaat, journalist) beschreven.

Helemaal niets te zeuren? Jawel!
De verschillende personen (allen opgevoerd in de ik-vorm) mochten voor mij wel iets meer een 'eigen stem' hebben. Maar hé: dit was haar debuut (als thriller, dan). Dus een kniesoor die daar op let.
Juridisch is het niet overal helemaal zuiver, vrees ik - bijvoorbeeld: wij kennen in Nederland niet dat je op borgtocht vrij komt. (Hier gaat dat via een schorsing van de voorlopige hechtenis, onder bepaalde voorwaarden.)
Op pagina 103 een fout in een zin: mag. In een debuut van 206 pagina's zie ik 1 fout wel door de vingers. Eén fout is geen fout.

Dit boekt verdient, kortom, in mijn ogen een breed publiek.
Vier dikke sterren van mij!