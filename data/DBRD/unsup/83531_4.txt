Franck Thilliez heeft reeds bewezen dat hij een topschrijver is en dat wordt hier alleen maar bevestigd.
Het boek gaat met een interessant thema van start, Camille die probeert uit te vinden van wie haar hart komt. En dan de totaal verwilderde vrouw die ze vinden. Thilliez weet zijn lezers steeds opnieuw te verrassen met interessante invalshoeken en thema's. En dan weet hij er tegelijk nog een spannend verhaal van te maken ook Ã©n met een plot om U tegen te zeggen.
Het zijn toch wel gruwelijke thema's die hij aansnijdt en de misdaden zijn echt niet van de poes. Veel kunnen we er niet over zeggen, we willen het verrassingseffect immers niet bederven. Ook zijn personages komen goed uit de verf en boeien, je wil ze terugzien.
Het is absoluut een boek waar je je geen moment mee hoeft te vervelen, integendeel, het is super spannend en gevarieerd. We kunnen zulke boeken alleen maar in onze armen sluiten. Zitten en lezen, geen ontkomen aan. Top!