Typisch boek dat ik nooit uit mezelf gekozen zou hebben, maar het was wel een leuk boek.
Dikke pil dat het eerste boek uit de serie Broederband vormt. Spannend verhaal dat zich afspeelt in een niet bestaand land Skandia. Elk jaar is er een wedstrijd waarin jongens in teams strijden en na afronding van de zware trainingen en wedstrijd zijn ze echte krijgers. Hal wordt de leider van een van de teams, broederband genoemd. Hij wil dit eigenlijk niet, maar blijkt een natuurtalent te zijn. Je kent vast wel iemand die nooit gekozen wordt bij een spel. Hal zijn team bestaat alleen maar uit dit soort jongens. Of ze toch van de andere broederbranden kunnen winnenâ€¦

Het boek gaat vooral over zeilen en schepen. Er komen veel zeiltermen in voor. Ik vind het wel een typisch jongensboek. Er wordt veel gevochten en de personages zijn nagenoeg alleen maar jongens. Toch is het een spannend geschreven boek. Heel gedetailleerd en ik bleef wel lezen. Ik heb trouwens ook een stuk als luisterboek geluisterd via de bibliotheek app. Zeker een aanrader met de stem van Dieuwertje Blok.

(48e boek voor de boekenbingo)