Anderhalf jaar geleden verscheen bij Blossom Books het eerste deel van een nieuwe fantasy trilogie Iskari #1 De laatste Namsara van Kristen Ciccarelli. Omdat Ciccarelli aanwezig was tijdens YALfest 2019 organiseerde Hebban een leesclub rondom De laatste Namsara en ik mocht meedoen.

In De laatste Namsara volgen we Asha, de dochter van de koning van Firgaard en de meest gevreesde drakendoder van het land. Om te voorkomen dat ze een gedwongen huwelijk moet aangaan probeert Asha gaar vrijheid terug te kopen door te jagen op de kop van Kozu, de gevaarlijkste draak van Firgaard. Daarbij ontrafelt ze een eeuwenoud geheim over het lot van de Iskari en de laatste Namsara.

Ik heb nog niet eerder een boek over draken gelezen, dus voor de afwisseling was het erg leuk om dit boek te lezen. Wel vond ik dat de banden tussen mensen en draken iets meer uitgewerkt had mogen worden. Wat in dit boek wel erg goed was, was de worldbuilding. De wereld die Ciccarelli heeft gecreÃ«erd werd uitstekend beschreven, waardoor je het gevoel krijgt dat je daar zelf bent. Haar schrijfstijl is meeslepend en ze weet je aandacht al snel te trekken en niet lost te laten voordat het boek uit is.

Ook de personages waren geweldig. Je kan goed met Asha meeleven en krijgt tijdens het lezen al snel een band met haar. Ze is badass, moedig, stoer en komt ook erg menselijk over. Het zal je dan niet verbazen dat zij mijn favoriete personage is.

Kortom, dit is dus zeker een boek dat ik zou willen aanraden. Het verhaal is zo mooi en spannend dat je het liefst dit boek in een dag zou willen uitlezen. De meeslepende schrijfstijl en de geweldige worldbuilding zijn ook grote pluspunten van het verhaal. Van mij krijgt De laatste Namsara dus 4,5 sterren.