De ik-hoofdpersoon is zo verdiept in de wondere wereld van de dino’s in zijn boek dat hij de wereld om zich heen vergeet. En dat levert wat botsingen op binnen het gezin.
Op het moment dat de anderen zich ook verdiepen in zijn boek gaat er ook voor hun een wereld vol avontuur open, ze reizen naar verre landen en hoefden niet meer bang te zijn. En ze leren nieuwe dino’s kennen waar ze nog nooit van hadden gehoord.

Een heerlijk boek voor de kleine medemens, niet alleen om voor te lezen maar ook leuk om naar te kijken.

Ik ben bij de dinosaurussen geweest bevat prachtige kleurrijke illustraties die verschillen van een schattige, lieve en onschuldige dino tot de imposante schreeuwlelijkerd. Niet angstaanjagend naar mijn idee.
Bijna alle kinderen gaan wel door een fase in het leven dat dino’s ontzettend tot de verbeelding spreken en daar sluit dit leuke prentenboek volkomen bij aan. Dino’s zijn vooral leuk en niet eng.

Deze review verscheen als origineel en iets uitgebreider via mijn blog.