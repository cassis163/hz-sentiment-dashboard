Waarom maakt iemand de keuze om af te reizen naar Syrië? In dit verhaal maken we kennis met Sophie, een vrouw die worstelt met het leven en haar depressies. Ze voelt zich nergens echt thuis. Totdat zij via drie bekenden uitgenodigd wordt naar Syrië te komen. Zal zij daar eindelijk vinden wat zij al die jaren zo mist?

Bij een waargebeurd verhaal lijkt de schrijfstijl vaak ondergeschikt te zijn aan het verhaal. Dit vind ik ook het geval in dit boek. Het is een verhaal waarvan je graag wil weten hoe het afloopt. Echter wist het boek mij door de afstandelijke schrijfstijl niet echt te raken.