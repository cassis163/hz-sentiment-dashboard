titel Paradijs in de polder
auteur Arita Baaijens
uitgave september 2018
pagina s 200
ISBN 9789045036021
uitgeveriij Atlas contact

Al dertig jaar verkent schrijfster en bioloog Arita Baaijens landschappen in verre landen. Ze weet daarom alles over de Sahara, Siberie en Papoea-Nieuw-Guinea. Maar nooit had ze gedacht dat ook in de Nederlandse natuur veel te beleven valt. Hier mag je geen vuurtje stoken of vrij kamperen. Voor haar ontdekkingsreizen vertrok ze dan ook naar verre landen.Ze trok door de woestijn van Egypte om daar twintig jaar rond te reizen met een paar kamelen. Ze woonde in Soedan bij woestijnnomaden. Ze bevond zich tussen overvallen en schietpartijen. Kon daar alleen rondtrekken met een woestijngids en bewapende beveiligers. Tot ze op een dag besefte dat haar tijd in de woestijn voorbij was, het duurde echter nog drie jaar voor ze naar Siberie vertrok. Ze kwam daar terecht in chaos, armoede en geweld en werd omgeven door alcohol. Op aantrekkelijke manier beschrijft ze de vele ontmoetingen en avonturen die ze beleefde. Toch gaat de auteur zich afvragen wat de natuur in Nederland te bieden heeft. Het resultaat van haar ontdekkingen hier is dit schitterende boek.
Het boek bestaat uit twee delen.
In het eerste deel kunnen we over haar reizen lezen.
Het tweede deel bestaat grotendeels uit oefeningen in de natuur, die je alleen of met anderen kunt uitvoeren. Leuk om te doen met familie of vrienden. Ook heel leuk om samen met de (klein)kinderen te beleven. Loop op blote voeten door de bossen, hoe leuk is dat, en kijk, voel, ruik en beleef de natuur met al je zintuigen. Het is een prachtig boek om op een ontspannen manier meer te leren over de prachtige natuur.
Paradijs in de polder is tevens een campagne. Op een speciale site kun je inloggen om je ontdekkingen te delen. Tevens staan er veel tips in het boek, denk hierbij bijvoorbeeld aan de tip, wat neem je mee op je ontdekkingstocht. Veel tekeningen maken duidelijk wat de bedoeling is van de opdrachten.

Arita Baaijens is bioloog, ontdekkingsreiziger en auteur. Ze publiceerde meerdere bestsellers, zoals Een regen van eeuwig vuur, Woestijnnomaden en Zoektocht naar het paradijs.
Met dank aan uitgeverij Atlas Contact die mij dit boek deed toekomen zodat ik een recensie kon schrijven.
Recensent Wilma Kuijntjes