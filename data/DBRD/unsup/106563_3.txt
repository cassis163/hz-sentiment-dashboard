Deal!, een duistere thriller met een zwarte Oldsmobile op de cover en Deal! In rood erop.
Gaandeweg het verhaal ga je begrijpen, waarom het een duistere thriller heet en wat de rol van de Oldsmobile erin is.
Als je Deal! gaat lezen moet je als lezer erop voorbereid zijn, dat het verhaal een lange aanloop nodig heeft om begrepen te worden. Het plot en de opbouw van het verhaal in Deal! hebben een zekere aanloop en uitleg nodig om begrepen te worden door de lezer. Er gebeurd af en toe iets, alleen wat er ondertussen voorvalt is even belangrijk. Hoe de mensen op de gebeurtenissen reageren en hoe ze ermee omgaan is heel belangrijk in dit verhaal. Het is niet alleen maar moord- en doodslag. Op een af en toe filosofische en humoristische wijze krijgt de lezer inzicht in het leven van Cassius Dreschner.
Cassius Dreschner, een alcoholist is de manier waarop hij zijn leven leidt zat. Hij wil graag dat zijn geschreven verhalen uitgegeven worden, alleen lukt dit hem niet. Zijn Chinese huisbaas Shaohan Lin ziet het aan zijn gezicht als er wat aan de hand is en staat altijd klaar voor hem met thee. Als Cassius de geheimzinnige Damarcus ontmoet, gaat zijn leven drastisch veranderen. Opeens gaat de zon voor hem schijnen en begint zijn leven weer zin te krijgen, doordat zijn verhalen uitgegeven gaan worden. Alleen gebeuren er heel wat vreemde dingen in zijn omgeving waar hij geen vat op krijgt.
Het karakter van Cassius is volop in ontwikkeling in het verhaal. Als lezer krijg je goed inzicht in zijn dagelijks leven en de problemen waar hij tegen aanloopt. Het gebruik van de Vlaamse woorden doen je als Nederlander regelmatig fronzen.. “de woorden van die chique knook”…..
Het is af en toe wennen. Het is niet mijn stijl.