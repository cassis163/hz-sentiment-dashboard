De Derde Stem is het tweede deel van de Rönning & Stilton serie van Cilla & Rolf Börjlind.
Deel 1,Springvloed, is een steengoede thriller van dit Zweedse schrijversduo en De Derde Stem is een waardig en spannend vervolg. Er komen, net als in Springvloed, aardig wat personages voorbij in De Derde Stem, maar nu krijgen andere personages meer een hoofdrol, zonder dat het verwarrend wordt. Het boek begint met een gruwelijke binnenkomer, je aandacht is gelijk getrokken. Daarna wordt de spanning mooi opgebouwd, met een toch wel verrassende ontknoping. De titel van het boek wordt pas aan het eind van het boek duidelijk, mooi verborgen gehouden! De schrijfstijl van Cilla en Rolf Börjlind is vlot en beeldend, het boek leest alsof je een film zit te kijken. Ik hoop ook van harte dat deze boekserie verfilmd gaat worden. Ik kijk uit naar deel 3, dat over een jaar in Nederland uitkomt. Nog even geduld dus!