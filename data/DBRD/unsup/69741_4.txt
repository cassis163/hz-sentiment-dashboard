Terwijl het hier zowat de warmste dag van het jaar is, lees ik deze broeierige thriller van R.J. Ellory.
Het verhaal speelt zich af in 1974 maar gaat verder terug in de tijd, zowat 20 jaar daarvoor en zowel de Koreaanse als de Vietnam oorlog komen erin voor omdat enkele van de hoofdrolspelers in de oorlog gediend hebben en daar al dan niet slecht of slechter uitgekomen zijn. Ik zeg bewust niet 'goed' want uit een oorlog kan je niet goed komen.

Aan de rivier wordt een meisje gevonden. Nadat ze is uitgegraven blijkt dat haar lichaam iets gruwelijks vertoond. De identificatie wordt snel gedaan, maar kan eigenlijk niet want het gaat om een meisje dat twintig jaar geleden verdween en het lichaam is bijna volledig intact en is dat van een meisje.
De hoofdrolspelers van de tijd van het meisje komen aan bod in het broeierige zuidoosten van de verenigde staten. Het is de tijd van zwaar racisme, van haat tegenover negers, van de Klan. Niet alleen het weer en het klimaat maakt het broeierig. Wanneer je oude beerput open trekt, kan het al eens gaan stinken en niet iedereen houdt van die stank. Hoe hoger in de hiÃ«rarchie, hoe meer men geneigd is dingen toe te dekken.