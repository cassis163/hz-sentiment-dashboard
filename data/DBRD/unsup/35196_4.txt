Toen ik hoorde dat Quasis met dit initiatief kwam was ik zeer benieuwd. Het lijkt mij een ideale manier om kennis te maken met verschillende genres en met schrijvers die je nog niet kent. Verder is het voor deze schrijvers weer ideaal om kennis te maken met een groter leespubliek.

Het verhaal ” een laatste dag”is prettig geschreven. Er zit een goed tempo in, leest dus lekker weg, een goede opbouw en mooi einde. Als Kol wordt geconfronteerd met het 6-jarige meisje weet hij zich eerst geen houding te geven maar al snel raken ze aan elkaar gewend. Ook krijgt hij het een en ander te verwerken en is er een mooie afsluiting, gevolgd met een knipoog.. Het is knap hoe de schrijfster weet te boeien en mezelf wist te ontroeren met bepaalde fragmenten in zo’n kort verhaal.

Het is wel wat lastig zo’n kort verhaal van een recensie te voorzien omdat je snel te veel weggeeft van het verhaal en het is juist zo de moeite waard het zelf te lezen en deze schrijfster te ontdekken.

Kortom gewoon zelf gaan lezen ! Voor de prijs hoef je het niet te laten en ” geen tijd” is ook geen excuus want je leest het zo uit.. Persoonlijk vond ik het wel jammer dat het zo kort was.. Ik kijk uit naar de roman die Likaiar aan het schrijven is !