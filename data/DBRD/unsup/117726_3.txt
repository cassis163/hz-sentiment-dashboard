Verdwaaltijd is precies wat je van de titel zou verwachten. Je kunt namelijk heerlijk verdwalen in de verschillende personages en hoe zij de kunst van het verdwalen elk op in eigen manier tentoonspreiden. Het boek bevat verschillende personages, waar de auteur regelmatig tussen wisselt. Hierdoor verdwaal je als lezer ook af en toe, omdat je dan niet meer weet welke eigenaardigheden bij welke personage horen. Het boek stipt verschillende thema's aan, natuurlijk het verdwalen anzich, maar ook verlies, onverwachte vriendschappen, loslaten en het gemis van een geliefde. De schrijfstijl is hierbij poÃ«tisch en bevat diverse mooie quotes. Het verhaal wordt afgewisseld door een soort dagboek intermezzo's van de ik-persoon. Juist deze intermezzo's boeien en scheppen een mate van spanning in het verhaal, en maakt dat je nieuwsgierig door blijft lezen. Aan het eind komen puzzelstukjes bij elkaar, maar niet elke vraag wordt beantwoord. Wat is er gebeurd met Kay en hoe gaat het verder met de andere personages. Al met al is het een boeiend boek dat, om het echt te laten bezinken, zeker nog een keertje herlezen mag worden.