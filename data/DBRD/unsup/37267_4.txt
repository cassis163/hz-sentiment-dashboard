Hoewel de prachtige cover een 'winterse roman' doet vermoeden is dat niet het geval. Winterpaleis is het verhaal van Georgy en Zoya Jachmenev.
Georgy wordt geboren in het klein gehucht Kasjin in Rusland. Door een gebeurtenis komt hij terecht in het Winterpaleis in St.Petersburg. Begin 1900 de stad in Rusland waar de tsaristische Romanov familie woonachtig is. In hun nabijheid krijgt het leven van Georgy gestalte.

John Boyne laat Georgy zelf zijn levensverhaal vertellen, het is verbonden aan Zoya, zijn vrouw. Hun geschiedenis speelt zich af in verschillende tijden. Uiteindelijk komen de tijdsbalken bij elkaar in 1918.

John Boyne geeft in dit laatste hoofdstuk een wonderlijke draai aan de geschiedenis. Als Zoya op hoge leeftijd komt te overlijden is de enige gedachte dat Boyneâ€™s interpretatie van haar leven zomaar waar kan zijn.
John Boyne schrijft meeslepend, verhaalt interessant over de levenswijze in het oude Rusland en Engeland. Hij voorziet het boek van dramatische, maar ook romantische ontwikkelingen waardoor Winterpaleis een mooi boek is geworden.