Het verhaal:
Forensisch expert Temperance 'Bones' Brennan komt in contact met een amateurdetective genaamd Hazel 'Lucky' Strike. Hazel heeft een geluidsfragment gevonden, waarop de stem van de Cora Teague te horen is. De botten van Cora zouden volgens Strike al in het laboratorium van Bones moeten liggen. Cora Teague werd namelijk 3 jaar geleden opntvoerd en om het leven gebracht.Maar daar wordt dan aan getwijfeld. Als Temperance op zoek gaat naar de waarheid, ontmoet Bones mensen met onbuigzame overtuigingen en grote weerstand, ontdekt zij grote geheimen, komt Bones in gevaarlijke situaties en heeft zij uiteindelijk meer vragen dan antwoorden. Tijdens het onderzoek zit ze met zichzelf en haar relatie in de knoop, wat de zaken aan beide kanten niet makkelijker maakt
Zal het haar lukken dit mysterie op te lossen en uiteindelijk rust te brengen in haar priv√© leven?

Het begin, het eerste hoofdstuk trekt je gelijk mee in het verhaal, je gevoel vertelt je dat er iets vreselijks is gebeurd en je moet weten hoe het verder gaat, wat er aan de hand is en hoe die persoon in deze situatie is beland.

Het boek heeft verder een goed verhaal, maar ik moest er even inkomen. Niet de schuld van het boek.
Omdat het over Temperance Brennan ging, zocht ik steeds naar vergelijkingingen met de Temperance uit de serie Bones en die zijn er maar weinig. je moet de serie dus echt loslaten om het boek te lezen.

Als je het dan loslaat is het een goed verhaal. Het boek is in de ik- vorm geschreven. Ik persoonlijk vind het prettiger als dat niet zo is en zeker in dit boek, het maakt het verhaal wat afstandelijker.
het taalgebruik is helder en duidelijk, prettig om te lezen.

Wat voor mij het een goed boek maakte is dat je op het verkeerde been wordt gezet, daar hou ik wel van. je verwacht iets en dan blijkt je aanname anders te zijn, het verrassingseffect zal ik maar zeggen.
Daarbij worden de onderzoeken helder en duidelijk beschreven, je wordt hier echt mee aan de arm genomen.

De personages zijn goed beschreven, ik had een helder beeld van elk van hen.
Het verhaal wordt uit de verschuilende perspectieven van de verschillende karakters verteld, daardoor leeft het meer en krijg je meer inzicht in de personages en hun verhaal.

Het is niet een boek wat lang blijft hangen, na een paar dagen vervaagt het verhaal en moet je echt weer even nadenken wat er ook al weer precies gebeurde. de grote lijnen blijven wel hangen, maar om even een vergelijking te maken met andere boeken, zijn er verhalen die je niet meer loslaten en waarvan je naar een maand nog precies weet hoe een wat.

Is dat erg? Nee, natuurlijk niet. Ik heb het boek al met al met veel plezier gelezen en het is een boek wat ik graag in mijn boekenkast zet om het over een tijd nog een keer te lezen.