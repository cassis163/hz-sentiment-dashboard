Bernard Overgauw en Carin Renaldia, al vele jaren getrouwd, zitten een beetje in een dip. Ze gaan er een paar dagen tussenuit, naar een B&B in Moerum, een gehucht op het rustige platteland in Friesland, om zich te bezinnen op hun relatie. Gaan we ervoor of kappen we ermee. Omdat Carin niet veel lust heeft tot praten, neemt Bernard een dapper besluit. Omdat Carin waarschijnlijk niet verder wil, maar dit niet durft uit te spreken, zal hij uit haar leven verdwijnen. Hij heeft goeie voorbereidingen getroffen voor het geval het zover zou komen en heeft overal aan gedacht.
Natuurlijk komt het allemaal niet zoals hij had gedacht en gaat alles verkeerd. Gruwelijke praktijken en uiterst gewelddadige figuren die kost wat kost terug willen wat Bernard heeft meegenomen.
Het loopt hopeloos uit de hand en hun beider kinderen krijgen heel wat te verstouwen.
Prettig lezende schrijfstijl, jammer van de foutjes.
Waardering 7,3 van 10 - afgerond 4 sterren.