Op de kaft staat dat dit boek de winnaar is van beste Zweedse crime en beste Scandinavische crime gewonnen heeft. Daar ben ik het niet mee eens, er zijn echt wel betere boeken uit het Hoge Noorden gepubliceerd in 2018.
Het boek beschrijft een rechtszaak, moordpartij op een middelbare school, door de ogen van de hoofdverdacht Maria Norberg, kort Maja. Ze zou de moordpartij mee bedacht hebben, mee uitgevoerd, haar mededader gedood hebben en haar beste vriendin. Negen maanden zit ze al in de gevangenis en nu wordt het proces gevoerd. Tijdens dat proces leren we haar en haar vrienden kennen en proberen we te begrijpen vanwaar de daad gekomen is, wat ze rechtvaardigt. Al rechtvaardigt geen enkel motief zo'n slachtpartij.
Het boek staat vol met dit soort woorden/zinnen:
ik-ben-zo-druk-en-belangrijk-manier
het-komt-heus-wel-goed-glimlach
Zeg-maar-Lena-hoofdofficier-Lena PÃ¤rsson
ik-heb-het-wereldrecord-honderd-meter-hardlopen-gewonnen-gebaar

Verder zijn er veel gedachten van Maja, tussen haakjes of in italic. Dat alles bij elkaar maakt dat het boek bepaald niet vlot leest. Het is echt een klus om erdoorheen te geraken.
Het boek raakt ook wel het thema van migranten aan, want de tegenstelling tussen Maja, gegoede familie en haar vriend Sebastian, ronduit rijk, aan de ene kant en Samir een vluchteling aan de andere kant, is groot.
Het moge duidelijk zijn dat ik geen fan van dat boek ben, 3 sterren is naar boven afgerond, het was eerder een 2.5.