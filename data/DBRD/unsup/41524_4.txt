Het verhaal begint rustig. De omgeving waarin het zich afspeelt wordt duidelijk, maar niet te uitvoerig beschreven. Gaandeweg worden alle personen beschreven. Het zijn er niet teveel, waardoor het verhaal overzichtelijk wordt.

De gebeurtenissen waarin Eva wordt meegesleept worden zodanig neergezet dat het vrijblijvend lijkt, maar zeker niet is. Gedurende het lezen wordt de beklemming waarin zij zich bevindt steeds meer zichtbaar.

Dat ervaringen in de jeugd een definitieve stempel op het leven kunnen drukken wordt in dit goed goed zichtbaar. Eva lijkt zich in haar vroege volwassenheid redelijk te kunnen handhaven, maar in haar emotionele gesteldheid kolkt het....logisch.....

In het begin is het nog wazig waar de volwassen Eva zich mee bezig houdt. Hoe meer dit zich openbaart, hoe meer het noodzakelijk wordt om zo snel mogelijk naar het einde toe te lezen...onthutsend...maar zo duidelijk invoelbaar dat er iets stond te gebeuren.

Kritisch puntje toch. Een aantal beschrijvingen in de jeugdperiode hadden iets compacter gekund.