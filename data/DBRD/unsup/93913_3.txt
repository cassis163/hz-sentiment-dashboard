Deze week was er een bijzonder nieuwtje in boekenland. Twee heren Daan Boom en Stijn van Vliet, presentatoren van StreetLab, schreven in 48 uur een roman. Het boek Polderglamour is uitgegeven door de Boekerij en ligt sinds deze week in de winkel.

Een boek geschreven in 48 uur door niet-schrijvers? Mijn nieuwsgierigheid was gewekt.
En ja het is een echte roman in de vorm van een prachtig uitgevoerd boekje van 126 pagina's. Hard cover, zwart met gouden letters en een witte omslag ook met gouden opdruk. Niet slecht.

Het las lekker!Soepele zinnen en een vlot lopend verhaal en slimme opbouw. Een hoofdpersoon die zich laat leiden door het idee van succes en een gehaaide manager. De keuzes die hij maakt zijn herkenbaar, alles wordt op de hak genomen. Het is nergens hilarisch, maar de namen die de personages krijgen zijn grappig (Jerry Armspek van de Bacon Studio's). Alles komt voorbij, de liefde, social media, de schnabbels, het toeren, paparzzi, de liedjes tot en met het meewerken aan dubieuze reclame's en ranzige reality shows.

Het opkomen en de ondergang van een ster in een notedop, dat is Polderglamour.

In 48 uur geschreven, in enkele uurtjes uitgelezen.
Leuk is het nawoord van Daan Heerma van Vos, die hen heeft gecoacht.

Respect voor de heren Daan en Stijn en de uitgeverij, het is een bijzonder exemplaar voor in de boekenkast.