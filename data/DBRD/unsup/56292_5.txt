Een kind van vijf jaar wordt onder de ogen van zijn moeder aangereden. Jacob sterft ter plekke maar de automobilist pleegt vluchtmisdrijf. Twee rechercheurs, Ray en Kate, bijten zich in het onderzoek vast. Wanneer dit uiteindelijk op niets uitdraait, wordt het dossier gesloten. Zal de dader nog gesnapt worden of komt hij zich verteerd door wroeging aangeven?
Als je deze korte beschrijving van de inhoud leest, verwacht je misschien de zoveelste detectiveroman. Toch is dit niet het geval. Mea Culpa biedt een sterke verhaallijn verweven met de nodige spanning. De onverwachte wending in het verhaal maakt dit boek zeker een aanrader.