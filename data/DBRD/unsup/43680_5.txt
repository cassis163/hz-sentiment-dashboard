Ik heb zoveel bewondering voor Judith Visser dat ze op zo’n eerlijke en krachtige manier uit de doeken heeft gedaan hoe het leven is met het syndroom Asperger.
Na het lezen van het boek kwam ik tot de ontdekking dat Asperger voor iedereen weer anders is. Ik heb er zijdelings mee te maken gehad en er kwamen heel veel herkenbare situaties in voor en Jasmijn Vink heb je eigenlijk al na een hoofdstuk lezen in je hart gesloten.
Pijnlijk is dat Jasmijn wist dat ze “anders” was en tijdens het lezen wilde ik graag haar in sommige lastige situaties helpen. Gelukkig had ze veel steun van haar ouders, waar ze een liefdevolle band mee heeft. Ik heb genoten van haar liefde voor Senta en dat was wederkerig en zo hartverwarmend.
Ik vond het een prachtig, emotioneel boek en zo ontzettend knap geschreven vanuit haar eigen belevingswereld.
Ondanks de 551 blz. vlieg je door het boek heen. Een absolute aanrader - Ik waardeer het met 5*