Het verhaal gaat over drie zaken, die Renee Spaan moet/ gaat onderzoeken. Twee in het kader van haar beroep: forensisch rechercheur, de andere is een privé-zaak . Het begint met een proloog waarin een mishandelde vrouw haar dader doodt en dan worden er, in de loop van de tijd, overal in de stad vuilniszakken met lichaamsdelen gevonden. Daarnaast speelt een zaak over een paranoïde man, die dood in zijn huis gevonden wordt waar in eerste instantie gedacht wordt dat hij een normaal sterven is maar later blijkt dat niet te kloppen en moet Renee uitzoeken wat er precies gebeurd is.

De privé-zaak gaat over het overlijden van haar vader, toen zij elf jaar was, en waar zij twijfels over heeft, zodanig dat zij zich daarin gaat verdiepen. . Dat maakt iemand zo boos, dat die haar gaat bedreigen en een inbraak in haar huis pleegt. Ze zoekt de oude partner van haar vader op en samen gaan ze op zoek naar de oorzaak van de dood van haar vader. Die wordt in dit verhaal niet opgelost, dus w.s. komt er nog een vervolg.

De zaak van de lichaamsdelen in de vuilniszakken blijkt een uitkomst te hebben die verrassend is hoewel je het opeen gegeven moment ziet aankomen.

Tussendoor krijg je een inzicht in het rechercheren en dat is een totaal ander beeld, dan dat je op tv ziet. Het is duidelijk dat Carina bekend is met het werk waardoor je een reële inkijk krijgt in het werk. Het loopt niet altijd op rolletjes en af en toe wordt duidelijk hoe de bezuinigingen hun invloed hebben op het werk van de politie.

Het liefdesleven van Renee speelt tussen alle onderzoeken door en ook dat verloopt niet soepel.

Ik heb genoten van het boek en wacht op de volgende.