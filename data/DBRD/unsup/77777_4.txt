Ultimatum is een ontspannende en toch spannende psychologische thriller. Niet zo spannend, dat je niet alleen in het donker durft te zijn, maar spannend genoeg om het boek niet weg te kunnen leggen.

De keuze voor de afbeelding op de cover wordt vroeg in het verhaal duidelijk. Het eerste hoofdstuk in het eerste deel zorgde er voor dat ik door wilde lezen; 'wie heeft dit op zijn geweten?'

De verhaallijnen van de hoofdpersonen, zo noem ik ze, zijn goed neergezet in hun eigen omgeving, met extra aandacht voor de dader door middel van de Romeinse cijfers.
Wie deze dader is, dacht ik te weten na een beschrijving van iemand, halverwege het boek. Maar zekerheid daarover kreeg ik pas tegen het einde van het verhaal. Ik wist, door de wendingen die de auteurs gebruikt hebben niet zeker welke kant het op zou gaan. Had ik wel gelijk?
Aron is een duidelijk uitgewerkt personage, hij is ook het belangrijkste personage is dit boek. De andere personages zijn ook duidelijk, maar niet allemaal even geloofwaardig in hun handelen.
De plot is voor verbetering vatbaar denk ik, maar het einde heeft me mijn adem in doen houden!
Dit is niet het einde dat ik verwacht had, ik moest even slikken...

Ik kijk uit naar een volgende thriller van dit duo. Het is een adembenemend verhaal door zijn veelzijdigheid; zowel in gevoelens van de personages als de gebruikte lokatie.