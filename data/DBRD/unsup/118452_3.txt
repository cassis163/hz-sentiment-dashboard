Wat een geweldige cover heeft "Persona", naast de intrigerende foto vind ik vooral de vernuftige vorm van de naam van Soraya erg leuk bedacht! Maar dat even terzijde... schrijfster Vink neemt mij mee in het leven van rechercheur en voormalig undercoveragente Elvira Selas, zij is net teruggekeerd bij de Nederlandse politie en wordt gelijk geconfronteerd met een dubbele moord. Het verhaal komt wat traag op gang doordat er minutieus wordt ingegaan op heel veel details. Daarnaast word het bijzonder eigenzinnige karakter van Elvira Selas en de struggle om terug te keren als voormalig undercoveragente uitgebreid beschreven. Deze aspecten worden, wat mij betreft, iets te veel belicht en hierdoor raken de verhaallijnen van de moorden, de familieband met haar broer en de Spaanse invloeden ondergesneeuwd terwijl deze zich uitstekend lenen voor nog meer verdieping. Desondanks heb ik "Persona" met veel plezier gelezen en vind ik het een zeer verdienstelijk debuut!