In een zucht en een scheet had ik dit pareltje verorberd!
Wow, wat een prachtig samengestelde bundel.

De diversiteit aan verhalen, op een clevere manier afgewisseld in genre.
(Historische)Feiten met fictie gecombineerd, non-fictie en fictie gaan hand in hand. Een lach en een traan, persoonlijke verhaaltjes die me bij de strot grepen. Verhalen met een moraal alsook een verhaal dat naar mijn idee op een uitgebreidere manier een prachtige historische roman had kunnen worden in de trant van de unieke schrijfsels van Sarah Lark! Maar ook verhaaltjes die als een trapje naar kinderboeken zouden kunnen leiden.
Tel daarbij op de unieke, treffende illustraties van Guusje Sijbers en je krijgt een sublieme bundel die je een paar uurtjes heerlijke ontspanning bezorgen.
Het kijk-, en leesplezier maakt het zo lekker snel leesbaar.

De schrijver slaagt er in je bij de lurven te pakken en je mee te sleuren in de leventjes van de fictieve karakters die in een beeldend beschreven setting vertoeven.
De persoonlijke belevenissen zijn uit het leven gegrepen en zullen voor veel mensen herkenbare “aha momentjes” opleveren. Doordrenkt met typische droge humor maakt Terry's schrijfstijl het geheel tot een juweeltje zodat je vaker dan ééns de bundel wil oppakken.

Kortom:
Een bundel die in balans is door de verscheidenheid in de verhalen. Een dikke vette smile en een brok in je keel of tranen in je ogen, Terry draait er haar hand niet voor om om je emoties alle kanten op te sturen. Knap gedaan!!
Hopelijk mogen we in de toekomst nog veel van haar lezen!!

https://josesprakeloos.blogspot.com/2018/12/terry-van-lierop-tuin-der-vervlogen.html