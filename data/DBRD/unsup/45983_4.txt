Geweldig boek!!! Nesbo heeft met 'De Roodborst' een ingenieuze thriller geschreven dat je vastgegrijpt vanaf het begin en je niet meer loslaat tot je de laatste pagina hebt gelezen.

In dit boek wordt Harry Hole 'beloond' voor zijn handelen tijdens de beveiliging van de Amerikaanse president. Hij wordt overgeplaatst naar het POT en in zijn nieuwe functie komt hij op het spoor van de aankoop van een zeldzaam geweer. Hij vermoed dat een mogelijke aanslag op til staat en gaat verder op onderzoek uit. Terzelfdertijd wordt gedurende de eerste 200 pagina's terug gekeken naar de gebeurtenissen van een aantal Noorse strijders tijdens de tweede wereldoorlog. Uiteindelijk komen beide verhalen samen en weet Nesbo in zijn gekende stijl toe te werken naar een spannend slot.

Ik ben een liefhebber van de schrijfstijl van Nesbo, en in dit boek weet hij met de speciale opbouw iets extra toe te voegen aan het verhaal. In het begin weet hij je geinteresseerd te houden door de afwisseling van korte hoofstukken over de twee tijdslijnen heen. Je vraagt je af wat het met elkaar te maken heeft en hoe hij de twee periodes zal samenbrengen. Eenmaal dit dan gebeurt weet hij je geinteresseerd te houden door de opeenstapeling van gebeurtenissen; moord, liefde, persoonlijke relaties, chantage ... Bovendien laat Nesbo ook een verhaallijn open dat verder zal opgepikt worden in de komende boeken.

Zaak blijft wel om zeker gedurende de 200 eerste pagina's geconcentreerd te lezen doordat Nesbo een heleboel personages ten tonele brengt. Dit heeft echter nooit mijn leesplezier bedorven, door het tragere lezen heb ik zelfs langer kunnen genieten! Ik heb echt genoten van dit boek en kijk uit naar het lezen van de vervolgboeken 'Nemesis' en 'Dodelijk Patroon'.