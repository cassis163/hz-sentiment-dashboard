Barbara gaat samen met haar zoon en haar nieuwe vriend voor het eerst op vakantie. Ze besluiten te kiezen voor de Ardennen. Haar nieuwe vriend kent een schrijver daar en hij regelt daar een vakantiehuisje. In het begin lijkt het een gewone vakantie maar op een gegeven moment krijg je toch een beetje onbestemd gevoel. De schrijver is al jaren bezig aan een nieuw boek maar zit compleet vast. Sommige twists en wendingen zie je aankomen/verwacht je maar het uiteindelijke slot zag ik niet aankomen.

Het boek is het debuut van Frederik Baas, pseudoniem van Jan van Mersbergen. Jan van Mersbergen heeft al meer romans op zijn naam staan, maar de thriller is nieuw. Het boek is geschreven vanuit de derde persoon, de schrijver. Normaal vind ik dat heel irritant en kan je je zelf lastig vereenzelvigen met de hoofdpersonen maar dat viel hierbij heel erg mee. De hoofdpersonen kropen toch langzaam onder je huid en je wilde het boek snel uitlezen. Het boek is makkelijk te lezen met voldoende verrassingen en daarom een dikke 4 sterren, had eigenlijk 4,5 ster willen geven.