Korte verhalen worden dikwijls nogal stiefmoederlijk behandeld en niet als volwaardig aanzien. Toch zijn ze een genre op zich met zijn eigen technische regels en moeilijkheden. Je kan een karakter niet de diepgang geven die je het normaal in een volledig boek zou geven omdat je er niet de tijd voor hebt. Alles moet kort en compact zijn, ieder woord op zijn plaats, geen tijd voor lange uitwijdingen.
Stephen King heeft bewezen dat hij naast dikke turven ook dit genre onder de knie heeft. Op 1 verhaal na (N.) vond ik ze allemaal goed tot uitstekend. De meeste gaan over onderwerpen die net wel, net niet kunnen in ons dagelijks leven. Zoals ik dat eigenlijk van de meeste van zijn boeken ook gewend ben. Heerlijk om te lezen.