Voor de maand van het spannende boek, schreef bestseller auteur Tess Gerritsen het geschenkboekje Incendio. Het boekje vertelt het verhaal van violiste Julia Andsell. Tijdens een bezoek aan Rome koopt zij in een antiekwinkel een oud manuscript met de naam L`Incendio. Het idee voor het boekje kreeg Tess in een nachtmerrie na een lange vlucht vanuit Amerika naar Venetie.

Het is een boeiend boekje, welke ik in een ruk heb uitgelezen. Het verhaal is gruwelijk, maar tegelijkertijd mooi. Van de driejarige Lily kreeg ik koude rillingen, Tess weet het zeer beeldend neer te zetten. De spanning is volop aanwezig in het boek en is een zeer waardig geschenkboekje. Ik heb ervan genoten.