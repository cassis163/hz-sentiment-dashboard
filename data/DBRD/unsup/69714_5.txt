Mijn eerste ervaring met deze Deense auteur Jens Henrik Jensen die toch al meerdere boeken op zijn naam heeft staan. Waarvan er drie in het Nederlands zijn vertaald, nml. Serie over Jan Jordi Kazanski; “De heks van Kraków” (2003) en “De Hofnar van Moermansk” (2005) en met de roman; “Spookschip” (2007). Mede dankzij het mee mogen lezen voor Hebban Thriller Leesclub, was dit mijn kennismaking met de auteur en wat voor kennismaking, van het begin tot het eind heeft de auteur het vermogen om je aandacht geen moment te laten verslappen, ook door de korte hoofdstukken waarin het boek is verdeeld blijf je steeds maar door lezen omdat er iedere keer weer de mogelijkheid is dat het verhaal weer een wending kan nemen van 180 graden! Ook door de diverse personen die ten tonele worden gevoerd wordt je aandacht zeer goed vastgehouden, want ieder persoon “kan” een dader zijn. Ook humor schuwt de auteur niet evenals diverse zinnen die je raken in je ziel zijn geweldig.

Zoals al bij het bovenstaand in lijdend verhaal gaat het verhaal over Niels Oxen, de hoogst onderscheiden Deense militair ooit en die waarschijnlijk ook nooit meer zal worden geëvenaard, heeft echter de “pech” om steeds op het verkeerde moment op de verkeerde plaats te zijn zodat hij al gauw wordt verdacht van diverse moorden. Maar de aan lagerwal geraakte ex-militair die door zijn deelname lijdt aan posttraumatische stress-stoornis (PTSS) gaat dan zelf – met hulp van de assistent van het hoofd van de Geheime Dienst, Margarethe Franck – op onderzoek uit om zijn onschuld te bewijzen.

De auteur heeft van dit alles een prachtig spannend verhaal weten te schrijven in het 1e boek van wat een trilogie zal worden, dat de auteur naast het schrijven ook journalist is blijkt wel uit de diverse feiten die in het verhaal voorkomen, ook een klein gedeelte van de geschiedenis van Denemarken is goed onderbouwd. De titel zal zeker diverse personen doen afschrikken, maar al lezende wordt het je al gauw duidelijk dat dit in het verhaal dient te worden opgenomen, anders krijg je een verhaal zonder “kop of staart” om een beetje in de zelfde termen te blijven. Al met al een boek met een BITE….!!!

Met spanning wordt het wachten op het 2e deel met als titel “Schaduwmannen” van deze trilogie die in het voorjaar van 2016 zal verschijnen. Naast Jussi Adler-Olsen kan ik weer een Deense auteur bij mijn favorieten schrijven.