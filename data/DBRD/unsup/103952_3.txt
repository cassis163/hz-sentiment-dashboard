Het eerste hoofdstuk van "Dit laaiende vuur" heet Dag 14!
Je valt er gelijk al middenin en dat is even verwarrend!

Wat heeft Lucille het zwaar!
Haar vader kan vanwege psychische problemen niet voor haar en haar zusje Wren zorgen, hun moeder neemt de benen.

Het is nu aan de 17 jarige Lucille om voor haar zusje te zorgen, het huishouden te runnen, rekeningen te betalen, naar school gaan en alsof ze al niet genoeg aan haar hoofd heeft, wordt ze ook nog verliefd!

Verliefd op iemand waar ze absoluut niet op verliefd mag worden!..


Er zit wel heel veel drama in dit dunne boekje!
De karakters leer je nooit echt helemaal kennen omdat het daarvoor niet diepgaand genoeg is.

Mooi vrolijk gekleurd lettertype op de zwarte achtergrond.
De cover valt zo wel gelijk op!

Het verhaal leest wel vlot door!

"Dit laaiende vuur" was leuk om eens gelezen te hebben & dit boek las ik voor de 7 Days Reading Challenge van Hebban!