Clara Weiss zet met Melkbloed een spannende, onderhoudende en sfeervolle thriller neer. In een kleine gemeenschap in het Soierndal vinden enkele lugubere moorden plaats. De spil rond deze moorden lijkt Elvira, bewoonster van een statige hoeve, gelegen op een berg. Volkomen ingesneeuwd voltrekt zich een ijzingwekkend spel tussen een angstaanjagende moordenaar en zijn slachtoffers. Langzaam maar zeker verandert vertrouwen onderling in achterdocht en angst.

Weiss neemt de lezer mee naar een eenzaam van de buitenwereld afgesloten oord, ingepakt onder een dikke witte sneeuwdeken. Verrukkelijke sfeerimpressie's, waar de spanning en de lugubere plaatsen delict volledig tot hun recht komen. Weiss weet de ijzige kilte over te brengen naar de lezer. De opeenvolgende gebeurtenissen nemen je mee op een dwaaltocht van verdenkingen langs de diverse personages en het boek. Een spannend en onderhoudend plot, dat nergens saai wordt, werkt toe naar een geweldige climax aan het eind.

Enig minpuntje aan het boek: Op enkele toevalligheden is net teveel nadruk gelegd om de geloofwaardigheid ten goede te komen.

Een uitstekend debuut van een nieuw thrillertalent!