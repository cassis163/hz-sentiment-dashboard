Jon Krakauer is van origine een Alpinist wat terugkomt in een drietal boeken die vooral over de klimsport gaan, Daarnaast heeft de Journalist Krakauer inmiddels een viertal boeken afgeleverd die zich kenmerken door markante onderwerpen. Bekendheid verwierf hij met het boek "into the wild" - het boek over de gesjeesde begaafde student Chris McCandless, die de wereld intrekt en uiteindelijk in de wildernis van Alaska aan zijn einde komt - Het opmerkelijke verhaal is verfilmd met Sean Penn in de hoofdrol. Ook met het boek de Held over de opmerkelijke keuze van een Amerikaanse NFL speler die zijn contract inlevert om zijn land te dienen in Afganistan heeft de nodige aandacht gekregen.

Inde ban van de hemel is het tweede journalistieke werk van Krakauer in is gepositioneerd tussen "into the wild"en "de Held" in en geeft een inkijk in de wereld van de mormonen. Krakauer geeft het zelf aan aan in z'n naschrift het is een ander boek geworden als hij van te voren bedacht heeft en is uiteindelijk een werk geworden van 3 jaar voorbereiden en 1 jaar schrijven en dat kan je er ook opmaken. Het boek is opgehangen aan de bizarre en zeer grove moord gepleegd door de broers Ron en Dan Lafferty op hun schoonzus en haar baby, naar eigen zeggen direct in opdracht van God. Maar eigenlijk gaat het boek veel verder en geeft het een inkijk in zowel de huidige tijd als de geschiedenis van de radicale stroming binnen dit Mormoons geloof. Conclusie is een werkelijk bizarre en zeer extremistische wijze van belijden van geloof, waarbij op sommige aspecten de belevingswereld van om maar eens wat te noemen het gedachtegoed van IS verbleekt.
Hoewel journalistiek zeer goed gedocumenteerd leest het boek niet zeer prettig en is het meer een bundeling van feiten en verslagen van gedachten en verhandelingen binnen of met raakvlakken van de Mormoonse samenleving. Zoals opgetekend zwaar historisch onderbouwd met soms plaatsingen in de huidige tijd.
In de ban van de hemel is een soms schokkende inkijk in het extremisme wat in het hedendaagse Amerika plaatsvind en waarvan vele mensen geen weet hebben, geslaagd als pamflet, veel minder als pakkend boek.