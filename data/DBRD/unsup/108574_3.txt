Zwijgplicht is een Young Adult boek dat heel vlot leest. Enerzijds door de schrijfstijl en korte hoofdstukken, anderzijds door het grote lettertype dat gebruikt werd.
Een van de hoofdpersonages, Arjan, moet stagelopen in een verzorgingstehuis.Iets wat hij aanvankelijk niet echt kan waarderen. Als hij echter, mede door een bewoonster van het tehuis, stuit op verdachte overlijdens,lijkt hij zijn menig te moeten herzien. Zowel de verhaallijn over zijn zoektocht naar het hoe en het waarom van deze overlijdens als de verhaallijn rond Arjan zijn thuissituatie maken het boek boeiend om te lezen.