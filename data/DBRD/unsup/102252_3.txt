Echtgenoten, echte mannen, voor Letterrijn mocht ik dit boek recenseren. Bedankt hiervoor.

Het verhaal begint bij de samenkomst van zeven vrienden, zeven echtgenoten die samenkomen in de herberg waar ze zeven jaar geleden ook zijn samengekomen om de vrijgezellenavond van Chris te vieren. Net als toen staat ook nu Chris op het punt te trouwen voor de tweede keer namelijk, zijn nieuwe verloofde zou het evenbeeld moeten zijn van de eerste.
Wanneer de mannen besluiten om tijdens de avond een saunabezoek te doen in een echte herenclub, loopt dit toch niet geheel naar hi’ verwachtingen. Na afloop besluiten ze al wandelend terug te keren naar de herberg, maar dan verdwalen de zeven vrienden in het bos en komen ze in een doolhof terecht. Hier leren we stukje voor stukje dankzij flashbacks de vrienden en hun geheimen beter kennen, want iedereen stond versteld dat Chris zijn eerste vrouw hem verlaten had, want de anderen Dorian, Ge, Beek, Fliet, Axel en Eddy hadden allemaal een oogje op haar laten vallen. Maar Chris is de betrouwbaarste-loyaalste van de vrienden dus waarom verliet ze dan net hem?

Het duurde even voor ik in het boek zat, het is als lezer even zoeken waar de schrijver eigenlijk naartoe wilt. In de achterflaptekst wordt vermeld dat de vrouwen het boek zullen lezen om de mannenziel eindelijk te begrijpen. Ik hoop dat mijn man er andere ideeën op nahouden dan de typische clichés die beschreven worden in het boek. Waarom zou een man zomaar zijn vrouw mogen bedriegen? Of waarom zou hij zomaar in een ander bed kunnen liggen of bij een scheiding niets hoeven te hebben omdat de nieuwe vrouw toch al alles heeft uit een vorig huwelijk.

Denk eerlijk dat mannen zich ook niet in alles zullen terug vinden. Ze worden nogal afgeschilderd als egoïstisch en egocentrisch. Er had wat mij betreft ook wat meer diepgang in het verhaal mogen zitten. Had graag nog meer te weten gekomen over de nieuwe verloofde, of over Chris zelf.
Maar dit heeft misschien met de verwijzing in het boek te maken dat romanschrijvers nogal veel clichés gebruiken…

Het boek was niet geheel mijn ding.
Daarom geef ik het boek ook 2,5 ster. Ik had er meer van verwacht.