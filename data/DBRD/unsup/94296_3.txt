Voordat ik begon met lezen wist ik eigenlijk niet wat ik kon verwachten, ik was eigenlijk vooral geïnteresseerd door de duistere cover.
In het begin vloog ik door het boek heen en kon ik het boek niet neerleggen. Net als de hoofdpersoon Kyla weet je als lezer niet wat er in het verleden gebeurd is en waarom haar geheugen is gewist. Ik had gehoopt dat er meer ontwikkelingen plaats zouden vinden tijdens het verhaal, helaas vond ik het op een gegeven moment niet echt spannend meer en raakte ik mijn interesse en nieuwsgierigheid een beetje kwijt. Toch vind ik het concept en de thema’s erg vernieuwend en actueel.

Naar mijn mening zet Teri Terry een interessant en actueel verhaal neer, een verhaal waar je over na gaat denken. Toch heeft het verhaal mij helaas niet echt weten te raken en was het niet zo spannend als gehoopt. (3 sterren)