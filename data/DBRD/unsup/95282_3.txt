In dit tweede deel van de Onzichtbare Maalstroom volg je verschillende verhaallijnen. Zo volg je de agenten uit de Alix wereld Edison en Rune op hun zoektocht naar de dubbelaar van Werner Boren in Otrostaadt-schemering, Het meisje Deira, die de wereld van de Vorstin van de Kou aangeboden krijgt.. En hoe het vergaat met de ESP-ers Heike en Odette in Otrostaadt-Alpha. Langzaam maar zeker wordt het iedereen duidelijk dat ze tegen een onoverwinnelijke duistere macht staan. Kunnen ze het onheil nog keren....

Jasper weeft verschillende verhaallijnen die elkaar kruizen, samenlopen en uiteindelijk bij elkaar komen in een spannende climax. Dit deel vond ik leuker en spannender om te lezen dan deel 1. Hij weet de sfeer en contrasten in de verschillende parallelle werelden goed neer te zetten. De figuren blijven nog wat vlak, maar dat is niet de essentie van zijn verhalen. Het gaat om de sense of wonder, de verbazing van zijn werelden en dat zit goed. Verder is de spanningsopbouw in dit deel sterker. Er zit meer onderhuidse spanning en horror in. Hierdoor was ik meer betrokken bij het verhaal.

Dit tweede deel krijgt van mij 3.5 sterren, toch naar beneden afgerond, omdat ik potentie zie in deze serie, maar het nog niet helemaal waar maakt om een ster extra te verdienen.