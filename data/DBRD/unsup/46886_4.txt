Joyce verhuist met haar 10-jarige dochter Kiara na de scheiding van haar man van de stad naar een klein dorp. Kiara is hier helemaal niet gelukkig mee. Ze moet haar vriendinnen achterlaten en in het nieuwe dorp wil niemand met haar spelen of praten. Enkel één jongen uit haar klas, de vreemde jongen, Tim. Hij leeft in zijn eigen fantasiewereld en hoort stemmen. Joyce vindt het maar niets dat Tim haar vriend wordt. En dan op een dag verdwijnen Kiara en Tim.

‘Kaakslag’ heeft een zeer leuke en ontspannende schrijfstijl. Er is een spanningsopbouw van begin tot het einde. De hoofdstukken worden afgewisseld met fragmenten uit Kiara’s dagboek, geschreven net zoals een 10-jarige dit zou doen, de gedachtengang (of stemmen) van Tim en andere personages. Door dit krijg je een goed beeld van wat er zich allemaal afspeelt. Je krijgt van alle emoties een echt gevoel: eenzaamheid, angst, dapperheid, wanhoop, moederliefde,...

Een verhaal dat je van pagina 1 tot het laatste in spanning houdt. Een boek dat mysterieus is. Zeker en vast een aanrader!