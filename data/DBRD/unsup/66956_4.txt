Ijsprinses is niet het eerste boek van Camilla Läckberg dat ik las. Ik heb ooit de Leeuwentemmer gelezen, toen nog niet wetende dat dit boek tot een serie behoort. Vervolgens kreeg ik een tijdje terug haar nieuwste boek Heks cadeau. Nu toch maar besloten om de hele serie op volgorde te gaan lezen.

In IJsprinses maakt men kennis met het kleine vissersdorp Fjällbacka en een aantal inwoners. Als Alexandra dood gevonden wordt in de badkuip lijkt dit in eerste instantie op zelfmoord, maar wanneer blijkt dat ze is vermoord lijkt Fjällbacka toch niet zo’n rustig dorpje als men dacht. Rechercheur Patrick Hedström onderzoekt de zaak en schrijfster Erika Falck doet zelf ook onderzoek en schrijft een verhaal over het leven van Alex, die vroeger een vriendin van haar was. Ook hebben Patrick en Erika al een verleden, Patrik was namelijk hevig verliefd op Erika en jaren later bloeit er iets moois op tussen beide hoofdpersonen.

Qua mysterie en nieuwsgierigheid vind ik dit boek 4 sterren waard. De spanning viel iets tegen, vandaar geen 5 sterren. Ik ben erg benieuwd naar de rest van de serie en naar hoe het verder gaat tussen Erika en Patrick, en de rest van de personages.