Stel je voor dat je moet kiezen of je zelf wilt overleven of als je je partner laat overleven. Voor iedereen een onmogelijke keuze, maar dan heb je Iene Miene Mutte nog niet gelezen. Hoe M.J.Arlidge zoiets gruwelijks onder woorden kan brengen, kan alleen maar door een heel scherpzinnige auteur worden uitgeschreven. Vanaf het begin word je het verhaal ingetrokken en wordt je verbijstering groter en groter. De gedrevenheid van Inspecteur Helen Grace is fascinerend, de manier waarop ze haar team in de hand heeft en deze leidt is zeer sterk alhoewel ze het priv√© niet gemakkelijk heeft. De manier waarop ze hiermee omgaat, maakt het boek toch wat mysterieus. Je moet het allemaal kunnen verwerken, waardoor de hersenen precies iets trager gaan werken. Dit is althans mijn ervaring. Ik heb dit boek heel graag gelezen en zat op bepaalde momenten toch op het topje van mijn stoel. Door het plot op mondjesmaat te verklappen, krijg je de indruk dat de spanning niet tot het einde zal vasthouden, maar is dat ook zo?
Wat mij betreft krijgt dit boek 5 sterren.