Een boek waar je in blijft lezen tot het uit is. De titel 'Doorgeslagen' kan in verband gebracht worden met verschillende personages in het verhaal.
In dit eerste boek van de serie maak je kennis met Janet Scott en Rachel Bailey, twee vrouwelijke rechercheurs in Manchester.

Ik was al snel geboeid door deze dames. Hoe verschillend ze zijn en hoe gedreven ze de opgelegde taken verrichten. De een moet nog heel veel leren, ook in het dagelijks leven, terwijl de ander wat meer levenservaring heeft. Beide vrouwen waren me in een mum van tijd sympathiek.
Lekker korte hoofdstukken maken dat het boek leest als een trein.
Het verhaal heeft een heerlijke spanningsopbouw. Het wordt nergens saai terwijl het toch geen actie-thriller te noemen is. Ook het verleden van beide vrouwen komt aan de orde, wat hen overkomen is in hun jeugd of op jongere leeftijd, wat de reden is dat ze voor het beroep gekozen hebben en hoe ze op dit moment in het leven staan. Janet neemt Rachel op sleeptouw, maar dat gaat niet zonder slag of stoot.
Er zit ook humor in dit verhaal, soms enigszins sarcastisch te noemen.
Wat ik prettig vind is dat de auteur alles heel duidelijk uitlegt, zodat er geen vragen open blijven staan. Ook alle personages worden duidelijk beschreven, je ziet ze voor je terwijl je leest.
Deze plot had ik niet aan zien komen, een verrassing was dat!

Ik heb dit boek graag gelezen en kijk uit naar het volgende deel; 'Ongewis' dat eind juni verwacht wordt.
Een aanrader!!
4,5/5*