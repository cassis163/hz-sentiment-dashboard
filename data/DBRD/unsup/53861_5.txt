'Het eeuwige leven' is een unieke en bijzondere roman. Weer eens iets anders dan anders en dat is positief bedoeld! Elk hoofdstuk speelt zich af in een andere tijd, maar het blijft logisch, overzichtelijk en goed te volgen. Dat is waarschijnlijk te danken aan de fijne schrijfstijl van Matt Haig. Want ondanks dat er soms best filosofische zinnen tussen zitten (dat past nu eenmaal bij het boek en het personage), leest het lekker weg. De personages zijn intrigerend en je gaat al snel van ze houden. Ik leefde erg mee met het indrukwekkende levensverhaal van Tom Hazard. Aan het einde ging het nog even iéts te snel (de 'zoektocht' had nog nét wat langer mogen duren van mij), maar ik ben erg enthousiast. Een mooi boek. Voor als je eens zin hebt in iets anders, wat toch fijn leest. Aanrader!