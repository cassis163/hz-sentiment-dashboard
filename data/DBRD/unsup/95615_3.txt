Een verhaal over echte mensen: tegelijkertijd aantrekkelijk en onhebbelijk en alles daartussen. Verschillende karakters strijden om de beurt om aandacht en het geheel wordt aangekleed met veel (gedachten en gesprekken over) kunst en politiek in de jaren (19)70.

Toen ik dit boek voor het eerst las, was ik waarschijnlijk 17 en net terug van de Romereis met 5VWO. Het maakte toen een onuitwisbare indruk. Interessant om het nu (op m'n 39e) nogmaals te lezen en te ontdekken dat het nog steeds een goed (geschreven) boek is, maar echt niet meer zo indrukwekkend als ik toen dacht. Het zal de levens- en lees-ervaring wel zijn ;-)