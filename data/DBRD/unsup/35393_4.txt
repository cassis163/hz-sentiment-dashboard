"De genezer" is al het vijftiende deel in de serie rond commissaris Liese Meerhout en haar team.

In Antwerpen wordt de Daniel Bernaert - professor en expert in de literatuur van de Middeleeuwen - vermoord. Tegelijkertijd verdwijnt in Oxford de jonge Mila, dochter van een goede jeugdvriendin van Daniel Bernaert. De plaatselijke politie houdt het in eerste instantie op verdrinking.
Uiteindelijk blijken beide zaken eng met mekaar verweven. De ware toedracht wordt pas op het einde duidelijk.

Zoals de vorige boeken van Toni Coppers is ook dit spannend geschreven, met een plot die knap wordt uitgewerkt en je meerdere malen op het verkeerde been zet.
Het boek leest daarbij zeer vlot in een taal zonder overbodige franjes.

Zoals steeds schenkt Toni Coppers ook aandacht aan het persoonlijke leven en de problemen van zijn hoofdfiguren, die daardoor levensecht overkomen.
In dit boek worstelt Liese Meerhout zo met haar gevoelens voor haar vriend Matthias, wat tot de nodige spanningen leidt.

Een aanrader voor enkele uren aangenaam en spannend leesgenot.
Een vier sterren plus voor mij.