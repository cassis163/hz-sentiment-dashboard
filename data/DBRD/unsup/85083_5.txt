Dit was echt een onverwachts pareltje! Stiekem kocht ik 'm omdat ik de fantastische girly cover niet kon weerstaan, maar het heeft zoveel meer indruk op me gemaakt dat ik in eerste instantie had verwacht!

De zestienjarige Grace raakt per ongeluk zwanger van haar vriendje Max, maar hij en zijn ouders tekenen ervoor om niets met de baby te maken te willen hebben. De avond waarop Max gekroond wordt tot Prom King, bevalt Grace van hun dochter en staat haar af ter adoptie. Door deze heftige gebeurtenis, raakt Grace meer ge√Ønteresseerd in haar verleden, gezien zij ook geadopteerd is. Ze komt erachter dat haar biologische zus op nog geen half uurtje bij haar vandaan woon en besluit een mailtje te sturen. De zussen komen in contact met elkaar en ontdekken dat ze ook nog een biologische broer hebben. Wat volgt is een prachtige ontdekkingsreis van de personages, die elk met de demonen van hun verleden vechten en tegelijkertijd moeite hebben om het heden op een goede manier te beleven...

De personages zijn ontzettend goed uitgewerkt. Afwisselend lezen we vanuit de perspectieven van Grace, Maya en Joaquin. Ze zijn sympathiek en menselijk en maken gevoelens bij je los. Hun problemen worden niet op een blaadje voor je gepresenteerd, maar juist sluimerend gegeven en hierdoor blijft de nieuwsgierigheid om door de lezen aanwezig. Je wil weten wat er met de personages is gebeurd; waarom ze zijn zoals ze zijn en waarom hun gedachtegang op deze manier is gevormd. Meerdere keren vormde er een brok in mijn keel en uiteindelijk hield ik het dan ook niet droog.

Ik ga haar andere boek, Emmy & Oliver absoluut lezen! Far From the Tree krijgt 4,5*.