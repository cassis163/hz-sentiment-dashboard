Met opa naar zee zal voor vele kinderen en opa’s (en oma’s uiteraard ook) vele herkenbare situaties weergeven.
Alle kleinkinderen zijn bij opa en oma aan het logeren, opa besluit zijn kleinkinderen een dagje mee te nemen naar het strand. Daar aangekomen ondernemen ze de activiteiten die plaatsvinden op het strand: Kuilen graven, zonnen, zwemmen en opa wordt tenslotte ook nog ingegraven.
Als het tijd is voor een traktatie gaat opa naar de ijscokar. Dan gaat het mis en raakt opa zijn kleinkinderen ‘kwijt’. Zou hij de kleinkinderen terugvinden voordat alles gesmolten is?

Met opa naar zee doet mij in ieder geval terugverlangen naar enkele weken geleden dat het nog heerlijk warm was in ons land. Want een dagje strand is vaak een feest voor jong en oud.

De illustraties zijn vrolijk en kleurrijk.
Het verhaaltje is grappig en herkenbaar.

Met opa naar zee is een heerlijk prentenboek waar menigeen veel plezier aan kan beleven. En waarvan je spontaan zin krijgt in een lekker ijsje!

Deze review verscheen als origineel via mijn blog.