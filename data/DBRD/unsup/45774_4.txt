De Stropploeg, Koen P.H. Romeijn.

Het verhaal gaat over Evan Delier, een arrogante klootzak die zijn weg niet kan en wil vinden in de manier van leven in Nieuw Pangea. Evan is gesteld op de ouderwetse manier en doet het liefst zo min mogelijk met moderne techniek. Terwijl hij een van de beste technici is van het moment en alles weet van de moderne lijn robots en andere robotica. Evan heeft wat aanpassingsproblemen en zijn beste vriend Julius probeert Evan op het rechte pad te houden, tegen beter weten in. Samen zijn ze geselecteerd om bij een specifieke eenheid te komen werken die de beste technici op moderne robottechniek nodig heeft: ‘De Stropploeg’.
Als Evan en Julius de avond voor de eerste ploegendienst vanuit de kroeg besluiten om naar huis te lopen in plaats van de moderne ‘Relocator’ te gebruiken, gebeurt er iets vreemds met grote gevolgen. Evan heeft het gevoel dat hij in de gaten word gehouden en wanneer hij de dag erna met Julius wil praten over de gebeurtenis, weet deze er niets meer vanaf.
Evans’ vermoeden word sterker dat er iets niet klopt.
Dat hij hier ook een grote rol in gaat spelen, weet hij nog niet.

Koen heeft met ‘De Stropploeg’ een sterk debuut neergezet. In het verhaal zitten sterke karakters die Koen duidelijk naar voren laat komen met hun eigen kwaliteiten en invalshoeken. Dit maakt het verhaal afwisselend en verfrissend om te lezen.
Het begin en het eind zijn ijzersterk, in het midden verliest Koen wat ritme. Dit maakt het tussenstuk wat lang en trager. De hoofdstukken zijn lang, maar er zijn duidelijke alinea’s en passages aangeduid.
Het is een science fiction verhaal zonder te snel over de schreef te gaan met robotica, vliegende schotels en ander gespuis.
Al met al een fantastisch boek om een schrijverscarrière mee te starten.
Een dikke 4 sterren waard!