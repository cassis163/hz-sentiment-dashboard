Dankzij de boekenblog Lookie Books kreeg ik de kans om de Young-Adult fantasy ‘De Nachtuilen’ te lezen. De achterflaptekst zorgde gelijk voor enthousiasme en ik kon niet wachten om aan het verhaal te beginnen. Het beloofd een magisch avontuur te worden vol spanning en aparte ontwikkelingen.

Hoe tof is het, of niet natuurlijk afhankelijk van hoe je in elkaar steekt, om het vliegtuig in te stappen in de veronderstelling dat je naar Engeland gaat voor school en uitstapt op een compleet andere plek? Tobias komt terecht op de Denari-eilanden. Het eiland waar zijn ouders gewoond hebben en weggevlucht zijn, weet de ietwat vreemde maar interessante Rika hem te vertellen. Waarom? Wat betekent dit voor hem? En wat wil die leider van de eilanden, Louis Vega, van hem? Is hij hier wel op de juiste plek?

Het is echt een verhaal wat superleuk is voor zowel de jongere als oudere lezers. De schrijfstijl leest heerlijk soepel en ik vloog door het verhaal heen. Als lezer zijnde werd ik betrokken bij de verwarrende wereld waarin Tobias terecht komt. Zijn nieuwsgierigheid en leergierigheid spatten van het papier. Zo hebben alle karakters voorkomend in het verhaal elk hun eigen kenmerken en eigenaardigheden. Ik vond het oprecht jammer dat ik het boek uit had. Gelukkig is deel 2, ‘De Slang van Havilah’, inmiddels ook uit.

Ik geef dit boek de volle 5 sterren.

Spanning: 7,5
Plot: 7
Leesplezier: 10
Schrijfstijl: 7,5
Originaliteit: 6,5
Psychologie: 6