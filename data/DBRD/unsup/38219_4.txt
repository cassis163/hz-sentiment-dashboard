Prachtige, aantrekkelijke boekomslag. Een titel waar ik meteen dorst van krijg. Maar van de inhoud van deze roman kreeg ik juist eerder een brok in de keel. Want het verhaal van Arthur is levensecht, rauw, indrukwekkend. Arthur is verslaafd aan alcohol. In de roman ontdekken we hoe dat gekomen is, wanneer hij eindelijk de bodem raakt, hoe hij omhoog krabbelt en hoe hij naar de toekomst kijkt. En dat in een niet-chronologische volgorde, zodat je als lezer steeds meer van en over Arthur gaat begrijpen. Mooie oneliners, diepzinnige teksten en toch zeker ook een flinke dosis humor. In mijn blogpost op mijn boekenblog ga ik verder in op deze roman en leg ik een link met Kieft (van de hand van Michel van Egmond).