De dames van Ivy Cottage is een hartverwarmend boek dat plaatsvindt in het lieflijke Engelse dorpje Ivy Hill in Wiltshire. Het verhaal speelt zich af in 1820 een tijd met standenverschillen en etiquettelessen. De sfeer in het boek is aangenaam en warm. Er zijn waardevolle vriendschappen tussen de dames en de bewoners van het dorp kennen en helpen elkaar. Natuurlijk ontbreekt de romantiek niet tussen de huwbare vrouwen en beschikbare mannen. Een van de bewoners heeft een geheim, dat een vleugje mysterie aan het verhaal toevoegt. Een heerlijk boek.