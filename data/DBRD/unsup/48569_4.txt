Finale is het derde en laatste boek in de Legend serie. Nu er een pestepidemie is uitgebroken in de Koloniën, wordt er niet meer naar het vredesverdrag gekeken. De Koloniën denkt dat de Republiek dit expres heeft gedaan en beginnen daarom weer een oorlog. June en Day gaan over en weer tussen de Koloniën en de Republiek en tegelijkertijd proberen ze hun relatie ook te verbeteren.
Het laatste deel van de Legend serie. Een fantastische afsluiter. Het was een emotionele ervaring en het boek bracht de emoties heel goed over. Het wisselend perspectief was ook heel interessant. De hoofdstukken waren redelijk lang maar als je eenmaal bezig bent kun je het boek niet meer zo snel neerleggen. Ook de plottwist en cliffhanger aan het einde waren hartverscheurend. Ik wil nog steeds heel graag weten wat er nog meer gaat gebeuren.