Sarah pinborough’s nieuwste boek neemt de lezer mee in het verhaal van drie vrouwen.
De intrigerende vraag op de cover : drie vrouwen. Een liegt. Wie? , zet meteen de toon voor de lezer die meteen al wil zoeken naar een antwoord als hij het verhaal verteld krijgt door telkens een van de personages.
Vooreerst is er Lisa, een alleenstaande , overbeschermende moeder van een tienerdochter, Ava.
Lisa sleept een zwaar geheim uit haar verleden mee. We worden meteen geconfronteerd met dreiging en groot verdriet. Dat laatste lijkt te draaien om het verlies van een kind.
Ava wil zich graag loswerken van haar bezorgde moeder en gaat daarbij onbezonnenheid niet uit de weg. Het contact met een mysterieus persoon op FB laat ons al iets ergs vermoeden.
Tenslotte is er Marilyn, collega en vriendin van Lisa. Zij is haar steun en toeverlaat hoewel ook zij voor de buitenwereld geheimen heeft en de façade van haar leven niet zo,perf3ct is als die lijkt.
Drie vrouwen met geheimen en vrij snel zal het wantrouwen komen bovendrijven.
Gedurende een derde van het verhaal kabbelt alles rustig verder en komt de lezer steeds dichter bij de personages.
Dan komt er vaart in het verhaal en wordt de lezer meegevoerd in een achtbaan van emoties en nieuwe wendingen.
Op het ogenblik dat een eerste geheim onthuld wordt kom je in de ban van een verhaal over wreedheid, jeugdtrauma’s, spanningen tussen mensen die elkaar dachten te kennen.
Het boek zet sterke vrouwen neer die ondanks lijden niet ten onder (willen) gaan.