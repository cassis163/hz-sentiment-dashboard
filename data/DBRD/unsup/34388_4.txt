Door een auto-ongeluk raakt Levi zijn vriendin kwijt. Het leven stopt voor hem, hij trekt zich volledig in zijn schulp en stopt zelfs met praten. Zijn moeder ziet dat het alleen maar slechter met hem gaat en neemt de beslissing om hem naar zijn vader in Amerika te sturen. Eenmaal aan gekomen in Amerika lijkt zijn moeder's beslissing juist averechts te werken. Levi wil helemaal niets van zijn vader weten en zijn gedrag lijkt met de dag erger te worden....

De eerste paar hoofdstukken vond ik Levi's agressieve gedrag heel afstotend, als hij zich zo door het hele boek zou gedragen dan zou dit een heel andere recensie worden. Gelukkig bedaart hij wat, maar heeft af en toe nog steeds woedeaanvallen.

Al lezend kom je erachter waar zijn gedrag vandaan komt. Levi's schuldgevoel. Het is haast verstikkend, voor hemzelf maar ook voor de anderen om hem heen. Hij laat zich door zijn schuldgevoel leiden en haalt uit naar de mensen om hem heen. Iemand moet hem eens vertellen dat die Amerikanen daar wel raad mee weten....of misschien is dat alleen het geval met Aiden en Delilah. Hun ontmoetingen met Levi zijn alles behalve ideaal maar beide zijn, zijn nieuwe vrienden.... ook al wil Levi hier niet aan toegeven. Aiden is op de een of andere manier altijd vrolijk en is bestand tegen Levi's gemene woorden. Delilah is wat kwetsbaarder maar blijft hem willen helpen.

Zowel Aiden als Delilah zijn essentieel in Levi's leven. Door hun aanwezigheid durft hij beetje bij beetje weer.... te leven.

Ik vond "Ik kan je niet vergeten" een heel interessant boek. Het leest lekker weg en wat ik zelf heb ondervonden is dat ik me heel goed in Levi's schoenen kon plaatsen. Zijn emoties waren heel herkenbaar, voelbaar zelfs. Ik voelde zijn angst, zijn verwarring en nog belangrijker ik voelde zijn schuldgevoel. Daar doelt het verhaal ook om, aan de ene kant wil Levi zijn overleden vriendin niet vergeten. Hij heeft veel met haar meegemaakt en was helemaal gek op haar. Hij wil haar in zijn gedachten in leve houden, maar dit wordt versterkt en uiteindelijk overschaduwd door zijn schuldgevoel. Waardoor hij aan de andere kant als het ware vast komt te zitten. En niet meer aan haar gedachtenis kan ontsnappen. Ik vond het heel mooi om te lezen hoe hij met hulp van zijn nieuwe vrienden uit die cyclus weet te komen. Het is goed beschreven en alles gaat niet in één keer, waardoor het heel realistisch over komt. Ik heb van het boek genoten, het krijgt vier sterren van mij.