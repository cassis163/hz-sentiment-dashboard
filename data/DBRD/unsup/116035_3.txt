Nederland was in het begin van de twintigste eeuw actief betrokken was bij de verhandeling van cocaine, en heeft daarmee bijgedragen aan de verslavingsproblemen van veel jonge (ex-)soldaten. Hoewel de gevolgen van het gebruik van cocaine in die tijd nog niet zo duidelijk bekend waren als nu, waren er wel degelijk waarschuwingen dat dit ‘medicijn’ gevaarlijke bijwerkingen had.
Het verhaal in deze roman is op dit opmerkelijke gegeven gebaseerd. Jammer dat de uitwerking een beetje tegenvalt. Het verhaal is spannend, maar de karakters blijven plat en de dialogen zijn een tikkeltje saai. Niettemin houdt dit verbijsterende verhaal mij nog dagen na lezing bezig. Toch een aanrader dus.