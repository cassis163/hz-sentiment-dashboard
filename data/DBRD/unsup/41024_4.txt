Hoewel de zeer korte hoofdstukken en de constante wisseling van beide verhaallijnen mij soms irriteerden, heeft de nieuwste roman van Esther Verhoef mij toch kunnen boeien. Naast een interessant inkijkje in de modewereld, geeft het boek een aantal fijne inzichten over ambitie, geloof in jezelf, creativiteit, keuzes maken en de gevolgen daarvan onder ogen zien. Bij vlagen blijft Verhoef helaas wat oppervlakkig. Zo diept ze bijvoorbeeld de chronische ziekte, die regelmatig in het verhaal wordt genoemd, niet uit. Al met al een onderhoudend, makkelijk leesbaar boek voor op het strand.