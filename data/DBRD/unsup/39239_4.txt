Dex is het eerste deel in een vierluik over vier voetballende vrienden die in 1 huis wonen. Ze feesten er flirten alsof hun leven er vanaf hangt.

Het verhaal begint wanneer Dex bij Kai, Liam en Collin in huis gaat wonen.
Dex komt uit een arm gezin waarin hij de rol van “vader” over nam na het overlijden van zijn stiefvader. Je hoort hem niet klagen en hij werkt dan ook vele uren om het gezin te kunnen onderhouden.
Op een feestend avond ontmoet hij Blue Eyes (Mila) en valt als een blok voor haar.
Mila is 1000% anders dan Dex. Ze is rijk, kleedt zich in merkkleding en geeft niets om geld.
Bij Dex daarentegen draait alles om geld, want dat ik nou net hetgeen wat hij niet heeft. Tot over zijn oren is hij verliefd op Mila maar hij beseft dat hij haar niet alles kan geven wat ze verdiend. Kunnen ze dit samen overwinnen?

Dex heeft alle elementen van een goed roman. Knappe jongens, tegenpolen, drama en een jaloerse ex.
Na enkele hoofdstukken leer je de denkwijze van Dex herkennen en begrijp je waarom hij bepaalde dingen doet. Hij zou alles voor Mila doen en dat betekent dat hij meerdere keren aan de andere kant van de wet moet zitten. Tot nu toe is dat elke keer goed gegaan maar het kan niet anders dan dat het een keer enorm mis gaat.
Dex is een typische jongen en praat niet over zijn gevoelens of emoties. Als leadzanger van een band weet hij zijn gevoelens wel in zijn liedjes te verwerken wat voor en mooi contrast zorgt.
De rijke ouders van Mila weten niet wat ze met Dex aan moeten en tussen de lijnen door proberen ze Mila en Dex uit elkaar te krijgen.

Het viel me voornamelijk op dat beide personages veel denken maar niets met elkaar bespreken.
Ze beginnen elkaar dingen te verwijten maar vragen niets na. Precies wat er in veel relaties mis gaat.
Ook speelt de omgeving van Dex en Mila een grote rol (ouders, exen) en maakt het verhaal compleet.
Miranda weet gebeurtenissen zo te omschrijven dat je het gevoel hebt dat je erbij bent en dat het geloofwaardig blijft. Hedendaagse problemen met een happy end.
Dex is simpelweg een heerlijk boek. Zeker een aanrader!