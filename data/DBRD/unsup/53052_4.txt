In een paar dagen tijd las ik beide boeken van Hannah Cuppen. Eerst Liefdesbang, wat in 2014 verscheen. Daarna Liefdesroep wat onlangs is verschenen. Hannah Cuppen is in staat helder haar boodschap te verwoorden. Beide boeken hebben een duidelijke kapstok. Hannah verwerkt eigen ervaringen en die van anderen zonder (te) sentimenteel te worden.

Het boek liefdesbang gaat over de tansformatie van liefdesbang naar liefdesvrij. Liefdesroep gaat over de transformatie van levensbang naar levensvrij.

Het boek liefdesbang beschrijft uitgebreid de hechtingscirkel, met daarin de helende passen voor een echte liefdesdans. En niet de liefdesbange dans van het achtervolgen en weglopen. Het Boek eindigt bij zingeving. Zingeving is de enige stap die je niet kunt doen, maar die komt langs als de tijd rijp is. Zodra je diep leert rouwen verliest deze illusie aan kracht. Als je je slachtofferschap leert erkennen, komt er meer autonomie ter beschikking. Uit het toelaten van verdriet ontstaat een nieuwe betekenis die een diepere zin geeft aan je ervaring.

En daar begint het boek 'Liefdesroep.' Het beschrijft de liefdesroepcirkel met 5 fasen aan de hand van de levens van een aantal mensen. Hannah Cuppen doet een oproep aan iedereen om de verantwoordelijkheid te nemen voor het overwinnen van zijn eigen schaduw.

Vroeger waren mensen sterk gericht op overleven, nu hebben we alle kansen om onze verwondingen te helen, zodat we ze niet meer hoeven door te geven aan de volgende generatie. We staan voor een grote overgang, de geboorte van een nieuw tijdperk, waarin we ons hart mogen leren openen voor onszelf, voor elkaar en voor de aarde. Deze verandering kan alleen tot stand komen als we die samen dragen. Ieder die wil bijdragen aan deze nieuwe wereld, zal zijn eigen reis van de held moeten doormaken, de reis van het overstijgen van je kleine ik naar een groter veld van liefde. De tijd is rijp dat iedereen de held wordt in zijn eigen leven.

Het boek 'Liefdesroep' inspireerde mij om mijn liefdesroep verder te ontdekken!

Lees hier mijn samenvatting van beide boeken:
https://angelathissen.nl/iklees/samenvattingen/liefdesbang-hannah-cuppen/