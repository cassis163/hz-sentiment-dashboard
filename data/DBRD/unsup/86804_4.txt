Dit is voor mij het eerste boek van Karin Hazendonk. Haar eerste boek "Waanidee" heb ik niet gelezen. De recensies zijn lovend en ik hoop op een spannend boek. Nu dat is zeker uitgekomen. Dit boek grijpt je vast en laat je niet meer los. Het is geen standaard vrouwenthriller die ze vaak ook nog het predicaat literair meegeven. Het taalgebruik is aangepast aan de personen die in het boek voorkomen en dat vind ik goed gedaan. Het vertelt het verhaal van Hanna die een saai leven thuis leidt. Enig kind in een heel erg standaard gezin waarvan het huwelijk van de ouders wat kabbelt, huisje boompje beestje. Moeder is heel erg beschermend naar haar dochter, en dat benauwd. Hanna gaat stiekem naar een zogenaamd schuurfeest met haar beste vriendin waar die ene beroemde DJ optreedt. Hanna en haar beste vriendin raken elkaar kwijt in de drukte en herrie van het feest. Hanna staat vlakbij de Dj als ze met een smoes wordt weggelokt en verdwijnt. Familierechercheur Loes de Koning gaat deze zaak behandelen. Nog onzeker, haar eerste zaak raakt ze er steeds meer bij betrokken. Er volgen vele ontwikkelingen en er worden veel geheimen onthuld en het duurt best lang voor je weet wat er met Hanna is gebeurt. Kortom ik ga niet meer verklappen zou zeggen ga het boek zelf lezen op een moment dat je de tijd hebt want je kan het niet meer wegleggen.
Ik vond het een goed boek, allerlei maatschappelijke problematiek wordt aangestipt wel kon ik niet zo goed bij de emoties komen. De personages bleven toch wat vlak en bij het einde heb ik zo mijn vraagtekens, daar kon ik me niet in in leven, maar ik geef het boek 4 sterren en ga nu eerst waanidee maar eens lezen!