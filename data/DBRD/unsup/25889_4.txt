De Hemel van Heivisj is een bijzonder boek dat niet echt één genre heeft: het is een beetje geschiedenis, een beetje actie en avontuur, maar het gaat ook over hoe de hoofdpersoon volwassen wordt. Ik denk dat het boek me om die mix van genres zo aansprak.
Heel kort door de bocht gaat het verhaal over Fing, een Limburgs meisje dat in de Tweede Wereldoorlog op de dochter van haar vaders baas, Liesl, moet passen. Fing is de oudste van drie kinderen, ambitieus, een beetje een dromer. Hoewel ze in een compleet andere tijd leeft, kon ik mezelf toch in haar herkennen.
Lindelaufs schrijfstijl is heel prettig om te lezen. Hij beschrijft alles precies 'genoeg', zodat je wel weet waar Fing het over heeft maar dat het niet langdradig wordt. Zo blijft het verhaal spannend.
Kortom: de Hemel van Heivisj is een prachtig boek over oorlog, dat wat mij betreft een vervolg verdient.