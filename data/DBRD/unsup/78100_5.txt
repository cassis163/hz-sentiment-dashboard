Pol de piratenmuis door Tingue Dongelmans, illustraties van Denise van leeuwen.

Pol, de piratenmuis, verhuist met mama en papa van de stad naar het veld, omdat het in de stad te gevaarlijk wordt. Maar Pol wil niet verhuizen, want ze is niet bang. Ze is een piraat, met een lapje voor haar oog.

Wat er gebeurt als ze in het veld aankomen lees je in dit prachtige boek. Het is een avonturenboek maar ook een boek over vriendschap, bang zijn, klein zijn, én moedig zijn.
Naast avontuurlijk is het hartverwarmend ontroerend mooi.
Soms heb je een verhaal dat je doet huilen en glimlachen, dat pagina per pagina dieper onder je huid en in je hart kruipt. Dit is er zo één!

Een boek dat kinderharten verovert en volwassen harten (die diep van binnen ook nog klein zijn) doet smelten.
De illustraties en de tekst vullen elkaar perfect aan en wedijveren met elkaar om wie het mooiste is (geen van beide wint). Pol nestelt zich in je hart, pas maar op ;)