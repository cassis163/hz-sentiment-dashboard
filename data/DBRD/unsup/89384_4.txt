Bennie Griessel op zijn best, problemen met vrouwen, problemen met zijn werk, problemen met de drank.
Drie mannen, vermoord executiestijl, schot door het hoofd, in een buitenverblijf. Twee van de mannen hebben een militair uiterlijk. Het blijken lijfwachten te zijn. Er was echter nog een vierde man, maar die is verdwenen. Gevlucht? Ontvoerd? Ergens anders vermoord?
Eerste zaak is de identiteit achterhalen, maar dat is al moeilijker dan het lijkt. Wanneer dat dan eindelijk gelukt is, de juiste identiteit, wordt het team van de zaak gehaald. Te veel complicaties met andere hogere instellingen en met het buitenland.
Maar Bennie Griessel zou Griessel niet zijn als hij gewoon zijn ding blijft doen.
Ondertussen loopt er een tweede verhaallijn over een kruimeldief, een pickpocket Tyrone genaamd die jammer genoeg van de verkeerde persoon iets steelt en zich alzo iets op de nek haalt dat hij nooit gedacht had. De lijken vallen her en der om hem heen.
Beide zaken komen uiteindelijk netjes samen zoals het hoort.

Deze keer worden zowel de corruptie in Zuid-Afrika in zowat alle geledingen en systemen als internationaal aangekaart. Vooral het financiÃ«le systeem dat banken opgezet hebben krijgt een stevige veeg uit de pan van de schrijver. Het is mooi hoe Deon Meyer iedere keer iets aan de kaak stelt, maar dat zo geniaal als een geweldige thriller verpakt.
Deon Meyer is in Nederland en zeker in Vlaanderen een onderkend auteur, de man schrijft gewoon heel degelijke thrillers, met hier echte personages met dagdagelijkse problemen en dat af en toe overgoten met een scheutje humor. Bennie Griessel, je houd van hem of niet. Ik hou van hem.