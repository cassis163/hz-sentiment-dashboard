De kracht en het meeslepende element van Ken Folletts eerste deel van de Century Trilogie is erin gelegen dat hij grote gebeurtenissen op het wereldtoneel verbindt met de persoonlijke verhalen van zijn hoofdpersonages. In zijn bijna duizend paginaâ€™s tellende boek laat hij fictieve personages met waargebeurde feiten in aanraking komen. Dat levert een boeiende mix op van geschiedenis en drama. Soms neemt hij de tijd om zijn verhaal te vertellen, geregeld raast hij ook in volle vaart door de geschiedenis heen. Dat laatste doet af en toe wat af aan de diepte van de personages, maar zorgt er wel voor dat hij het verhaal overzichtelijk houdt.