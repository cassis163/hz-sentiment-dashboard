Dit boek is echt een kostelijk werkje. Het is grappig, aangrijpend, meeslepend en heeft een hele aanstekelijke hoofdpersoon. Het sterkste punt is echter de bijzonder oorspronkelijke schrijfstijl, die steeds tot doorlezen blijft nopen.

Het verhaal gaat kortom om de gebroeders Sisters (ja, zo heten ze echt). Deze zijn zo begin halverwege 19e eeuw huurmoordenaars in het wilde westen van de nog jonge V.S.. De verteller is Eli, een bedachtzame man, die echter verschrikkelijke woedeaanvallen kan hebben. Hij wordt overvleugeld door zijn broer Charlie, die dankbaar gebruik maakt van die stemmingswisselingen als ze een klusje moeten klaren.

Dat klusje is in dit geval het vermoorden van ene Hermann Kermit Warm, die zogenaamd iets gestolen zou hebben van De Commander, de opdrachtgever van de broertjes. Ze trekken richting California, op dat moment in de ban van de goldrush en schuwen er niet voor hier en daar enkele mensen om te leggen op hun pad. Als ze echter Warm uiteindelijk vinden, dan blijkt hem vermoorden al snel niet zo’n goed idee meer…

Laat ik maar niet meer verklappen over het boek, want dit moet je zeker zelf gaan lezen! Een toppertje!