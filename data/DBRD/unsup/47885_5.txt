Ik werd direct 'cel 7' ingezogen. Gelukkig niet de Cel 7 uit dit boek, want dan heb ik kans om geëxecuteerd te worden.
Maar serieus, wat een goed boek is dit toch weer.
We volgen Martha, zij zou Jackson Paige hebben vermoord. Dit zegt zij in ieder geval, maar Eve twijfelt daaraan.
In de maatschappij van dit boek komen er geen rechters meer aan de pas wanneer het gaat om misdrijven. Alles wordt bepaald door een show, waarin het publiek stemt of de persoon schuldig is of onschuldig. Schuldig houdt in dat je word geëxecuteerd.
De 'dader' begint in cel 1, en eindigt in cel 7. In elke cel zit men een dag. Wat is er daadwerkelijk gebeur?

Dat was een vraag die ik mijzelf constant stelde tijdens het lezen van dit boek. Wat heeft Martha gedaan en waarom?
Het boek liet mij constant op mijn puntje van mijn stoel zitten, wat een spanning. Dit boek hield mij bezig, en constant dacht ik: 'wat, hoe, wie?'. Geweldig!
Er zou een waarschuwing op dit boek moeten staan: 'pas op, na bladzijde 1 wil je doorlezen' of 'waarschuwing: door dit boek laat je alles uit handen vallen, tot je het boek uit hebt'.
Dus bedankt Luitingh Sijthoff, ik heb nu een huis waar echt stofgezogen moet worden... Haha