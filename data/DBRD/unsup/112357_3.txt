...
Naast het nodige drama zit er ook best wel wat humor in dit boek. Cade en Max slaagden er in om me met hen te laten meeleven. De schrijfstijl was vlot en vermits de hoofdstukken ook nog is erg kort waren las ik ‘Faking it’ in recordtempo uit. Het verhaal is dan ook uiterst luchtig. Een beetje zoals die witte vulling van een melo-cake. Luchtig én fluffy. Ideaal dus wanneer je even je gedachten op nul wil zetten.

Het enige jammere is dat ik me bij dit boek niet van het ‘dit hebben we al wel is gehad‘ gevoel kon ontdoen. Ik denk dat dit niet zozeer aan het verhaal ligt maar aan het feit dat ik in een vrij korte periode al enkele New Adults gelezen heb. Net als bij een romcom-film lijken deze boeken een standaard formule op te volgen. De personages hebben uiteraard wel telkens een andere voorgeschiedenis maar na het lezen van enkele boeken uit dit genre begint het allemaal iets te veel op elkaar te lijken. Perfect leesvoer voor tussendoor dus maar het sprong wat mij betreft niet echt voren tussen de eerdere verhalen die ik in het New Adult-genre las.