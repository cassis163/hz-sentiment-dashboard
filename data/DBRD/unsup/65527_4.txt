Edie en Magnus ontmoeten elkaar de eerste keer op een verlovingsfeest van wederzijdse vrienden. Maar deze eerste kennismaking verloopt niet zo voorspoedig. Integendeel, ze kunnen het niet met elkaar vinden. De jongere broer Levi en jongere zus Bianca daarentegen zien elkaar wat beter zitten. Maar Bianca wil Edie niet alleen laten daar ze na een ongeval moeilijk te been is en besluit dan Magnus in te schakelen als oppas voor haar grote zus. In eerste instantie verloopt dit met de nodige leugens en bedrog maar gaandeweg leren ze elkaar beter kennen. Beginnen ze elkaar te aanvaarden.
Het boek leest vlot en je wil als lezer graag weten hoe het verder gaat. Dus doorlezen is de boodschap.
Er zitten enkele tintelende, sprankelende momenten in beschreven maar ze zijn niet storend of overdreven.
Alweer een mooi vervolg van de miljonairsclub.
Ik kijk uit naar deel 3. Wordt vervolgd!