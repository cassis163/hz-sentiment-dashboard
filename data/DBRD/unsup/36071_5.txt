Opnieuw een fantastisch boek van Anja Feliers! Vanaf de eerste bladzijde boeit het verhaal tot de laatste.
Zij heeft de gave dat je gekluisterd aan je boek blijft zitten te lezen totdat het (helaas) uit is.
De heerlijke en vlotte schrijfstijl van deze schrijfster heeft er voor gezorgd dat ik het boek in één dag heb uitgelezen.
Het plot is spannend ! Wél vond ik het boek meer een spannende roman dan een thriller, maar dat mocht de pret niet drukken.

Als Caro met haar gezin er een dagje op uit trekt, kan ze niet weten dat deze dag eindigt in een groot drama….
In een onbewaakt ogenblik verdwijnt haar dochtertje Loïs, als zij even met Nouk naar het toilet gaat.
De politie zet alles op alles om Loïs te vinden, maar de dagen gaan voorbij zonder succes.
Dan gaat Caro zelf op onderzoek uit en komt ze terecht in gevaarlijke situaties. Met spirituele hulp komt ze stapje voor stapje dichter bij de waarheid.
Een heerlijk spiritueel boek en leuk dat we nog even een glimp van Kathleen Verlinden opvangen.