'Ze weten niet wat ze doen' geschreven door Jussi Valtonen is een monumentale roman, waarin vele thema's worden aangesneden. Dierproeven, het omgaan met cultuurverschillen, de invloed die fabrikanten via markettingtechnieken uitoefenen op jonge teenagers of relatieproblemen, het komt allemaal uitgebreid aan bod. Wat opvalt is een wat negatieve kijk op de Finse cultuur, maar vooral het onbegrip tussen Amerikanen en Finnen. De hoofdpersonen maken allemaal een ingrijpende verandering door, die leiden tot extreem gedrag. Ook de voortschrijdende techniek, voorgesteld door een fictieve, maar voorstelbare doorontwikkeling van telefoon en tablet grijpt diep in. Het wordt allemaal erg uitgebreid en met diepgang neergezet, zonder echter langdradig te worden of belerend en alle onderwerpen passen goed in het geheel. Vaak worden denkprocessen helemaal gevolgd. De stijl is helder, maar zeker niet beknopt te noemen. Veel wordt er gebruik gemaakt van flash-backs. Het is geen boek om even snel te lezen, daarvoor is de thematiek te divers en te diepgaand. Maar het lezen van dit boek is zeker een verrijkende ervaring te noemen. Daarom wil ik het graag waarderen met 4,5 sterren.
#hrc2016 en #hebbanbuzz