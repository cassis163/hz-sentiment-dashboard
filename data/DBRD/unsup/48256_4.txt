'Glazen vogels' is het eerste deel uit de Nancy-trilogie van de Zweedse Elsie Johansson. Het boek werd in 1996 geschreven, in 2002 volgde de Nederlandse vertaling.

1. Glazen vogels
2. Lenteanemoon
3. Nancy

Het boek speelt zich af in de jaren dertig van de vorige eeuw, we volgen Nancy en haar gezinsleden. De tijdsgeest is heel duidelijk aanwezig : vrouwen zijn minderwaardig, over veel dingen (o.a. seks) mag niet gepraat worden, opkijken doet men naar de dominee en de onderwijzer, ...

'Glazen vogels' is een prachtig geschreven boek, heel beeldend en vlot leesbaar. Absoluut een aanrader voor wie houdt van een mooie roman.