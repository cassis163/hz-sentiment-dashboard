Hardy Hardy is eigenaar van een toko waar hij allerlei lekkernijen serveert, daarnaast is hij vrijmetselaar en vormt hij in de toko met nog 2 andere heren van in de 80 een vriendentrio, die ooit samen speelden in Honolulu Kings, een band die Hawaii muziek maakt.

Nu zijn leven flink gevorderd is en hij min of meer afscheid moet nemen van zijn dementerende vrouw, besluit hij tot 2 opmerkelijke dingen, 1 daarvan is het opbiechten van 9 moorden als Indonesier, een vergeldingsactie op zogenaamde vrijheidsstrijders die na de oorlog van Japan operatief waren, die hij uitvoerde omdat zijn familie onder zijn ogen in stukken was gesneden, de andere is om Honolulu Kings weer leven in te blazen en weer te gaan optreden.

Door het verhaal heen loopt het verhaal van zijn nicht Synne, die geen geluk in de liefde vindt, maar wel een amoureze verhouding begint met een architekt die haar vader had kunnen zijn, haar echte vriend die ze maar niet aan de kant kan zetten weet hier niets van, maar goed beschouwd is dit verhaal van ondergeschikt belang, het dient eigenlijk meer om het echte verhaal goed vast te houden, daardoor wordt het niet langdradig.

Goed beschouwd is dit een oorlogsboek, maar niet in de traditionele zin, het is heerlijk geschreven, je doet er weer wat kennis mee op over Indonesie in oorlog met Japan, en de atoomaanval op Hiroshima en Nagasaki, wat een prima schrijfster is dit, ik had nog niets van haar gelezen, maar dat ga ik toch maar doen.