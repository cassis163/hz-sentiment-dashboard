Dit boek mocht ik lezen als buzzboek, superleuk! Ik had de eerste hoofdstukken via de Hebban site gelezen en werd er al gelijk helemaal in meegetrokken.
Normaliter lees ik geen thrillers, maar hoe verder ik in dit boek kwam, hoe meer het bleek dat het ook niet echt een thriller is. Bij een thriller verwacht ik hele spannende(enge misschien) stukken, dat was in dit boek niet het geval.
Desondanks kon ik het boek niet wegleggen, ik leefde echt mee met de hoofdpersonage(s).
Het boek wordt vanuit verschillende personages geschreven, vaak heb je in boeken dat er een naam boven het hoofdstuk staat zodat je weet over wie het gaat, hier is dat niet zo ,dus was het soms even gissen. Aan de andere kant is dit ook wel weer goed, want zo moet je echt goed je hoofd erbij houden om het verhaal te kunnen volgen.

Je wordt goed op het verkeerde been gezet in dit boek, en dat vind ik altijd wel een pluspunt. Net als je denkt: ohja ik weet hoe het verder gaat!...gaat het toch weer een andere kant op.
Ik vond het een ontzettend goed boek, ook al was het dan geen thriller, maar wel een hele goede roman!