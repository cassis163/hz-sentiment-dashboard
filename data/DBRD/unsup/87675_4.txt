Aljoscha Long & Ronald Schweppe
De wijsheid van de witte wolf
Kracht vinden in jezelf.

Begin de dag met een verhaal
Eindig de dag met een verhaal.

Dit boek is opgebouwd rond sprookjes, mythen of volksverhalen.
In die verhalen komen positieve en negatieve aspecten naar voren. De witte wolf in ons heeft veel positieve voeding nodig om tot kracht te komen. De zwarte wolf voedt zich met negativiteit en breekt onze kracht af!
Onze ‘levens-opdracht’ is kracht te vinden in onze eigen persoon.
In het boek komt eerst het verhaal, sprookje. Daarna laat de schrijver je op subtiele wijze een levenswijsheid ervaren, meestal gevolgd door een aanwijzing of tip voor meditatie.
Bij veel verhalen voel je direct die innerlijke wijsheid. Zo niet dan lees je de duiding die de schrijver je meegeeft aandachtig. Of je checkt je eigen wijsheid aan die van hen.
Het verdiepende na deze reflectie of filosofie is dat er een praktische meditatie oefening aan gekoppeld is. Deze is voor beginners uitvoerbaar, ook de meer doorknede meditatie-beoefenaar heeft met dit boek weer een praktische handleiding om even tot zichzelf te komen.
Voor mij is het hoofdthema in dit mooi uitgevoerde boek het tot jezelf komen, het bewust worden van je eigen ‘ik’. ( het geheim van tevredenheid)
Zo kom je bij het thema: acceptatie: je mogelijkheden accepteren (wees wie je bent) je eigen situatie accepteren. (zwarte wolven houden van stress).
Kortom: als je mindfull leeft, laat je je niet stressen en ga je uit van je
eigen kracht.