Het vierde en laatste deel van het vierluik rond Ludwig Licht. Dit keer is hij in Georgië neergestreken, nog steeds in dienst van het Amerikaanse particuliere beveiligingsbedrijf Explico. Hij beweegt zich relatief makkelijk door het land in wederopbouw, door zijn kennis van de Russische taal en zijn leven achter de muur.

Het tweede deel van het vierluik, De zuiden van de hel, was wat mij betreft het beste, maar het wordt gevolgd door dit deel. Er is meer aandacht voor Ludwig Licht persoonlijk mede door de komst van zijn zoon Walter. Walter houdt hem als het ware een spiegel voor en confronteert hem met zijn leven.

Thomas Engström bewijst in Ten Oosten van de afgrond zijn kennis van zaken. De mondiale politiek officieel en onofficieel lijken geen geheimen voor hem te hebben. De diplomatieke relaties geeft hij op een heldere manier weer en maakt dat je ook nog iets leert van het lezen van het boek.