In het boek "De negen dagen van Rabbit Hayes" reis je mee door het leven van Rabbit door middel van flashbacks. Rabbits leven hier op aarde neemt een einde en in de negen dagen die haar laatsten zijn, zie je hoe zowel Rabbit als haar vrienden en familie individueel worstelen met de acceptatie van de dood van Rabbit. Mooi en emotioneel om te zien hoe iedereen zich hierin ontwikkeld. Het boek komt heel dichtbij, want de meesten hebben wel eens van dichtbij mee gemaakt hoe het is om iemand te verliezen.

Maar melodramatisch is het verhaal zeker niet. Er wordt gelachen, gemopperd, geplaagd en de vriendschaps- en familieband is enorm hecht.

Het boek heeft een diepe indruk gemaakt door zowel het verhaal als de schrijfstijl en daardoor geef ik het 5 sterren.