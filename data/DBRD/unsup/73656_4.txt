Ik hou van prentenboeken, jammer dat je kinderen sneller oud worden en dan niet meer van prentenboeken houden. De grote avonturen atlas heeft mij weer verwonderd, verbaasd en vertederd. Wat is dit een mooi boek. Het vertelt geen verhaal, dat verhaal mag jij vertellen. Het is een ontdekkingstocht langs de vele mooie plekken op de wereld. Van een gondel in Venetië tot de monarchvlinders in Mexico. Of het lantaarnfestival in China tot de dieren die langs de Zambezirivier leven. Veel uitleg en veel aandacht voor details.
Naast het “reizen”door verschillende landen en plaatsen is er veel aandacht voor de culturele bijzonderheden die in elk land weer anders zijn. Ook de sfeer in elke plaat is net anders. Er is veel gebruik gemaakt van kleuren die in die sfeer passen.
Ondanks dat er veel zaken in staan is het boek niet verwarrend of druk. Dan kan snel gebeuren als er verschillende platen en teksten gebruikt worden in een boek.
Deze platen zijn elke keer een nieuwe ontdekking. Er is echt een goede balans tussen tekst en afbeelding en de stijl van tekenen past bij de sfeer in het boek.
Het is wel een erg groot boek waardoor het een beetje onhandig is voor de kleinere kinderhanden en het past niet in elke boekenkast. Maar als ouder moet je toch vaak de teksten lezen. Hier staan soms woorden in als herbivoor of bv namen van dieren en planten.
De mooie stoffen kaft om het boek maakt het een echt cadeautje om te zien! De kleur is warm geel en zal veel kinderen aanspreken.