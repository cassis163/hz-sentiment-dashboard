Van de rij van Fibonacci tot de atomaire structuur. Van het periodieke systeem der elementen tot zonnewendes en equinoxen. Van de sferen van de aarde tot wolkenclassificatie.
Maar ook: hoe zit een orkest in elkaar? Alles over schroeven en spijkers. Penselen en kwasten. De fasen van de maan. Papierformaten. Rivieren. Het menselijk skelet.....
'Over alles' is een boek waarin veel onderwerpen besproken worden op een speelse, grappige manier. Het is een boek voor jong en oud. Voor ieder wat wils.
Over de vormgeving is goed nagedacht. Het boek is groter van formaat dan een doorsnee boek waardoor het goed opvalt. Door het formaat is het misschien minder handig voor de jongere lezers om op schoot te houden tijdens het lezen.
De cover is erg mooi met glans opdruk in reliÃ«f. Elk onderwerp in het boek heeft 2 pagina's die in 1 kleur zijn gedrukt. Bij sommige onderwerpen zoals internationale seinen is dit minder handig. Ze hebben dit wel heel creatief opgelost door gebruik te maken van o.a. arcering.
'Over alles' is een boek waarin je blijft bladeren en lezen. Leuk om cadeau te doen!