Dit kleurrijke kookboek staat bomvol nuttige, gezonde recepten die stap voor stap aan je uitgelegd worden. De recepten worden begeleid met prachtige foto’s die motiveren het bijhorende recept zelf uit te proberen. Voor mensen met een drukke agenda is er een handige boodschappenlijst gemaakt (deze is ook online via 24kitchen te vinden) zodat je maar een keer in de week boodschappen hoeft te halen en toch gezond en gevarieerd aan de slag kunt gaan in de keuken. Het boek begint met het voorstellen van de twee sympathieke 24kitchen koks, zij zijn de auteurs van dit boek. De Bourgondiër Danny Jansen en de van oorsprong Italiaanse Roberta Pagnier. Daarna is het eerste deel van het naslagwerk ingedeeld in weekmenu’s, met tips voor maandag t/m vrijdag. In het midden is er ruimte gemaakt voor drankjes en tussendoortjes en achterin het boek staan nog wat uitgebreide recepten voor het weekend. Van abrikozenrepen tot zoetzure prei met eendenborst. Frisse start is een fijne aanwinst voor iedere keuken.