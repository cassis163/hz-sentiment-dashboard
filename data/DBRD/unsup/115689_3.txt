Marie Schellinck leeft in een uitzichtloze situatie, ze werkt in een kroeg in Gent om geld te verdienen voor het schoolgeld van haar dochter. Ze is getrouwd met, zoals ze hem noemt, De Zaag, een klaploper.
(Volgens Marie zegt een naam veel over een persoon en moest hij dus wel een zagevent worden. Dit woord zei mij dus helemaal niets, nadat ik het opgezocht had kon ik er wel om grinniken: een zeurpiet)

Door Louis, een Franse soldaat, laat ze zich overhalen om met hun groepje mee te reizen om in dienst te treden van het Franse leger door zich voor te doen als een man.


Als je met ons meegaat, zul je meer verdienen dan hier. Je kunt geld nasturen, Je dochter zal naar de beste school kunnen gaan. Ze zal een beter leven hebben dan jij.
Wij strijden voor gelijkheid van iedereen, mannen en vrouwen. Het is ook jouw strijd. het is onze gezamenlijke strijd, Marie.

En zo gaat Marie het avontuur aan wat zestien jaar duurt. Waarin ze gewond raakt en aan meerdere veldslagen deelneemt en het zelfs tot sergeant schopt.