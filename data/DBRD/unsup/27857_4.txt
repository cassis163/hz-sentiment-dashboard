Het verhaal in deze spionageroman start in Marrakech waar 3 Amerikanen, burgers en een militair, vermoord worden. Na deze inleiding verplaatst de scene zich naar Berlijn. Een vrouw (Faye) belt de Amerikaanse ambassade. Clive, topman van de CIA in Berlijn vangt dit bericht op en huurt een oude bekende in om meer te weten te komen van deze vrouw en de gebeurtenis in Marrakech. Deze oude bekende is Ludwig Licht. Ludwig was in het verleden werkzaam voor de oost- Duitse Stasi, maar ook voor Clive van de CIA. Ludwig is na de val van de muur als Horeca ondernemer gestart maar werkt nog steeds als freelance ‘onderzoeker’ voor oa de Amerikanen. Het is voor hem lastig om in deze vrije wereld te functioneren. (De grenzen zijn minder scherp afgebakend.) Ludwig neemt de opdracht van Clive aan (hij heeft geld nodig); haalt Faye op en dan barst het circus los. ‘Iedereen’ wil de informatie van Faye hebben omdat deze belangrijk, belastend of wat dan ook kan zijn. Wie is te vertrouwen en wie niet?
Dit boek is een uitnodigend verhaal over complottheorieën, macht, vijanden en bondgenoten. Nieuwe en oude werkelijkheid. Nieuwe en oude vrijheid! Het belang van informatie en hoever ga je om deze te verkrijgen. Kortom de wereld van de spionage en contraspionage en het belang daarvan. Door de schrijver wordt dit allemaal in een spannend verhaal gegoten. Het wordt verteld in duidelijke bondige taal. Je krijgt sympathie voor Ludwig zijn problemen en zijn strijd om te overleven.
Al met al een aanrader voor liefhebbers van spionageromans en een mooi begin van een nieuwe 4-delige serie. Ik ga snel deel 2: Ten zuiden van de hel lezen!