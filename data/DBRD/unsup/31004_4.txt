Zeer onderhoudende kruising van de twists en turns van de betere thriller met de eigenzinnigheid en de gelaagdheid van literair werk. Wat zo ontzettend goed werkt is dat het een geraffineerd spel met zijn eigen vorm speelt door de subjectief ingekleurde getuigenverslagen steeds in te bedden in de zoektocht van een schrijver die zelf over zijn eigen writer's block heen probeert te komen. Het zoeken naar antwoorden op gebeurtenissen uit het verleden wordt letterlijk de worsteling gemaakt van een schrijver die inspiratie probeert te vinden om verder te kunnen. Daarmee is het een vermakelijk zelfbewuste roman over het proces van schrijven en de magie die er rondom het schrijverschap bestaat.