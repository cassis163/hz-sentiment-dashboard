Bij uitgeverij Podium wordt gewerkt aan een even gedurfde als fraai vormgegeven (door Studio Ron van Roon) reeks verhalenbundels. In deze serie verscheen recent 'Verhalen uit Istanbul' van Sait Faik Abasiyanik. Een bloemlezing uit het bescheiden Å“uvre van deze, in Nederland, vrijwel onbekende Turkse schrijver. Abasiyanik, zelf afkomstig uit de rijke bovenklasse, vertelt met veel inlevingsvermogen impressionistische verhalen over 'kleine lieden' en hun dagelijkse tegenslagen. Murat Isik schreef een fijn, empathisch nawoord en de vertaling van Hanneke van der Heijden mag geprezen worden, want die is fijnzinnig en lijkt het origineel eer aan te doen. Hulde voor uitgever Joost Nijsen.