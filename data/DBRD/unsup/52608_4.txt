Ik heb genoten van deze roman, wat zich in de oorlog afspeelt. Ik heb al veel boeken gelezen over het onderwerp onderduikers en heb enorme bewondering voor zulke mensen die dit aandurfden, om hiermee hun eigen leven in gevaar te brengen.

Wanneer de Joodse onderduikers Sam en Hannah Cohen verraden worden, heeft dat grote gevolgen voor Hans en Clasien de Groot, bij wie ze in huis waren. Gelukkig worden Clasien en de kinderen opgevangen door de oude huisarts en zijn vrouw. Als ook zij er niet meer zijn, bouwt Clasien een heel nieuw bestaan op om in haar levensonderhoud te voorzien: ze begint een pension. Hoewel ze zich voorneemt geen jonge mannen in huis te nemen, gebeurt dat door omstandigheden toch. Maar of dat nou een goede beslissing is?

Als Clasien haar man Hans omkomt in de oorlog, probeert Clasien het leven weer op te pakken en zet ze zich volledig in voor haar pension. Ze krijgt met de oude meneer de Vries een hele goede band en met zijn familie die hem geregeld komen bezoeken. Ook krijgt Marijke een plekje in haar pension en krijgt Gosse tijdelijk onderdak, maar na verloop van tijd lijkt het erop dat Gosse niet van plan is om een ander onderkomen te zoeken en Clasien gaat ermee accord dat hij blijft. Hij vermaakt zich prima met haar kinderen en omgekeerd zijn de kinderen ook dol op hem. De gevoelens van Clasien gaan alle kanten op, want ze voelt zich ook enorm aangetrokken tot Ad, de zoon van meneer de Vriesâ€¦..Naar wie zal uiteindelijk haar hart uitgaan? Aanrader !!