Het boekje ” Koken in Oorlogstijd” is compact, maar wel zeer informatief en vol lekkere recepten. Het gaat over creatief en gezond koken in de jaren 40 ( met name de oorlogsjaren toen import van eten naar Nederland stil lag en eten schaars werd).

De recepten die in het boek vermeld staan zijn door de trend van de moestuin ook nu prima te maken. Alle recepten zijn voor vier personen. Het boekje bevat verschillende thema’s zoals : Ons Dagelijks Brood, Eten uit de regio, Eten uit de Stal, Eten uit de voorraadkast, restjes eten, Eten uit Eigen tuin, Eten uit het wild en nog meerdere.

Tevens een goede uitleg over de voedsel distributie van die tijd, maar ook voedseladviezen gericht op praktische aanpassingen in het dagelijks menu.

Natuurlijk komen de kookboekjes van die tijd ook ter sprake , mooi dat dat stukje geschiedenis ook niet ontbreekt. Leuke bijkomstigheid is dat er ook kleuren prenten ( reclame) van die tijd in het boekje zijn afgedrukt. Bijzonder!