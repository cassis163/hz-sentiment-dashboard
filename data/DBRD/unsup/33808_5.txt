Dit boek speelt zich af in de Tweede Wereldoorlog, niet in een land, ver van de oorlogsgruwelen vandaan maar in Auschwitz, een van de stukjes hel op aarde. Daar volgen we het relaas van een tweeling die door Mengele als proefkonijntjes werd behandeld. Het boek is heftig en zeker niet geschikt om even in de trein of bus te lezen.

Zonder teveel te verklappen, kan ik wel zeggen dat dit boek weer laat zien wat er toen gebeurde en dan besef je ook: dit nooit meer.

Het doorzettingsvermogen van de meisjes, kinderen nog, hun fantasie die ze helpt en hun gevoelens spatten van het boek af. Mijn complimenten voor de auteur.