In deze tweede feelgoodroman van Aline van Wijnen verteld hoofdpersoon Robin over haar leven en hoe ze hiermee omgaat.

Robin, een freelance tekstschrijver, wil geen relatie meer, het lijkt toch niets dan ellende te brengen. De manier waarop haar moeder door het leven gaat bevestigd dit.

Dan wurmt de aantrekkelijke fotograaf Max zich met een voorstel voor een gezamenlijk project zich in haar dagelijkse routine en het blijkt te klikken… heerlijk te klikken zelfs. Vastbesloten om geen relatie te beginnen houdt Robin zich tot grote frustratie van Max zich voor dat ze enkel collega’s zijn. Die langdurige borrels (met de meest heerlijke wijnen) die aan de besprekingen geplakt worden en de lekkere maaltijden die Max voorschotelt zijn gewoon benefits, toch? De gesprekken met vriendinnen Sveta en Alix bieden ook al geen uitkomst. Sveta verklaart gewoon dat ze een relatie met Max heeft en de egocentrische Alix zegt dat Max overal verschillende schatjes heeft om plezier mee te hebben. Kortom, Robin zal zelf moeten ontdekken wat ze wil met Max. Maar eerlijk gezegd, zou Robin dit wel willen weten?

Passend bij het genre heeft Aline van Wijnen weer een heerlijk vlot te lezen boek geschreven. Het verhaal zou zomaar dat van jezelf of je beste vriendin geweest kunnen zijn waardoor je als lezer het boek in een ruk uitleest.