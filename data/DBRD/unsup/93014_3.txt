Het geheim van mijnman is een goed geconstrueerde roman van een schrijfster die een verhaal kan vertellen. In het begin worden een groot aantal losse verhalen opgestart waarin vooral vrouwen de hoofdrol spelen. Dit is aanvankelijk verwarrend omdat het een groot aantal verschillende namen en verhalen betreft. Gelukkig is dit niet zo'n roman waar al die verhalen pas op het laatst bij elkaar komen. Gaandeweg het boek komen de verhalen al samen en zie je hoe ze elkaar nog meer raken dan de hoofdpersonen vermoeden. Dat is dan ook het knappe van het boek. Als lezer heb je steeds een vermoeden hoe het verder zou kunnen gaan, maar elke keer komt er een toch weer een verrassende twist zonder dat het ongeloofwaardig is. Het belangrijkste, maar niet enige, dilemma, het geheim van Cecilia's man, is het belangrijkste en meest interessante dilemma. Zonder dat alle hoofdpersonen zeer sympathiek zijn, word je toch in het verhaal gezogen en zet dit boek aan tot denken. Mooi.