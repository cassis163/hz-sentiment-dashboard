Ivy is een naïef en beïnvloedbaar meisje. Ze is verliefd op haar vriend Sander en heeft alles voor hem over. Ze raakt haar twee beste vriendinnen langzaam kwijt en komt steeds dieper in Sander zijn wereld terecht. Ze doet alles wat hij haar vraagt, want ze wil hem niet kwijt. En hou houdt ook van haar. Ivy’s leven staat nog meer op z’n kop als het ook niet zo goed gaat met haar ouders. Ze komt steeds dieper in de moeilijkheden omdat Sander niet zo onschuldig is als hij lijkt. Of ze ooit nog terug kan naar haar oude leven, dat is maar de vraag? En wil ze echt alles voor hem doen? Of trekt ze toch ergens een grens? Of blijft ze hem Blindelings volgen en kiest ze voor een leven met hem? En keert ze iedereen de rug toe? Ze moet zoveel keuzes maken en ze is nog zo jong. Je voelt met haar mee.

Het verhaal heeft veel spanning, leest vlot. Het lettertype is echt groot! Zo groot heb ik het nog niet zo vaak gezien in een boek. Ik moest ook echt even omschakelen.

Dit is echt een van de weinige keren dat ik me een beetje te oud voelde, voor een Young Adult.
Het is echt een boek voor meisjes van 15 jaar tot een jaar of 20. Zodat ze misschien de gevaren van dit soort jongens meer begrijpen. Ik ben een stuk ouder en kon alleen maar denken: wat een naïef meisje. Blij dat ik zo nooit ben geweest. En dat ik dat soort beïnvloedbare vriendinnen ook niet had.
Maar het zal je vriendin of je zus maar zijn. Het is echt iets van deze tijd. Zeker ook omdat het me toch een soort van Loverboy gevoel gaf. Het zal je kind maar zijn. Wat moet je als ouders doen? Ik vind dat ze het in dit boek goed aanpakken, maar het is wel te laat. Onschuldigheid gaat voor goed verloren zo. Maar ik dacht we op een moment: Zo die Ivy moet nu echt eens wakker worden! Hoe goedgelovig kan iemand zijn? Het was niet mijn favoriete personage. Ik voelde enorm mee met haar moeder en haar twee vriendinnen. Vooral Kim vond ik een echte vriendin!

De cover past goed bij het boek. De oplettende lezer weet dat het een scene is uit het boek. En de titel had niet pakkender kunnen zijn! Beiden passen dus perfect bij het verhaal.
Maar……..Ik had meer verwacht van het verhaal. Evengoed een goede thriller. 3***.