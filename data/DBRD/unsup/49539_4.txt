Sjonge, wat zal ik toch eens over dit boek zeggen. Hij stond al best lang op mijn to read lijstje, omdat het verhaal me erg aansprak. Want hoe zou het zijn als je beste vriend na 10 (!!) jaar ineens terugkomt? En wat heeft dat voor impact op de familie? En op Oliver zelf?

Het boek zelf stelde me niet teleur: het is grappig, luchtig, diepgaand, en soms een beetje romantisch. Zelf vond ik het wel fijn dat romance niet het grootste onderwerp is, het gaat meer om de vriendschappen en families en hoe zij reageren op de verandering. Het voelt eerlijk aan en dat is een verademing. Heerlijk om te lezen! En ook grappig :-)

“Could you please stop dripping your sarcasm all over my car’s interior?”

In het boek krijg je antwoord op de meeste vragen, maar ik zou zelf graag nog wat dieper willen gaan. Zo krijg je nooit echt te horen waarom Emmy's ouders haar zo beschermd hebben opgevoed. Ik bedoel, het is logisch dat ze na Oliver's ontvoering bang waren, maar 10 jaar later? Het zou interessant zijn om wat meer te horen van hoe dit de familie nu echt beïnvloed heeft.

Ook wilde ik best graag een paar hoofdstukken vanuit het perspectief van Oliver. Emmy is een heerlijke hoofdpersoon - lief, grappig, vrolijk; je kunt niet anders dan haar aardig vinden - maar daardoor weet je nooit precies hoe Oliver het beleeft, alleen in gesprekken met Emmy. Maar goed, er moet altijd iets te wensen overblijven :-) En eerlijk is eerlijk, hoofdstukken vanuit Oliver's perspectief hadden er waarschijnlijk voor gezorgd dat er minder vanuit Emmy's perspectief zijn en dat wil ik toch ook niet. Emmy is gewoon zo leuk!!

Kortom: dit boek was heel erg fijn om te lezen: lief en vrolijk, maar niet zoetsappig of cliché. En het gaat meer over familie en vriendschappen dan over liefde, ook weleens leuk! Lezen dus!