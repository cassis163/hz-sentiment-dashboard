Nog in de ban van dit boek probeer ik er een stukje over te schrijven. All inclusive kocht ik in een opwelling. De voorkant en de samenvatting op de achterkant spraken mij meteen aan, waarna ik het aanschafte. Een beslissing waar ik geen moment spijt van heb gehad. Wat een geweldig boek!
De schrijfster trekt je mee in haar gezin. De tweeling Max en Dennis zijn echte banjers. Haar echtgenoot Jeroen is een sympathieke man die gek is op zijn vrouw en kinderen. Een doorsnee gezin die gelukkig met elkaar zijn.
Vanwege de aantrekkelijke prijs boeken zij een all inclusive vakantie naar Turkije. Na een paar heerlijke dagen slaat het noodlot toe.
Suzanne Vermeer weet haar lezers vanaf het begin te boeien. Omdat zich steeds nieuwe ontwikkelingen aan dienen, blijf je lezen. Evenals de schrijfstijl en de rest van het verhaal is de plot grandioos.
Ik heb van dit boek genoten.