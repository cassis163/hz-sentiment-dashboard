Dat Jason Mott poÃ«zie en literatuur studeerde en met zijn gedichten al naam en faam verwierf, zal de meeste thrillerliefhebbers pas bekend worden uit de korte biografie voorin het boek. Het blijven woorden tot je in het begin van het boek leest: " - maakte Jacob, om redenen die alleen hij en de aarde kenden, zich via de zuidkant van de tuin uit de voeten, langs de dennenbomen, door het bos en verder naar de rivier, waar hij zonder toestemming of verontschuldiging verdronk."
Na deze zinnen moet je toch even diep ademhalen? Hoewel geweld, ruzie en ellende niet wordt geschuwd in dit verhaal, heeft het boek een prachtige subtiele ondertoon van geloof en hoop.
Er schijnt al sprake te zijn van een tv-serie. Gezien het beperkte aantal personen in het boek en de eenvoudige locatie - het kleine dorpje Arcadia - zal dit wellicht goed te verfilmen zijn. Het is echter te hopen dat men auteurs uitkiest die recht doen aan de intense karakters die de hoofdrollen spelen in het verhaal.