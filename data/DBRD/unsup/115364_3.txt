Sanne gaat als journaliste naar Rio. Haar vriend is er ook, als fysiotherapeut bij het Nederlandse team. Hij heeft niet veel tijd voor haar.
Ze gaat naar Rio om uit te rusten, maar ze komt op het spoor van matchfixing en zet alles op alles om dat uit te zoeken en er een goed verhaal over te maken. Dat ze met professionele criminelen te doen heeft blijkt als snel, als haar bron in elkaar wordt geslagen en als een collega wordt vermoord. Sanne geeft niet op en met haar inzet en doorzettingsvermogen weet ze heel wat mensen te overtuigen.

Een met vaart geschreven spannend verhaal in een originele setting (Rio, Olympische spelen), goed voor een paar uurtjes leesplezier.