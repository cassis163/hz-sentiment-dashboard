De titel is "de zoektocht naar Madeleine Merano". Toch is dit niet het hoofdonderwerp van het boek. Ook de cover lijkt verkeerd gekozen te zijn. Belangrijke delen van het verhaal spelen zich af in een vuurturen, maar het verhaal vindt plaats op een afgesloten eilandje in de Midellandse Zee, terwijl het coverplaatje juist komt uit Schotland, ben ik achtergekomen. Het roept wel mysterie en onheil op, en dat is denk ik wat de autuer probeerde te bereiken.
Het boek gaat over verschillende personages, die allemaal wel een band hebben met de verdwijning naar het meisje of het eiland Fortuna, een klein eilandje waar het verhaal zich afspeelt. Al deze karakters hebben hun eigen zoektochten, sommigen dieper verborgen dan andere. Het plot is niet de sterkste, maar het is wel een boek dat je oppakt en niet terug wil leggen, en ook leest het lekker weg. Ik heb van verschillende mensen gehoord dat ze de schrijfstijl niet fijn vonden, maar ik heb er geen problemen mee gehad. De meeste dingen die opgemerkt werden in de leesclub, had ik eigenlijk niet eens gemerkt. Er wordt wel redelijk vaak van point of view gewisselt, dus soms moest ik wel even terug kijken naar over wie het nou eigenlijk ging. Een heel interessant boek, en zeker een aanrader!