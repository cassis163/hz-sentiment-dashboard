De Nederlandse Anna Verbeek woont tijdens de Tweede Wereldoorlog samen met haar moeder, broer en zus in Amsterdam. Ze redden zich prima met zijn vieren, maar als de honger zijn tol begint te eisen besluit Anna op zoek te gaan naar eten. In Amsterdam is er vrij weinig meer te krijgen dus besluit ze naar haar oom en tante in Putten te gaan. Haar broer Maarten is jong en gedreven. Vanwege het gevaar dat hij wordt opgepakt om in Duitsland te werk gesteld te worden groot is wordt hij door zijn moeder angstvallig binnengehouden. Maar wanneer hij hoort dat zijn zus op de fiets naar Putten vertrekt is hij niet te houden en mag hij onder veel protest van zijn moeder met Anna mee.

Eenmaal in Putten aangekomen wordt hun nachtmerrie werkelijkheid. In een razzia wordt Maarten opgepakt en afgevoerd naar het werkkamp Neuengamme nabij Hamburg. Onder een enorm schuldgevoel en onder de verwijtende blikken van moeder heeft Anna het niet makkelijk. De hongerwinter begint nu echt en het wordt zwaar; heel zwaar. Zowel het gezin in Amsterdam als Maarten in het werkkamp moeten op hun eigen wijze zien te overleven.

Lees meer op mijn blog: http://boekenz.nl/2015/01/femke-robool-de-laatste-winter/#more-2866