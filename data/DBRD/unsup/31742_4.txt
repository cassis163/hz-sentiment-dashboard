Mijn tweede titel sinds jaren van deze schrijfster en eigenlijk was ik dat ik al eens iets van haar gelezen heb helemaal vergeten. Maar zodra ik hernieuwd kennismaak met Cato Isaksen weet ik het gelijk weer; ik ben een oude kennis tegengekomen en ben gelijk nieuwsgierig hoe het nu met hem en zijn leven/ gezin gaat. Dit boek uit 2001 is haar derde misdaadroman en wederom de moeite waard om te lezen. De karakters komen goed te stand en het verhaal is spannend , goed opgebouwd met een sterk plot. Enig puntje dat me stoorde is dat er regelmatig een soort tijdsformering gegeven wordt; door te vertellen dat het onderzoek stil ligt bij gebrek aan verdere aanknopingspunten en we nu maanden verder zijn. Een soort aankondiging van een fastforward in plaats van het alleen maar aan te geven dmv een tijdsaanduiding. Verder genoten van dit boek en komt Unni Lindell nu duidelijk op mijn lijstje "schrijvers om te lezen" te staan.