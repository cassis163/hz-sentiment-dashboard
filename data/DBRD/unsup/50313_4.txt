Dit was mijn eerste kennismaking met Dean Koontz en ik moet zeggen: die beviel me erg goed! Koontz zet een gewone man neer die in ongewone omstandigheden terechtkomt en mede door zijn aparte opvoeding een kracht in zichzelf vindt om zich te wapenen tegen wat hem overkomt.
Hierbij verliest hij veel maar wint hij ook veel: een onvermoede diepte in zichzelf waardoor hij zijn verleden overwint en een vaste voet in de toekomst zet.

Mitch Rafferty is een hovenier met een goedlopend eenmansbedrijfje en zijn vrouw Holly studeert voor makelaar. Gewone, doorsnee mensen in CaliforniÃ«. Wanneer Holly wordt ontvoerd en Mitch opdracht krijgt binnen 72 uur 2 miljoen dollar losgeld te betalen, wendt hij zich tot zijn broer Anson; de enige van de 5 kinderen Rafferty met wie hij na hun harde, wrede opvoeding nog contact heeft. Zullen de broers Rafferty erin slagen om op tijd het geld bij elkaar te brengen? Mitch staat nog enige rare verrassingen te wachten en moet tot op de bodem van zijn ziel gaan om zijn vrouw te redden.