Het boek is oorspronkelijk verschenen in 1957, de eerste Nederlandse vertaling is verschenen in 2016. Het verhaal volgt Angelica (Angel) Deverell van haar vijftiende jaar tot aan haar dood. Haar karakter is bijzonder. Zij leeft in een droomwereld, een wereld die ze graag wil zien en die ze voor een deel ook realiseert. In een soort trance schrijft ze haar eerste boek dat direct al een succes wordt. Niet bij de recensenten, die verfoeien haar boeken. Historische feiten kloppen niet, maar dat maakt Angel en haar lezers niets uit. Zij smullen van de romantiek en de glitter en de glamour. Het leven van Angel draait om Angel. Kritiek maakt haar woedend, de oorlog negeert ze, haar huwelijk romantiseert ze en andere meningen dan de hare duldt ze niet. Mij sprak het karakter van Angel niet zo aan. Ik vond het daarom ook maar een matig boek om te lezen. Het boek blijft aan de oppervlakte en er zijn weinig verrassende of onvoorspelbare gebeurtenissen.