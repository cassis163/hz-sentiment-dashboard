Ate heeft geen vrienden. Of toch wel: Baptiste. Met hem heeft hij dagelijks contact, ze spelen games en kletsen over filmpjes. Maar ze hebben elkaar nog nooit in het echt gezien. Wanneer Baptiste dan ook zegt dat hij zijn telefoon moet verkopen omdat hij geen geld meer heeft is Ate ten einde raad. Hij bedenkt een plan: hij gaat zijn oude telefoon bij Baptiste in Brussel brengen. Daar blijkt Baptiste niet te zijn wie hij zich voordoet. Dankzij zijn "vriend" zijn criminelen naar Ate op zoek. Goed verhaal om een gesprek te beginnen over online vertrouwen en vriendschap. Dit verhaal is wel heel extreem maar kinderen maken vaak wel rare dingen mee op het web. Goed beoordelen wat veilig is vinden ze wel lastig. Het verhaal moest wat op gang komen en begon wat ingewikkeld. De kip Beyonce vond ik grappig maar ook wel ongeloofwaardig. Uiteindelijk was ik wel geraakt door de hunkering van Ate naar vriendschap.