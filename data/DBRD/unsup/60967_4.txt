De cover van dit boek komt heel kil over door de grijs/witte met blauwe kleuren die gebruikt zijn. Er zijn 2 geboeide handen van een jong meisje te zien. Dit roept gelijk vragen op en maakt me gelijk nieuwsgierig naar het boek.

Reeve probeert al geruime tijd haar leven op de rit te krijgen nadat ze als jong meisje ontvoerd en misbruikt is geworden. Dit lukt haar met hulp van haar psycholoog Dr. Lerner. Dr. Lerner vraagt de hulp van Reeve als de ouders van Tilly hem om hulp vragen nadat Tilly bevrijd is na haar ontvoering. Omdat de ouders een garantie willen dat Dr. Lerner de beste is willen ze met Reeve praten. Reeve ziet dit in eerste instantie niet zitten. Echter gaat ze vervolgens toch akkoord. Dit zorgt er voor dat Reeve vrij snel toch een enorme vooruitgang boekt. En ze zo Tilly kan helpen. Tilly heeft een geheim wat ze alleen met Reeve wil delen en dit zorgt er voor dat Reeve zelf op onderzoek uit gaat en ze haar eigen angsten op zij zet. Ondanks dat Reeve zelf op onderzoek gaat wordt het verhaal niet ongeloofwaardig.
Het boek houd je in de greep. Door de makkelijk geschreven manier en de verschillende verhaallijnen, houden je aan het boek gekluisterd.
Enige ongeloofwaardige van het boek vind ik het laatste hoofdstuk. Dit komt op mij onecht en onwerkelijk over. Dit laatste hoofdstuk had van mij achterwege mogen blijven. Dit zorgt er toch een beetje voor dat het boek een ietwat ongelooflijk einde krijgt.