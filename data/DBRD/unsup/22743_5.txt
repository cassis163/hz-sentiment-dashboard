Ik heb net het fantastische boek uit. Ik had het voor mijn verjaardag. Luijten weet de sfeer bijzonder goed te treffen. De optimistische start van de soldaten die al gauw gesmoord wordt in dood en verderf. De schrijver beschrijft de gevechtscenes op gruwelijke wijze en drukt de lezer met zijn neus op de feiten van een hopeloos bloedvergieten. Het vreselijke zinloze offer. De thuissituatie daarentegen passeert op kluchtige wijze het toneel en deed mij denken aan Duitse TV blijspelen met Willy Millowitsch. Prachtig maar ook zij krijgen hun trekken thuis. Nogmaals een mooi boek , dat ik zeker verder ga aanbevelen.