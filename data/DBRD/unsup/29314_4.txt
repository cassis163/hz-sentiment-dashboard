Recensie Dwaalspoor â€“ Pjotr Vreeswijk

Samenvatting

Alex de Klerck wordt van zijn missie in Frans-Guyana teruggeroepen naar Brussel waar hij gewerkt heeft bij OPERATIONS. Zijn voormalige baas Sloand ligt in kritieke toestand in het ziekenhuis en heeft nog een belangrijke boodschap voor Alex. Europa blijkt gevaar te lopen door terrorisme.
Alex besluit er meteen in te duiken en neemt contact op met een CIA vriendin Suzanne. Suzanne heeft toegang tot diverse systemen en kan Alex van afstand supporten bij deze nieuwe missie van Alex.
De andere verhaallijn in het boek is die van Lynn. Er blijken twee agenten vermist en Lynn wil ze opsporen met gevaar voor eigen leven.
Dan is er ook nog de verhaallijn over de terroristen. Wat zijn de plannen en hoe gaan ze te werk. Er blijken diverse Dwaalsporen uitgezet die de CIA en de recherge goed op het verkeerde been brengen. Ook spionage speelt een belangrijke rol in dit verhaal.

Leeservaring

Een goed uitgewerkt boek met verhaallijnen gezien vanuit diverse personages. Aan de ene kant Alex en zijn team om de daders op te sporen en de dreiging voor Europa te voorkomen. Aan de andere kant de verhaallijn van de terroristen die opereren vanuit Irak. Hoe gaan ze te werk, de diverse dwaalsporen die uitgezet worden en de dreiging van de terreur zelf.
Ook de verhaallijn van Lynn een dapere dame die nergens bang voor is en gedreven is om haar doel te bereiken maar ook mysterieus blijft.
Deze verhaallijnen komen stukje bij beetje bij elkaar. Het is wel heel handig dat er boven de hoofdstukken staat waar het zich afspeeld. Zo heb je meteen door waar de desbetreffende verhaallijn weer verder gaat en dit houd het overzichtelijk omdat er veel gebeurd in dit boek.
De hoofdstukken zijn ook kort, dit draagt ook zeker bij aan de overzichtelijkheid. In het begin is het soms wat lastig omdat je nog in het verhaal moet komen en het hele verhaal begint op verschillende locaties en met verschillende personages.
De personages zijn goed uitgewerkt. Alex en Suzanne speelden ook al een rol in het eerste boek. Ook als je dit boek niet gelezen hebt maak je toch op een soepele manier kennis met deze personages wat betreft karakter, rol en gedrevenheid. Dit boek is dus prima te lezen zonder voorkennis van het andere boek.

Conclusie
Een vlotte actiethriller waar de spanning er goed in zit. Mooi uitgewerkt en een actueel thema. Een aanrader!