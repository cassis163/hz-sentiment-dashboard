Moebdi, is een naar Nederlands geëmigreerde Marokkaan. Zijn moeder is erg ziek en haar laatste wens is dat hij snel een goede vrouw vindt. Hij keert hiervoor terug naar zijn geboortedorp, naar zijn ouderlijk huis, in de hoop daar een bruid te vinden. Zijn zoektocht verloopt niet zonder slag of stoot. Er gebeurt steeds wel iets waardoor ook deze poging weer met een domper eindigt. Hierdoor wordt hij steeds onzekerder en trekt hij zich steeds vaker alleen terug in de natuur. Gelukkig kan hij steeds terecht bij Gadoesj, een sprekende ezel, die hem bijstaat met veel wijze raad.

De zoektocht naar een bruid geraakt steeds vaker naar de achtergrond. Moebdi stelt zichzelf steeds meer in vraag, Gadoesj is hierbij een rode draad doorheen het boek. Uiteindelijk bereikt Moebdi een punt waarop hij weet wat hij met zijn leven wil.

“De koning komt” is een boek waarin best wel wat humor verweven zit. Mohammed Benzakour leverde een boek af dat gemakkelijk leest met prachtige omschrijvingen van de natuur. Hij omschrijft passages zo uitgebreid dat het soms net is of je erbij bent .Toch vond ik het vaak ook erg langdradig, met veel herhalingen. Het boek had een pak dunner gekund.

Desondanks krijgt het boek toch drie sterren van mij.