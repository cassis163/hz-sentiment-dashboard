Nadat ik de serie "Altered Carbon " op Netflix had gezien, wilde ik weten hoe het "verder gaat" met hoofdrolspeler Takeshi Kovacs. Daarvoor las ik eerst deel 1 van de Trilogie van "Richard Morgan" het boek "Altered Carbon" . Het boek wijkt op diverse plaatsen af van de serie , maar het plot wordt in hoofdlijnen gevolgd en de onderliggende boodschap blijft behouden. Ik vond de verschillen in beide verhalen overigens niet storend.
In "Broken Angels" kiest Morgan voor een andere dimensie en een andere setting (lees planeet), Takeshi Kovacs keert wel weer als hoofdpersonage terug met een " compleet nieuwe missie" in een fascinerend wonderbaarlijke en uitermate knap beschreven sci-fi-arena.
Kovacs gaat in opdracht van "Hand" een exec(utive) van een machtig "Cartel" op zoek naar een "Archeologische vondst" met als doel "deze vondst" voor het Cartel te claimen. Terwijl op de achtergrond een wrede oorlog woedt tussen de "Kempists" en de soldaten van "Carrera" proberen Kovacs en zijn team de poort naar het verleden te openen en op zoek te gaan naar de erfenis van de ooit meest indrukwekkende beschaving van het heelal, de "Martians". In een web van intriges is al snel onduidelijk wie nog te vertrouwen is en "Tak" moet wederom vertrouwen op zijn training en Envoy intu√Øtie.
Mijns inziens een must read voor sciencefiction liefhebbers.