Het verhaal gaat over Vicky en haar klasgenoten van 13 jaar die een snuffelstage moeten doen voor school. Vicky komt bij een frisdrankfabrikant terecht. Al op de eerst dag van haar drie daagse stage komt ze erachter dat de frisdrankfabrikant kinderen in Afrika gebruikt als proefkonijnen. Dat is op zich niet zo erg, maar dat ze er allerlei verdachte ingrediënten in stoppen wel…Vicky licht haar klasgenoten en vrienden in en samen zijn ze vastbesloten deze misdaad op te lossen.
Het verhaal begint op het moment dat de kinderen te horen krijgen waar ze stage mogen lopen. Het wordt verteld vanuit alle hoofdpersonen. Om beurten vertellen zij hun kant van het verhaal maar dit loopt wel in chronologische volgorde. Het is in het begin wat warrig maar in de loop van het verhaal wen je daar aan. Het speelt zich af in het heden of in de toekomst, dat wordt niet duidelijk gemaakt. Het is geen dystopisch verhaal, maar een verhaal met thrillerelementen. Het leest wel vlot maar een echte thriller vind ik het niet.
De karakters van de kinderen wordt niet echt uitgebreid beschreven. Je kan je je makkelijk inleven in bijvoorbeeld Vicky, zeker als je tot de doelgroep van dit boek behoord ( 13+).
Voor mij is het niet echt geloofwaardig dat kinderen van 13 dit allemaal mogen en kunnen. Er zitten spannende momenten in en je wilt weten of het ze lukt om dit in een korte tijd te kunnen klaren.
De opbouw naar het plot is goed gedaan, tot op het laatst weet je niet of het gaat lukken.
Ik geef het boek 3 sterren.