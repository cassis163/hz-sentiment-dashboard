Het is november in GÃ¶teborg al rechercheur Irene Huss en haar collega's worden geroepen bij de dode zeer rijke Richard von Knecht. Iets wat in eerste instantie een zelfmoord lijkt blijkt toch bij nader onderzoek om een moord te gaan. Langzaam maar zeker lukt het het team om de juiste dader te ontmaskeren maar kan daar niet bij voorkomen dat er nog een twee dode vallen.
Novemberval is het eerste deel uit de serie rondom Irene Huss. Het is daarom een logisch gevolg dat met name in het begin van het boek er veel tijd wordt besteed aan het neerzetten van de verschillende personages. De schrijfster Helen Tursten heeft daarbij nog wel eens de neiging om wat te uitvoerig te zijn, niet alleen bij de personages maar ook bij de beschrijvingen van bijvoorbeeld het plaats van de moord. Hierdoor komt het verhaal wat langzaam opgang en is het hier en daar wat langdradig.
Als het verhaal eenmaal "gezet" is gaat het geheel toch vlot lopen en is het prettig geschreven. Irene Huss naast rechercheur ook moeder en echtgenoot komt heel authentiek over. Ze kamt met heel herkenbare problemen bij het combineren van al haar taken.
Net als in veel Scandinavische misdaadromans worden ook in Novemberval verschillende maatschappelijke thema's beschreven. Drugs, AIDS, seksuele intimidatie om er maar een paar te noemen. Eigenlijk iets te veel voor in een boek.
Het lukt de schrijfster ook om alle verhaallijnen mooi af te ronden en ze zorgt voor een mooi uitgewerkt plot.
Hoewel er voor het begin van het boek even wat doorzettingsvermogen nodig is, wordt dit naarmate het verhaal vordert zeker beloond en belooft het wat goeds voor verdere delen van de serie.