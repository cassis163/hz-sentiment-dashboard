Contemporary is, denk ik mijn favoriete genre. Helemaal in de zomer. Ik weet niet. Ik hou gewoon van de schattige romantiek, het feel good gevoel en de drama, die niet te is. Het is ontspannen en vlot lezen, zonder al te veel te moeten denken.

Vertel me 3 dingen is mijn tweede boek van Julie Buxbaum. En ik moet zeggen dat ik graag meer boeken van haar wil lezen. Julie heeft een schrijfstijl, die me heel erg aanspreek. Vlot, grappig, origineel en nieuwsgierig makend.

Bij dit boek was het zo dat de pagina’s me niet snel genoeg gingen. Ik wou zo graag weten wie IN was, dat ik mijn eigen tempo amper kon volgen. Dan weet je dat je een goed boek leest. Ik was met dit boek totaal van de wereld, haha, alles ging een beetje langs me heen. Het enige wat ik wou, was verder met het volgende hoofdstuk.

In dit boek volg je Jessie, vanaf de eerste pagina was ik al dol op haar, vanwege haar manier van denken, haar liefde voor boeken en de sociale onhandigheid. Maar ook de andere personages zijn leuk over te lezen, zoals Theo en Ethan. Jessie is net verhuist naar L.A. vanwege haar vaders huwelijk. Alles wat ze kent, heeft ze moeten achterlaten, ze moet zich zien te redden in een totaal onbekende wereld. Gelukkig heeft ze hulp, van iemand niemand, haar virtuele gids. Dit is het begin van een online vriendschap.

Het hele verhaal probeer je te raden wie dit is. Gekmakend. Maar natuurlijk is dit niet het hele verhaal, het gaat ook over familie en vriendschap, elkaar helpen. Wat ik leuk en origineel vond aan dit boek was hoe de titel in het verhaal was verwerkt. Ik vind het altijd grappig als je de titel terug kunt vinden in het verhaal, zeker op zo’n manier als deze.