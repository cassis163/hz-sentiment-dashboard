Ik las het papieren boek.

Wat lijkt de naam Kyra Slagter veel op de naam van een bekende thrillerauteur, valt me weer op.

Na het lezen was mijn eerste gedachte Wat een ontzettend goed geschreven thriller! Een vloeiend vervolg op het eerste deel 'Galgenveld' en weer heerlijk spannend om te lezen.
Voor in het boek staat daar een korte samenvatting van, maar het eerste deel lezen is een pr√©.
De personages zijn gegroeid daar waar dat nog mogelijk was. Met name de mens Maud Mertens is veel duidelijker geworden in het verhaal.
Ze neemt nog een slok koffie, staat op en neemt een hap van haar brood terwijl ze Edwin gedag zwaait. In de auto bedenkt ze ineens dat ze elkaar vroeger kusten bij het weggaan.
Maar ook Kyra maakt grote sprongen vooruit in haar leven en eigengereid als ze is gaat ze zelf op onderzoek uit.

Een heel goed gekozen cover. De keuze voor de titel IJskoud wordt duidelijk op een van de laatste bladzijden.
Lekker korte hoofdstukken; dat leest vlot door. Duidelijke, afwisselende verhaallijnen die op het einde samen komen.
Uitgezonderd de cursief gedrukte verhaallijn, deze komt nog niet samen met de andere lijnen. Daar wil ik graag zo snel mogelijk meer over lezen in het volgende deel van deze serie.
De auteur heeft een mooie stijl van vertellen, bijvoorbeeld het beschrijven van een verliefdheid;
Niet halsoverkop hysterisch verliefd, als getroffen door de bliksem, maar juist heel rustig en gloeiend als een ondergrondse veenbrand.
Alsook een prachtige beschrijving van de zee; De zee ligt als een grijze reuzin te wachten tot ze weer mag bewegen. Eb, vloed, langzame deining of storm, haar is het om het even.

Het hele verhaal is nog niet verteld. De spanning stijgt!
Laat ons niet te lang wachten op de volgende twee delen, is mijn verzoek aan deze auteur.

Ik waardeer dit boek met 4,5/5 sterren.