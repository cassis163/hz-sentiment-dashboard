Na het lezen van Simon Versus the Homo Sapiens Agenda was ik heel benieuwd om dit tweede boek in 'Simonverse' te lezen. Ik vond Simon wel makkelijk lezen, maar vond de Nederlandse vertaling een beetje vreemd overkomen. Ik was dan ook blij dat ik de kans kreeg om Leah on the offbeat in het Engels te lezen.

Leah leest net zoals Simon lekker vlot en is het ideale boek om op een zomerse dag met een fris drankje op je terras te lezen. De taal stoorde mij veel minder bij dit boek. Leah kon wel wat vloeken, maar het was die heerlijk sarcastische ondertoon die het hele boek had waar ik vooral van genoten heb.

Ik had iets meer problemen met de verhaallijn in Leah. Bij Simon was er wat mysterie, maar in Leah staat het worstelen met de eigen identiteit eerder centraal. Geen probleem mee en ik vond ook nooit dat het te veel werd. Het was ook leuk om alle personages terug te ontmoeten en te zien hoe het Simon en Bram verging.

Net zoals bij Simon worden er ook in dit boek verschillende (maatschappelijke) problemen aan de kaak gesteld: zo komt naast seksuele geaardheid ook racisme aan bod. Dit wordt allemaal op een positieve manier benaderd. MAAR...

**SPOILERS**


Ik vond de verhaallijn tussen Leah en Abby totaal ongeloofwaardig. Abby gaf duidelijk aan dat ze hetero was en haar realisatie dat ze biseksueel was, was een tikje te ex machina om voor een happy end te zorgen... Ik had het veel leuker gevonden als Leah iemand had leren kennen op de campus en daar gelukkig mee was geworden. Ach ja, je kan niet alles hebben.