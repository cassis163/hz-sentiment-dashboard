Het verhaal begint met de 16 jarige Tessa Gray die na de dood van haar Tante naar haar broer, Nate, toe reist. Hij wil namelijk niet dat ze in New York in haar eentje blijft wonen en stuurt haar een ticket toe zodat ze bij hem kan intrekken.
Wanneer Tessa in Londen aankomt is Nate er niet. Hij heeft haar 2 dames met paard en wagen tegemoet gestuurd om haar op te halen. Eenmaal bij het huis aangekomen blijkt er helemaal niets waar te zijn van het verhaal dat de dames haar vertelden. Nate heeft ze helemaal niet gestuurt om haar van de trein af te halen. De 2 dames hebben Tessa om andere redenen mee naar huis genomen en beweren Nate gevangen te houden. Zolang zij netjes gehoorzaamt en doet wat zij zeggen zal haar broer niets overkomen.

Tessa weet niet wat ze moet denken. Wat willen deze vreselijke dames van haar? Wat hebben ze met Nate gedaan? Hoe langer ze in het huis verblijft hoe moeilijker dat ze het vind om de hoop hoog te houden. Stiekem schrijft ze brieven gericht aan Nate, die ze natuurlijk niet kan versturen, maar wel kracht uit kan putten. Wanneer dagen weken worden en de weken, maanden beginnen te worden. Bedenkt ze dat ze er alles aan wilt doen om weg te komen.

Ergens anders in Londen zijn 2 schaduwjagers bezig met een onderzoek naar een aantal vreemde gebeurtenissen. Nadat zij alle sporen hebben gevolgd belanden zij in het huis waar Tessa gevangen zit. Ze helpen haar te ontsnappen en brengen haar onder in het Instituut, de veilige thuishaven voor alle schaduwjagers.

Tessa wil de schaduwjagers graag helpen bij hun onderzoek naar de vreemde gebeurtenissen, maar alleen als zij beloven te helpen zoeken naar haar broer.

Deze zoektocht leidt tot een hoop onverwachte maar vooral erg spannende en vreemde situaties. Wat willen ze nou toch van Tessa?

Het begin van het verhaal is een beetje apart. Het is namelijk erg lastig te begrijpen wat de 2 dames gedaan willen krijgen van Tessa. Maar zodra je verder leest en meer over Tessa te weten komt is die verwarring al snel voorbij. Je beleeft het verhaal alsof je Tessa zelf bent. Ik vind de gevoelens en karakters erg goed beschreven. Dit zorgt meteen voor een lekker en goed doorlopend verhaal. Je krijgt precies genoeg informatie over schaduwjagers, demonen, vampieren en andere onderwereld wezens om jezelf beter te kunnen verdiepen in deze hele nieuwe wereld. Een heerlijk verhaal waarbij je je fantasie lekker op zijn vrije loop kan laten!