Gabriel Allon is in Londen waar hij toevallig op een zelfmoordterrorist botst. Op het moment dat hij de man onschadelijk wil maken, wordt hij door overijverige agenten opgepakt. De bom van de terrorist gaat af en tientallen doden zijn het geval. Het was niet de eerste aanslag in Europa, ook Parijs en Kopenhagen hadden er al mee af te rekenen.
Allon wordt daarna benaderd om mee te werken aan een uiterst gevaarlijk en ingenieus plan om het brein achter de aanslagen te doden. Daarvoor moet hij een vrouw recruteren die voor hem het voetwerk doet, een steenrijke zakenvrouw want men heeft haar geld ook nodig. De CIA is ook betrokken in dit plan.
In het begin van dit boek zit de meeste actie met de aanslagen, nadien is het veel speurwerk en inzetten van de spion en wachten of alles wel loopt zoals men dacht dat het zou gaan.
Dit soort boeken hebben zeker mijn aandacht, ik vind ze spannend, leren hoe dat wereldje in elkaar zit, hoeveel politiek ge√Ønspireerd is en hoeveel door geld bereikt kan worden.
Daniel Silva is een schrijver waarvan ik zeker meer wil lezen.