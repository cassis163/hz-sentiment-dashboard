Wat heeft Marelle het mij moeilijk gemaakt met dit boek. Heel lang heb ik mij tijdens het lezen afgevraagd of ik wel zou doorlezen. Het verhaal pakte mij van geen kanten. Ik vond de hoofdpersonen ( Moon, Amy en Tanja ) maar zeurende en vervelende vrouwen. Zeer ontevreden in het leven dat ze leiden. Het enige leuke aan Moon vind ik dat ze ook een blogger is, net zoals ik. Maar verder…was het dus een worsteling.

Geen moment heb ik me kunnen identificeren met een van de dames. Iets wat ik toch wel een voorwaarde vind om een boek te kunnen waarderen. Maar bij deze dames voelde ik alleen maar afkeer.

Pas de laatste 3 a 4 hoofdstukken kreeg het verhaal mij te pakken en werd ik enthousiast. Dit was wat ik van een boek van Marelle verwachtte. Maar helaas was het toen al te laat om echt positief te kunnen zijn.

Het onderwerp biedt genoeg ruimte voor een interessant verhaal, maar dat is het, wat mij betreft, niet geworden. Heel jammer….

Mijn oordeel: OKE