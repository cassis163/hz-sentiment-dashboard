Wat een sterk debuut! Vanaf de pakkende proloog zit je meteen in het spannende en meeslepende verhaal en eenmaal begonnen wordt het moeilijk om nog te stoppen met lezen!
Doordat je de perspectieven leest van Hanna, met haar littekens uit het verleden, Léon, de eigengereide rechercheur, en Jeffrey, de gevangenzittende journalist, krijg je meerdere kanten van het verhaal mee, inclusief alle verschillende gevoelens. Dat maakt het verhaal levensecht en nog indringender.
Ik heb Léon en Hanna in mijn hart gesloten en hoop zeker dat er nog meer boeken met hen in de hoofdrol zullen komen! Ik leer ze graag nog beter kennen. Het moge duidelijk zijn: ik heb genoten van deze thriller!