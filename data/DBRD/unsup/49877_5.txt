Het boek 'Vanuit de verte' van Donna Milner is het drama van een jong meisje temidden van een warm gezin, een zorgzame moeder die 'alles weet' een vader en broers die er altijd voor haar zijn en toch is de komst van die ene man op die warme zomerdag in 1966 alles bepalend voor de rest van haar leven.
Op weg naar het sterfbed van haar moeder overziet Nathalie op middelbare leeftijd haar leven. Ze wordt gekweld door grote schuldgevoelens en weet niet of ze haar oudste broer Boyer in de ogen kan kijken. Vreselijke geheimen uit het verleden dreigen aan de oppervlakte te komen.
Een meeslepende roman, liefde, eenzaamheid, vechten tegen de heersende moraal, ontluikende seksualiteit, zorgen en de grote schuldvraag maken het boek o,zo mooi!
Ik heb "vanuit de verte" met de tranen in mijn ogen uitgelezen.