Op een morgen ontving ik een postpakje. In dit postpakje bevond zich het boek Geen plek om te sterven van de auteur Hilbert Kuik. Ik had nog nooit gehoord van hem, maar dat schrikte mij niet af om het boek te lezen. Ik maak graag kennis met onbekende auteurs. Hilbert Kuik is een veelzijdige auteur, naast thrillers heeft hij namelijk ook verhalenbundels en 1 kinderboek geschreven.

Geen plek om te sterven vertelt het verhaal van Richard Weber. Als laatstejaarsstudent arts doet hij een waarneming bij een plattelandsdokter. Tijdens die waarneming worden drie van de patiënten vermoord. Hij wordt verdacht van de moord. In het huis van bewaring schrijft hij zijn versie van de feiten. Jaren later vindt Roland Borcht dit verslag tussen de papieren van zijn pas overleden moeder. Hij wordt zo gegrepen door het verhaal, dat hij de auteur opzoekt. Ze worden bevriend en samen gaan ze op zoek naar de vermeende dader. Hun zoektocht brengt hun naar Oostenrijk en Argentinië, maar hun vriendschap wordt duur betaald.

Geen plek om te sterven is een fantastisch boek. Het einde is nogal verrassend. Tijdens het lezen begin je na te denken hoe het zou eindigen, maar wat je denkt dat het einde is, is het niet. Het leest ook vlot, maar soms moet je wel goed het verhaal volgen. Soms gebruikt hij flashbacks, die gebeurt zijn tijdens de waarneming van Weber. Je hebt het in één ruk uitgelezen. Hilbert Kuik is een goede thrillerschrijver. Van mij mag hij nog heel wat thrillers schrijven.