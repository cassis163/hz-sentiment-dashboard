Boeiend, soms mystiek en ontroerend verhaal over Jonas, zijn broer Mike en hun beste vriend Werner. Door tragische omstandigheden groeien ze op bij Picco, opa van Werner. Er ontbreekt hun niets; ze leven er in weelde, beleven avonturen, kunnen ravotten, en kunnen onbeperkt reizen. Ze houden zich bezig met alledaags dingen terwijl om hen heen de wereld bepaald niet alledaags is.

Het recht wordt in eigen hand genomen, ze gaan niet naar school maar worden omringd door privé leraren en persoonlijke coaches. In deze wereld leren ze ziektes en tegenslagen overwinnen, ontdekken prille liefde en denken soms dat de hele wereld een sprookje is.

Later als Jonas groot is, zijn enige grote liefde, Marie, heeft ontmoet maakt hij tijdens zijn tocht naar de top van de Mount Everest de balans van zijn leven op. Hij is er alleen zonder Mike, Werner of Marie.

De Oostenrijkse schrijver Thomas Glavinic beschrijft in prachtige scènes hoe Jonas Marie zal ontmoeten, hoe geluk, dood, uitdagingen, ervaren kan worden. Hoe op te groeien als de bodem van bestaan er niet meer is, als hoop en doorzettingsvermogen de laatste bakens met het leven zijn, prachtig!

'Hij dacht aan zijn vader, die een paar jaar daarvoor was overleden en hem zeker beschermd zou hebben, hij dacht aan de Mount Everest, die werd beklommen door de dapperste mannen van de wereld, hij dacht aan de Grand Canyon, waar hij naartoe wilde sinds hij er op de kleuterschool in een boek foto's van had gezien en waarover hij fantaseerde dat er toverachtige oerwezens woonden, die hem tegen alle gevaren zouden beschermen.'

Jonas is dan pas tien jaar.