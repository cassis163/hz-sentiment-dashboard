Ik ben enthousiast over het boek van J.K. Rowling 'Een goede raad'.
Het komt ietwat sloom op gang, maar na een pagina of 80 kom je lekker in het verhaal en wordt het ook steeds boeiender. Ik vind het onderwerp/thema fantastisch gekozen. Het IS zo dat steeds meer gezinnen in armoede leven, of dat er angst, geweld, drugs of criminaliteit is. Dat kinderen op het verkeerde pad terecht komen, niet altijd omdat zij zelf nu zo voor dat pad gekozen hebben.
Ik vind het heel erg knap hoe J.K.Rowling je als lezer in een hoek drukt. In een hoek waarin je meer begrip opbrengt voor dit soort gezinnen. En met name de kinderen.
Ik voelde me nooit zo betrokken met dit soort gezinnen in het kader van 'eigen schuld dikke bult', maar ben daar toch anders naar gaan kijken.
Hoe zou ik zelf zijn geworden, wanneer ik opgroeien in 'het verkeerde deel van de stad'?
Ook vind ik de personages heerlijk. Met name de bekrompen, burgerlijke, gemene en schijnheilige personages zijn goed neergezet. Een aanrader, al moet je jezelf wel even dwingen om door te lezen in het begin!