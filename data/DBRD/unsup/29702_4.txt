(vervolg)
Dankzij een zeer gedetailleerde persoonsbeschrijving en beschrijvingen van onder andere cafés en straten
geeft Aspe de lezer de mogelijkheid om zichzelf helemaal in te leven in het verhaal. Doorheen het hele
verhaal kaart de schrijver verschillen aan tussen gewoontes in West-Vlaanderen en tradities en levens-
wijze in Antwerpen. Naar het einde van het verhaal komt Van In tot het besef dat er tal van overeen-
komsten zijn tussen Brugge en Antwerpen. Hierdoor laat hij meer en meer zijn vooroordelen links liggen.
Dit bevorderd de sfeer tussen hem en zijn Antwerpse collegas. Doordat Van In een echte winnaar is
treed hij vaak in conflict met zij oversten, De Kee in Brugge en Somers in Antwerpen. Van In wil steeds
zijn gelijk halen en door zijn unieke en vreemde methodes wordt hij vaak beschouwd als een lastpost. Hij
geeft zelden op en dankzij zijn scherpzinnigheid, mensenkennis en redeneringsvermogen komt hij altijd
tot resultaat. In het boek krijg je informatie over de geschiedenis en over enkele maatschappelijke
problemen in Antwerpen zoals bijvoorbeeld de Ruien en de armere buurten. Het boek geeft dus een zeer
realistisch beeld van een grootstad, de politie, het hedendaagse nachtleven en van een filmset.

Alibi is een geslaagd vervolg in de reeks van Pieter Aspe. Het boek is geweldig goed gestructureerd,
daardoor leest het zeer vlot. Doordat er constant actie en spanning in het verhaal zit is het zeer moeilijk
om het boek even aan de kant te leggen. Je wil steeds maar verder lezen om erachter te komen hoe de
vork nu eigenlijk in de steel zit. Doorheen het ganse verhaal krijgt je als lezer enkele tips die je mee aan
het denken zetten. Deze tips verraden nog niets over het vervolg van het verhaal, maar achteraf besef je
dat deze tips heel belangrijk zijn voor het oplossen van de misdaad. Voor mij is dit een van de beste
thrillers die verschenen zijn in Vlaanderen, alweer een waardig boek van Aspe, om in één ruk uit te lezen.