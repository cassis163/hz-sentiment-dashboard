De dag die nooit komt, het debuut van Oliver Reps, speelt zich af tijdens een lange nacht waarin Elias (het hoofdpersonage), terugkijkt naar de zomer die hij doorbracht met zijn zusje Evi en zijn vriendin Polly en hoe de gebeurtenissen tijdens die zomer geleid hebben tot het einde van het boek.

Het hele boek bestaat eigenlijk uit flashbacks naar die zomer en daartussen door nog flashbacks naar Elias’ kindertijd. Het idee om flashbacks en flashbacks in flashbacks te gebruiken werkt uitstekend in dit boek. Het bouwt de spanning op en geeft je al snel een zeer onheilspellend gevoel, je weet dat er iets gaat gebeuren, maar je weet niet wat.

In het begin las het boek wat moeilijk, maar eenmaal je in het boek zit snel je erdoor. Het is dan ook maar 174 pagina’s lang, op zich niet te kort, het verhaal raakt verteld zonder gehaast over te komen.

Het einde was voor sommige voorspelbaar, maar voor mij was het volledige einde een grote verrassing, een grote verrassing met een plottwist die ik al helemaal niet had zien aankomen.