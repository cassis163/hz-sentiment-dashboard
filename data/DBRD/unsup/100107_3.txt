De Mediator Dodenlijst, geschreven door John Brosens.

Het karakter van de hoofdpersoon Roelof Zijldijk vind ik goed uitgewerkt. Het is duidelijk wat voor persoon Roelof is. Ook de andere personages zijn goed neergezet.

De auteur John Brosens kende ik nog niet, en had dus ook niet echt een verwachting bij hem. Volgens de beschrijving, en zeker nadat ik de trailer had gezien, verwachtte ik zeker een spannend verhaal. De schrijfstijl is aangenaam, zodat het verhaal makkelijk leest. Je kunt het boek moeilijk wegleggen, je wil graag doorlezen. Voor mij zou het iets spannender mogen zijn. Ook zaten er veel toevalligheden in, wat het iets minder geloofwaardig maakten.

De verhaallijnen komen goed samen en zijn goed uitgewerkt. Wel een aantal toevalligheden (zie hierboven)

Het verhaal vond ik wel boeiend , en leuk om te lezen. De schrijfstijl is erg prettig, en goed leesbaar. De mediator dodenlijst is wel een typisch Nederlandse thriller omdat het in Rotterdam afspeelt en veel dus herkenbaar is. Thrillers die zich in het leefgebied van de auteur afspelen zijn vaak gedetailleerd en herkenbaar. Dat maakt het nog leuker.

Mijn conclusie: Een leuk boek met een fijne schrijfstijl, zodat het leest als een trein. Ik zal dit boek zeker aanraden!