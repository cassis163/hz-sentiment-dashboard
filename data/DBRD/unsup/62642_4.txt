Een thriller waarin het armoedige leven in het stadje Jeannette aan de Golf van Mexico beschreven wordt. De bewoners van de Bayou proberen ieder voor zich te overleven. In het boek worden veel personages beschreven.
De gebroeders Toup: De tweeling Victor en Reginald Toup hebben op een verlaten eiland een wietplantage.
Deze plantage hebben ze beveiligd met valkuilen en berenkuilen.
Lindquist: Een garnalenvisser met één arm is met een metaaldetector op zoek naar goud.
Hij is verslaafd aan pijnstillers. Zijn vrouw Reagan heeft hem verlaten. Met zijn dochter heeft hij nauwelijks contact. Hij is ervan overtuigd dat hij een schat vindt. Zijn zoektocht levert hem gouden muntstukken op, een schat die hij uiteindelijk met zijn dood moet bekopen.
Vlakbij de wietplantage van de gebroeders Toup gaat Lindquist verder met zijn metaaldetector. De tweeling Toup vreest voor hun wietoogst en valt op allerlei manieren Lindquist lastig. Ze breken in zijn huis in, plaatsen een alligator in zijn slaapkamer, ze bedreigen hem. Als Lindquist een houten kist met gouden muntstukken gevonden heeft, komt hij vlakbij het werkgebied van de beruchte tweeling, die vrezen dat hun plantage vernield wordt. De tweeling gaat achter Lindquist aan. Na een dagenlange tocht door het moeras, gaat Lindquist uitgehongerd en uitgeput op een vlakte liggen. Wellicht hebben de beren en alligators een heerlijk hapje aan hem gehad.
Wes Trench: Zoon van een garnalenvisser. Hij heeft geen goede verstandhouding met zijn vader. Wes rekent het zijn vader aan dat zijn moeder gestorven is. Zijn moeder wilde met het gezin vluchten voor Katrina.
De vader van Trench wilde met zijn gezin thuisblijven. Op het dak zochten ze een veilig plekje. De moeder van Wes viel van het dak en werd met de krachtige waterstroom mee gedreven. Wes droomt ervan zijn eigen garnalenboot te bouwen. In de achtertuin heeft hij het begin van zijn bootcreatie staan. Wes gaat met zijn vader mee op garnalenvisserij, totdat hij niet meer met zijn vader kan samenwerken vanwege hun verschillen in meningsopvattingen. Wes zoekt een baantje als dekknecht en vindt uiteindelijk werk op de garnalenboot van Lindquist: De goudkoorts zoektocht van Lindquist noodzaakt Wes om dagenlang van Jeannette weg te blijven. Als Wes ziek wordt op de boot, verzoekt Lindquist hem om met zijn boot terug naar Jeannette te gaan en Lindquist en de kano achter te laten, zodat Lindquist verder kan gaan met zijn zoektocht naar goud.
Cosgrove en Hanson: Kleine criminelen die lucht krijgen van de wietplantage op een verlaten eiland. Ze gaan wiet stelen en dat komt hen duur te staan. Van dichtbij wordt Hanson in zijn gezicht geschoten door de tweeling Victor en Reginald. Zijn lichaam wordt na verloop van tijd, aangevreten door allerlei dieren, gevonden. In het mortuarium moet Wes het vermeende lichaam van Lindquist identificeren, het blijkt echter Hanson te zijn. Cosgrove weet uit het moeras te ontsnappen en vlucht met zijn gestolen wiet Jeannette uit om elders een beter bestaan op te bouwen.
Grimes: Een oorspronkelijke inwoner van Jeannette die de opdracht van de oliemaatschappij heeft gekregen om de bewoners van Jeannette te laten tekenen voor de goedkeuring van de activiteiten van de oliemaatschappij. In ruil voor de handtekening krijgen de inwoners contant geld wat voor de armoedige inwoners zeer welkom is. De flora en fauna in de nabijheid van het moeras wordt aanzienlijk door de olie aangetast. Daarom zien sommige inwoners van Jeannette de “gladjanus” Grimes liever gaan dan komen.
Een thriller die het armoedige leven in het stadje Jeannette aan de golf van Mexico beschrijft.
De personages zijn allemaal op hun eigen manier bezig met overleven in de bayou.
Ze zijn op zoek naar een beter leven. Ik zou als eerder als titel de gelukszoekers als de ongelukszoekers gekozen hebben. Ik vind het een prachtig boek.