Dit debuut van Sarah Prins is een vlot lezend boek over een interessant onderwerp. Jjournaliste Sanne reist haar vriend , fysiotherapeut bij de Nederlandse ploeg, achterna naar de Olympische spelen in Rio. De bedoeling is om tot rust te komen en lekker op het strand te liggen. Het loopt echter helemaal anders als Sanne kort na aankomst tot de ontdekking komt dat er sprake is van matchfixing bij een zwemwedstrijd. Haar journalistenhart roept om dit tot op de bodem uit te zoeken, en ze merkt al snel dat ze te maken heeft met een criminele organisatie. Een spannende tijd volgt waarin heel veel doorzettingsvermogen nodig is om de zaak uit te zoeken, op te lossen en wereldkundig te maken.
Een spannend boek in een actuele herkenbare setting .
Sarah Prins weet de lezer zeker te boeien , hoewel een aantal personages wel wat meer uitgewerkt had mogen worden.