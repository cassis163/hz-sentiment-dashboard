Een op holgeslagen sneltrein

Het tweede boek wat ik van Coben heb gelezen, en gezien de titel van het boek, het juiste boek op het juiste moment. Dit boek leest als een op hol geslagen sneltrein. Eenmaal opgestapt is uitstappen niet meer mogelijk. De ontwikkelingen in dit boek volgen elkaar in een moordend tempo op en je waant je in een film die bol staat van actie en spanning, waarbij je pas na de aftiteling tot het besef komt dat je weer in de werkelijkheid bent teruggekeerd. Een goed dichtgetimmerd verhaal met een goed plot en emotie op zijn tijd. Ook Coben heeft het talent om gedoseerd op de juiste momenten het wapen humor te hanteren. Vooral de momenten dat hij zich rechtstreeks richt tot de lezer(es), vallen goed in de smaak. De 4 sterren zijn al met al verdiend!