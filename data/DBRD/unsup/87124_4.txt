Een geweldige cover van een zwarte kat die wat bozig kijkt met in zijn lijf de paarse titel van het boek. Mij trok het meteen. Een YA over nachtmerries, geen idee wat ik me daarbij moest voorstellen.

Maar het was op die avond, de avond waarop Reg vertelde dat ook zij zouden sterven aan de vloek die zijn leven had beheert, dat de vloek echt voor hen werd.

Duidelijk beginnende hoofdstukken, de ene wat langer dan de andere, maar wel zo dat je iedere keer weer een stukje wilt lezen. De vreemde familie van Esther die je met een lach en een traan mee nemen in hun eigenzinnige trieste wereld. Dat een verhaal van een opa zoveel impact kan hebben, niet alleen op kleinkinderen maar ook op zijn eigen kinderen en de aanhang.

Florence stierf de volgende ochtend aan een hersenbloeding, zoals Reginald al had geweten. Een week later was het verhaal van de vloek in Esthers hoofd uitgegroeid tot iets veel groters en griezeligers dan haar opa misschien had bedoeld. Ze begon haar bijna definitieve lijst van nachtmerries bij te houden, om de vloek van magere Hein te bezweren.

Je krijgt medelijden met de bijzonder geklede Esther en haar tweeling broer de broodmagere Eugene, wat een leven hebben die kinderen, geen normaal studenten leven in ieder geval. Een vader die al jaren in de kelder woont en een moeder, die met haar haan, Fred, kaarsen en afgeplakte lichtschakelaars het kwaad buiten de deur probeert te houden. Esther heeft een vriendin, Hephzibah Hadid, waar ze mee in gebarentaal praat, omdat Hephzibah wel kan maar niet wil praten, dus zelfs haar vriendschap is niet helemaal normaal. Esther komt op een heel vervelende manier in aanraking met Jonah en er ontstaat een band tussen die twee. Jonah gaat proberen Esther van de nachtmerries af te helpen, ook al is het op een vreemde manier, maar wel met positieve invloed op beide tieners. Alle angsten die overwonnen moeten worden, worden soms op hilarische, maar soms ook gevaarlijke capriolen gedaan en alles wordt vastgelegd op camera door Jonah. Het plot was verrassend en heftig en zal een menigeen tot tranen beroeren. Een YA die de jeugd zeer zeker zal aanspreken, door het verhaal wat zeer goed geschreven is en de “normale”, maar zeer zeker ook de vreemde dingen die er in het leven van deze familie voorkomt.

Lieve leesgroet Caroline