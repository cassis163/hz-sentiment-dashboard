Dit is een kort boek, oftewel essay over het failliet van verkiezingen als tool van de representatieve democratie. Van Reybrouck bracht dit epistel uit in 2013 nadat bewegingen als Occupy, de 99% en de Indignados over hun hoogtepunt heen waren.

De auteur grijpt terug naar het oude Rome en het oude Griekenland om een ander systeem als oplossing voor te stellen voor het 'democratisch vermoeidheidssyndroom': de loting. Ook zelf verwijzend naar de slechte naam in Vlaanderen op het militaire vlak, cf 'De loteling' van Hendrik Conscience, heeft dit van oorsprong goed bedoeld systeem veel in zich volgens Van Reybrouck om een oplossing te vormen voor vele fenomenen van deze tijd zoals de quick win van stemmen voor politici, de snelle sociale media, de voortdurende verkiezingskoorts, het populisme, ... en ook om onze democratie participatiever te maken. Zijn voorstel is eigenlijk zo helder en logisch, dat ik me afvroeg waarom dit idee niet vroeger uitgebreid werd omarmd.

Een enthousiasmerend, ge√Ønspireerd alternatief in tijden van TINA (= There is no alternative). Het filmpje dat erbij hoort en vorig jaar op de wereld werd afgevuurd, had ik al gezien. Eindelijk de uitgebreidere theorie nu gelezen. Conclusie? Topboek!