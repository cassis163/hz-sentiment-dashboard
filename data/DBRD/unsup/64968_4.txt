De dichtbundel milk and honey is het debuut van Rupi Kaur en er zijn zo'n 2,5 miljoen exemplaren van verkocht. De korte poëzie is benaderbaar en Kaur heeft een populair Instagram account, waarop haar poëzie veel gelezen wordt.

In een interview met Entertainment Weekly gaf Kaur aan dat ze niet bewust een boek schreef toen ze bezig was met de gedichten die in milk and honey staan: 'I wasn’t attempting to write a book. It was only when I had everything done, when I had hundreds and hundreds of pieces, that I was like, “Oh, I can do this.”'

De gedichten in milk and honey zijn eerder op haar Instagram verschenen, waar Kaur de brug weet te slaan tussen moderne media en het meestal moeilijk benaderbare genre van poëzie.

De uitdrukking "milk and honey" betekent (vrij vertaald) alle goede dingen, maar de bundel bespreekt niet alleen goede dingen. De gedichten zijn opgedeelt in vier delen: 'the hurting', 'the loving', 'the breaking' en 'the healing'. Kaur schuwt het niet om wredere onderwerpen bespreekbaar te maken in haar poëzie, waardoor de bundel ook een eye-opener is. Milk and Honey neemt lezer mee op reis door het leven, met de mooie en minder mooie facetten.

If you were born with
the weakness to fall
you were born with
the strength to rise