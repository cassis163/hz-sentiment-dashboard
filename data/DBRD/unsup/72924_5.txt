Zoon (6 jaar) attendeerde me op de verhalen van de Boze Heks - juf las ze voor op school. Nieuwsgierig lazen we er thuis een paar en we waren allemaal verkocht (ook dochter van 4 jaar)! Hanna Kraan is eigenlijk de Toon Tellegen voor kleuters en eersteklassers (groep 3). Zij weet de karakters van alle dieren subtiel, maar duidelijk uit te werken. Haas handelt verstandig en edelmoedig, Egel heeft een grote mond maar een klein hartje en Uil durft niet meteen, maar probeert nieuwe of moeilijke dingen uiteindelijk toch. Herkenbaar voor kleine en grote mensenkinderen... En de Boze Heks? Zij stuurt de boel natuurlijk regelmatig in het honderd, maar heeft zeker niet altijd het laatste woord. Tot grote hilariteit van de kinderen. Heerlijk voorleesboek!