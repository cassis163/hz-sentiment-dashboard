Nils Visser â€“ Lord of the Wyrde book one: Escape from neverland.
Dit boek is in het engels uitgebracht. Mijn recensie schrijf ik in het Nederlands, zodat de Nederlandse lezers het boek misschien ook willen gaan lezen.
Het verhaal gaat over Wendy (Wenn) en zij leeft in een instelling wat ze Neverland noemen. Bij Neverland denk je aan Peter Pan. Maar niets is minder waar! Het is een soort gevangenis, waarin jongeren proberen te overleven. Ze worden gezien als uitschot. Wendy besluit om weg te lopen als haar favoriete therapeut aangeeft te vertrekken. Ze komt in de Wyrde Woods terecht. Daar krijgt ze de schrik van haar leven als ze in het donker een gevleugeld monster tegenkomt.
Ze ontmoet daar Willick, hij praat met een apart accent. Gelukkig staat er achterin het boek een soort woordenlijstje. Want je moet je daar echt even aan wennen. Maar het is niet storend. Het maakt het juist leuk en op zijn eigen manier uniek. Ze komt later terecht bij Joy, een Dame die in het boos leeft en samen met haar Uilen in een huisje woont. Ze gaat zich er thuis voelen. Helaas moet ze weer terug naar Neverland. Terug in Neverland mist ze het bos meteen. Ze gaat steeds vaker wandelen in het bos en komt daar dan ook Puck tegen. Ze worden vrienden en hij verteld haar alles over de vreemde dingen die in het bos gebeuren (of in het verleden hebben plaats gevonden).
Zij houdt van verhalen en Puck kan haar plaatsen laten zien in het bos die de verhalen extra power geven. Puck kan heel veel verhalen vertellen, dus voelen ze zich goed bij elkaar.
Het enige wat haar tegenhoudt is Neverland en de mensen die daar zogenaamd voor haar zorgen.
Het is een leuk en vlot geschreven verhaal.
Deel 2 is ook al uit. Als je van engelse boeken houdt en light-fantasy, dan is dit boek een aanrader.
Ik heb dit keer geen sterren in mijn hoofd, maar een cijfer. Ik geef het boek een 7! Dus 3,5 sterren ongeveer.