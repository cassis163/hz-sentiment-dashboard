‘Opstaan’ van Jackie Van Laren is het vervolg op ‘Vallen’, een boek waar ik ontzettend van genoten had. Leuk dus dat er een vervolg kwam! Het feit dat Anne en Rory in ‘Opstaan’ uit elkaar zijn, brak even mijn hart. ‘Opstaan’ had nl. zo’n happy end! ‘Opstaan’ is letterlijk het vervolg van ‘Vallen’: na vallen in de liefde, komt er ook weer een moment van opstaan.
Anne verlaat Rory van de ene op de andere dag, en gaat samen met een vriendin van op school op een eilandje een restaurant uitbaten. Na een tijd gaat Woz er aan de slag, een bekende tv-kok, welke Rory dan weer kent. Onverwachts staat Rory dan ook weer voor haar neus, met alle gevolgen van dien …
Leuk vond ik dat je per hoofdstuk een ander perspectief krijgt, ofwel door Anne haar ogen, ofwel via Rory. Je leert de personages zo ook beter kennen, je krijgt meer van hun persoonlijkheid en verleden mee.
‘Opstaan’ is echt een feelgood-boek, dat leest als een trein. Elk vrij momentje dat ik had was ik aan het lezen in ‘Opstaan’. Jackie van Laren schrijft ook prachtig, je kan je het eilandje waar het verhaal zich grotendeels afspeelt zo voor ogen halen.
Ik hoop op een vervolg!