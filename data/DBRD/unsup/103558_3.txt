Regan en William Hamilton-Sweeney zijn erfgenamen van een rijke en gefortuneerde familie in New York. Regan is/was getrouwd met Keith, William heeft afstand genomen van het familiefortuin en van de familie en woont samen met Mercer, een man. Wiliam is homo en zijn vader heeft dat nooit kunnen aanvaarden. We hebben het over de jaren 60 en 70 van de vorige eeuw.
Charlie is geadopteerd, woont in een fijn gezin waar ook nog een jonge tweeling woont. Hij zoekt zichzelf en komt terecht in de punkscene. Daar leert hij Samantha kennen, dochter van een vuurwerkmaker, Italiaans.
Polanski is een gehandicapte detective die op de rand van zijn pensioen staat, er al zou zijn als het aan zijn vrouw zou liggen.
Dan is er nog een journalist, die zijn buurvrouw en een radiomaker. Allen spelen een rol in dit verhaal dat eigenlijk begint met een schietpartij op oudejaarsavond 1976.
Bij het ontrafelen van wat er eigenlijk gebeurd is, draven de personages een voor een op. Er wordt teruggegaan in de tijd om het verleden van ieder afzonderlijk verder uit te diepen.
Om te eindigen in de grote black-out van 13-14 juli 1977 waar alles zowat samen valt.
Dit is er een erg dik boek en bij momenten moeilijk door te komen. Sommige dingen blijven maar aanslepen en je zou de auteur willen toeroepen om er nu eindelijk eens een eind aan te breien.

Er zitten veel thema's in dit boek, homofilie, opkomst van HIV, rassenhaat, armoede, werkloosheid, corruptie bij politie.

Ik heb de E-book versie gelezen en deze was 1140 pagina's.