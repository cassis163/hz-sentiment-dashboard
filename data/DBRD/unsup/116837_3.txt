Het Ronde Huis is een thriller waarbij feiten en fictie vermengd worden tot 1 naadloos geheel. De verhalen over Het Ronde Huis zijn mij bekend dus zelf kon ik wel onderscheiden waar feiten ophielden en fictie begon, maar voor degenen die hier niet mee bekend zijn zal het niet te onderscheiden zijn. Helaas verloopt de rest van het verhaal minder naadloos. Ondanks dat het verhaal zich zowel in het heden als verleden afspeelt en de gebeurtenissen wel verband houden met elkaar is het niet 1 mooi geheel. Er missen stukken en het verhaal speelt zich meer in het heden af jammer genoeg. Zelf had ik gehoopt dat dit andersom zou zijn. Het verhaal is verder wel boeiend, maar echte spanning zul je slechts op het einde tegen komen. In de rest van het boek blijft de spanning uit. Door de geschiedenis van het echte Ronde Huis is dit wel een boeiend boek, maar het was niet wat ik ervan verwacht had.