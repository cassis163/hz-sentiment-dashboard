Flora Dane is vijf jaar geleden ruim een jaar lang ontvoerd geweest. Sindsdien is ze een overlever die er nog niet achter is hoe ze moet leven. D.D. Warren treft haar op een plaat delict, waar ze zeer onbewogen verslag doet van eerdere gebeurtenissen. Haar gedrag roept vraagtekens op bij D.D., Na haar val van de trap is ze weer terug in beperkte dienst als adviseur. Dit weerhoudt haar er echter niet van om met volle energie deze merkwaardige zaak op te lossen.

Lisa Gardner raakte door een online artikel over de FBI afdeling slachtofferhulp ge√Ønspireerd om Vind Haar te schrijven. Het idee dat families meer hulp nodig hebben dan 'ze leefden nog lang en gelukkig', heeft ze briljant verwerkt. Niet alleen Flora heeft een trauma bezorgd, maar ook haar moeder en broer worden nooit meer wie zij waren. Gardner is er glansrijk in geslaagd om het leven na een heftige gebeurtenis voor iedereen te verwerken in Vind haar.

Empatisch en oprecht zijn van toepassing op het schrijven van Lisa Gardner. Geen enkel detail blijft onderbelicht en het verhaal kan de lezer niet onberoerd laten. De machteloosheid spat van de bladzijden en maakt het verhaal een ware pageturner.

Vind haar bevat alles wat een vijf sterren thriller moet bevatten: spanning, diepgang en psychologie. De afwisseling van hoofdstukken in de ik-vorm en derde persoon versterken elkaar in alle vormen. Lisa Gardner is er wederom in geslaagd een origineel thriller te schrijven. Ze verdient een plekje naast Tess Gerritsen en Karin Slaughter, ze doet niet voor ze onder. D.D. Warren is een fantastische, interessant en sterk karakter met wie Lisa Gardner nog veel kan beleven.