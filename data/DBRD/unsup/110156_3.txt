"Voor wie gelooft in ware liefde" vermeldt de achterflap. Er had ook kunnen staan "voor wie gelooft". Het christelijk milieu vormt nl. de achtergrond waartegen dit verhaal zich afspeelt. Een liefdesgeschiedenis die nogal voorspelbaar is. En zoals dat dan hoort, lossen alle problemen zich uiteindelijk als sneeuw voor de zon op, met hulp van God. Als je dat niet stoort en houdt van wat romantiek, biedt dit boek evenwel een paar relaxte uurtjes leesvoer. Het is geschreven in een prettige stijl. En soms kies je voor een boek met "eind goed, al goed".