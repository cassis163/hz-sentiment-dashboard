Niet veel mensen kennen dit boek en ik moet heel eerlijk zeggen dat ik er ook op geattendeerd werd door iemand anders. Maar als je het dan eenmaal hebt, je hebt het opengeslagen en je begint te lezen, dan grijpt het je van begin tot het eind.

Daarnaast is er nog een andere invalshoek. Als je, net als ik, in de psychiatrische zorg, research, of farmaceutische industrie werkzaam bent, dan is het mogelijk dat je tussen de regels door kunt lezen. Zo kun je parallelen ontdekken met een echt geneesmiddel in de psychiatrie en alle gebeurtenissen hier omheen. Het farmaceutische bedrijf lijkt wel heel veel op een echt bedrijf dat eveneens in die sector actief is. En onze professor Meister lijkt wel heel erg op een Britse professor die tot op heden nog steeds in de psychiatrie actief is.

Dus absoluut hulde aan de schrijvers. Het is een boek met verschillende niveaus die velen zal boeien, onafhankelijk van wat de kennis van het gebied is. Voor een niet ingevoerde lezer is het farmaceutische aspect slechts een vehikel voor een uitermate spannend en boeiend verhaal. Voor de ingewijden misschien een eye opener of een bevestiging van wat zijn reeds wisten. Al met al een absolute aanrader die onder de categorie "in 1 zucht" boeken valt.