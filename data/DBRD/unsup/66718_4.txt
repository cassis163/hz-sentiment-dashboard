Originele kijk op The Money Pit
Al eeuwenlang vormt The Money Pit, een plek op Oak Island in Nova Scotia (Canada) waar een legendarische schat begraven zou liggen, een onoplosbaar probleem voor schatgravers. Zelfs met de modernste technieken is het tot op heden niemand gelukt het geheim van de put te ontraadselen en de schat te bergen. Vele schatgravers raakten gewond of lieten het leven. Preston & Child geven in dit boek een originele, zij het fictieve, verklaring van de aard en oorsprong van de "schatkamer". Zij verplaatsen de put naar een eiland voor de kust van Maine. De eigenaar van het eiland, een arts die nadat zijn vader en broer in de put zijn verdwenen, het eiland heeft verlaten, keert ernaar terug om een team schatgravers bij te staan. Vaardig en met vaart geschreven en spannend tot de laatste pagina. Niet alleen voor liefhebbers van Preston & Child een dikke aanrader.