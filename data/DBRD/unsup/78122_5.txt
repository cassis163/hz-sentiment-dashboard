Wat een werkelijk prachtig staaltje grafische kunst heeft Viktor Hachmang in deze graphic novel uitvoering van Blokken neergezet (de tekst is overigens integraal opgenomen). Bordewijks Blokken verscheen in 1931, een dystopische sciencefiction klassieker geschreven in zijn typerende zeer minimalistische 'gewapend beton'-stijl over een rechtlijnige, op efficiëntie ingerichte stadstaat. In de staat heerst een absoluut collectief bewustzijn, een 'samenleving der onpersoonlijkheid'. Hachmangs verbeelding van de novelle vertraagt de tekst tot precies de juiste snelheid. Ik voelde de beklemming stijgen tijdens het lezen, werd meegezogen in het verhaal, de angstaanjagende ontzieling van het individu om tot de perfectie van de massa te komen.
Adembenemend mooie literatuur. En het design van de kaft daar viel ik als een ⬛ voor!

En dan die zinnen....
'Op het podium stond een individu.
Het was een figuur uit het verleden.'

Of zo'n zin, die is toch prachtig:
'En deze menigten, heet van
hun rusteloosheid, bleven
onderaards rondschijveren,
voortslieren in alle snelheden,
tot de nieuwe dag doorbrak,
vorstkoud, rulrood, staalhard.'