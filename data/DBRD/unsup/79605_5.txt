Via Hebban heb ik dit boek mogen lezen en ben er super enthousiast over.
Een lekker spannend verhaal dat vlot leest met een duidelijke verdeling van de hoofdstukken. Er zijn niet al teveel personages waardoor het verhaal duidelijk blijft en de hoofdpersonen zijn precies genoeg uitgewerkt om er "echte mensen" van te maken.

Francis Sullivan is een "gewone" inspecteur zonder "superman krachten", met de gebruikelijke bullebak van een meerdere en een afgunstige ondergeschikte, die de moorden op een aantal getatoeëerde mensen moet oplossen. Hiervoor roept hij de hulp in van Marni Mullens, een tattoo-artist.
Zeker voor lezers met een tattoo zijn er heel herkenbare situaties geschetst.

Eigenlijk is het enige nadeel nu dat ik door de bomen het bos niet meer zie qua spelling van tattoo, getatoeëerde, enz :-)