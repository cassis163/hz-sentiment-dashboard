De man die zijn baas liet verdwijnen gaat over Jack Kempinski. Jack solliciteert voor een baan op de marketingafdeling van een bedrijf die werkzaam is in de chemie. Het sollicitatiegesprek verloopt wat absurd maar Jack wordt aangenomen. Zijn baas Barend is een dominant type die er alles aan doet om zijn eigen carri√®re veilig te stellen. Hij wil Jack dan ook laten opdraaien voor een ernstig zakelijk misdrijf. Jack die echter erg ambitieus is laat dit niet zomaar gebeuren. Hij bedenkt een plan om zijn baas te laten verdwijnen. Welke rol Tom (de broer van Jack) hierin speelt wordt doorheen het boek steeds duidelijker.

De schrijfstijl is in het begin wat verwarrend. Er worden vrij lange zinnen geformuleerd die niet altijd waarde toevoegen aan het verhaal.
Het boek is grotendeels geschreven vanuit het perspectief van Jack. De andere perspectieven in sommige hoofdstukken hoefden voor mij niet. Dit was soms verwarrend om te weten vanuit welk standpunt je een stuk verhaal kreeg.

Op de cover staat er dat het een roman is. Hier heeft het een paar eigenschappen van. Zo krijg je een inkijk in de motieven en beweegredenen van Jack. Echter de benaming psychologische thriller zou ook op het boek hebben kunnen staan.

Je merkte dat de schrijver een achtergrond heeft binnen de bedrijfswereld. Het verhaal lijkt soms absurd maar toch zit er altijd iets van de realiteit in verweven.

Het is een boek die je een kans moet geven. In het begin wil je het misschien aan de kant leggen, maar doe dit niet onmiddellijk. Het vraagt wat doorzettingsvermogen maar halverwege het boek zal je beloond worden. Vanaf dan komt er iets meer spanning in het boek en wordt de schrijfstijl iets luchtiger om te lezen.

Vandaar de drie sterren die ik aan dit boek geef.
Bedankt Hebban en Karakter Uitgevers dat ik dit boek voor een leesclub mocht lezen.