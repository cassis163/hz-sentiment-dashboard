Een prachtig boek waarin wordt beschreven hoe mensen wel of niet kunnen omgaan met een onverklaarbare gebeurtenis. De juristen in het verhaal creëren een nieuw eigen verhaal waardoor het onverklaarbare, los van de realiteit verklaarbaar wordt. Journalisten/media zijn erg gefocust op de emoties, creëren nieuwe stemmingen om zo vat te krijgen op het onverklaarbare. Maar echt interessant zijn de twee hoofdpersonen en een kleine geisoleerde dorpsgemeenschap die de gevolgen van deze onverklaarbare gebeurtenis moeten ondergaan. Oude wonden worden weer open gereten. Een jonge psychiater ondersteund de gemeenschap en doet dit vanuit haar psychoanalytische achtergrond. Een priester is haar bondgenoot en hij zoekt de antwoorden vanuit de mystiek.
Het leest heel vlot en is zeer goed geschreven. Veronesi is een van mijn favoriete schrijvers en ook dit boek was net als 'Kalme chaos' of ' Zeldzame aarden' een genot om te lezen.