Eviander Clovis krijgt de opdracht een stuk te schrijven over de mysterieuze verdwijning van de huisarts in het plaatsje Quisco. De schrijver logeert bij zijn tante die ook toevallig in dit plaatsje woont. Quisco blijkt even mysterieus als de omstandigheden waaronder de huisarts is verdwenen. Er wonen geen kinderen in Quisco behalve Josie, de bijzondere dochter van de verdwenen huisarts. Het boek is een echte 'pageturner'. De beschrijving van de inwoners die allemaal hun eigen geschiedenis hebben en het leven in het plaatsje worden zodanig verteld, dat je goed mee kunt voelen met de hoofdpersoon Eviander, die zelf ook het nodige heeft meegemaakt. De opmerkingen van de bewoners ("Bevalt het je? In ons paradijs zonder toekomst?") zetten niet alleen Eviander aan het denken, maar ook als lezer wordt je op die manier het verhaal ingezogen. De ontknoping is eveneens verrassend. Een aanrader is dit boek zeker, want niets is wat het lijkt.