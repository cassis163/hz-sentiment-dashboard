Dit is het tweede boek rond Somers dat ik gelezen heb en ik moet zeggen dat de humor en de absurde situaties nog meer worden doorgetrokken waardoor je als lezer de indruk krijgt dat Dhooge filmische scenes schrijft die op je netvlies gebrand blijven staan: de nachtelijke opgraving in een tuin, de zoektocht in een doolhoof, de Miss-verkiezing en Somers die uit een vliegmachine springt...! Ook het verleden van de priv√©-detective wordt meer en meer uit de doeken gedaan, soms heel onverwacht (zijn relatie met zijn vader) wat je als lezer weer helemaal op het verkeerde been zet. Kortom, een nog orgineler idee dan SMAK (wie gaat nu op zoek naar een orchidee en riskeert er zijn leven voor?), maar daarom des te verfrissender. Een boek dat langzaamaan openbloeit tot een kleurrijk, onverwacht verhaal. Wel jammer dat het gedaan is tussen Pat en Crols...