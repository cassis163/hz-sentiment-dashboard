In dit geweldige boek geeft de schrijver de prachtige geschiedenis weer van het ontstaan van New York en de belangrijke rol die het toenmalige Nederland hier speelde.
Door veel onderzoek in de archieven en bestuderen van vele oude boeken heeft de schrijver een mooi verhaal uitgewerkt. Hij geeft aan hoe belangrijk de houding van de Nederlanders in die tijd is geweest om een bijzondere gemÃªleerde maatschappij te laten ontstaan. Iedereen was welkom en er was geen onderscheid. Iedereen kreeg een kans een goed bestaan op te bouwen en een stuk land te krijgen en te bewerken.
Uiteindelijk hebben de Engelsen de zaak overgenomen, maar zij zijn niet in staat geweest om de maatschappij fundamenteel Engels te maken en hebben juist de systematiek die er was overgenomen en daarmee was New York zeer onderscheidend tov de andere Britse bezittingen.

Het verhaal is heel goed geschreven en je hebt vaak het idee rechtstreeks getuige te zijn van de beschreven gebeurtenis. Levendig, neergezet in een goed beschreven omgeving. Een genot om te lezen.

We mogen blij zijn dat er zo veel geschreven materiaal uit die tijd bewaard is gebleven, waardoor begaafde schrijvers mooie echte verhalen neer kunnen zetten, die lezen als een spannend verhaal.