In Amagansett vertelt scenarioschrijver (van o.a. The Reckoning) Mark Mills het verhaal van de bewoners van het gelijknamige Amerikaanse vissersdorp, vlak na afloop van de Tweede Wereldoorlog. De soldaten zijn teruggekeerd uit de Europese oorlogsgebieden en de vissers, de oorspronkelijke bewoners, voelen zich bedreigd door de opkomende New Yorkse upperclass in het kustplaatsje.

De spanningen tussen de oude en nieuwe bewoners lopen langzaam op en komen op een dieptepunt wanneer het lichaam van de dochter van een New Yorkse politicus aanspoelt. Politieagent Hollis komt er  geholpen door de Bask Conrad Labarde, oorlogsveteraan en visser  achter dat ze wellicht het slachtoffer is van een misdrijf en niet is gewoon is verdronken. Hij stuit tevens op een mogelijk verband met een eerdere onopgeloste zaak.

Verwacht geen snel, superspannend verhaal, maar laat je langzaam opslokken door het Amagansett van eind jaren veertig. Stapje voor stapje, zeer subtiel weet Mark Mills de spanning op te voeren en geeft hij een emotionele inhoud aan de kleurrijke populatie van het vissersdorp. Na driekwart van het boek is er geen houden meer aan wordt je volledig in zijn greep meegezogen in een bijzondere ontknoping.

Amagansett is een verrassend goed debuut van de Engelse Mills waarbij de term literaire thriller op de omslag niet misstaat!