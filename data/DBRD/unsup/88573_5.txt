Zieke Geesten is spannend en de schrijver(ster) toont lef door een verhaal te schrijven dat voor sommige lezers waarschijnlijk een grens overschrijdt. Alhoewel de schrijfstijl niet een ieder aan zal spreken, heb ik deze roman zonder horten en stoten uitgelezen.
Ik vind het lovend dat Jingo Puff in dit verhaal twee uitersten van menselijke kenmerken laat samenvloeien. Het meest gruwelijke, dood en verderf, tegenover de prachtige eigenschappen van hoop en liefde.
Aangezien ik van deze auteur (nog) geen andere boeken heb gevonden, neem ik aan dat het een beginnend schrijver is. Daarvoor mijn petje af, hij/zij gaat hiermee niet voor het zekere, maar toont met Zieke Geesten een zekere courage.