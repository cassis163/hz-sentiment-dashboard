Mijn eerste ervaring met deze schrijver, hype of geen hype, sommige boeken komen per toeval in mijn bezit. Deze schrijver zogezegd opgepikt bij Dizzie en op Koninginnedag voor 1,- deze titel gekocht, een euro die deze keer toch weer veeeeeel meer waard bleek!!!

Wat voelde ik me dichtbij. Ik hou van verhalen die lijken of ze buiten de realiteit staan (lees maatschappij) maar waarbij je mensen van "binnenuit" mag meemaken. Toru lijkt zich af te sluiten van anderen maar jij als lezer maakt alles met hem mee, je "voelt" hem. Als een schrijver dit zo intens weet over te brengen vind ik het geweldig. Daarnaast omvat dit verhaal nog veel meer: leven, dood, liefde, persoonlijke groei, anders-zijn, maar ook omschrijving/mening van de studentenbeweging, andere schrijvers, muziek.
Nog veel meer titels van Murakami te gaan, gelukkig maar.