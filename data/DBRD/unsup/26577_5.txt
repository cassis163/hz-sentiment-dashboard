Een lekker vlot geschreven boek. Spannend verhaal, actueel over een foute makelaar en zijn klanten. Ook thuis is het niet pluis bij de makelaar, Richard. Zijn vrouw heeft meer dan 10 jaar geleden moeten kiezen tussen haar 'oud geld' familie en hem. Ze koos voor hem omdat ze zoveel van hem hield en ze zwanger was. Nu merkt ze dat hij dingen verbergt en dat haar gezin gevaar loopt door zijn louche zaakjes. Ondertussen gaat Richard verder en verwoest de levens van zijn klanten. The man you love to hate. Hij is glad, maar je voelt op een vreemde manier toch sympathie voor hem.
De personages komen tot leven op papier, je leert ze kennen en bij een aantal krijg je een sterk gevoel. Ik vond Paul echt een vervelende vent en leefde enorm mee met Marlinde die haar wereldje ineen ziet storten.

Hoe het afloopt ga ik niet vertellen.... verrassend!

Het is een debuut, dus echt goed!