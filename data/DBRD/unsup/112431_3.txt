Ik kies een boek altijd uit op de flaptekst. Pakt deze mij niet, dan zou ik het boek al snel laten liggen. Als ik De Krijtman in de boekhandel was tegengekomen dan had ik deze afgaande op de flaptekst absoluut mee naar huis genomen, en ook de opmaak van de voorkant ziet er erg aantrekkelijk (lees mysterieus) uit.

En dan begin je met lezen, oei dat is even wennen. Ik vond het allereerst een ietwat vreemde schrijfstijl, wat chaotisch haast. Daarnaast moet je continue in gedachten houden dat het verhaal zich in meerdere jaartallen afspeelt, het is dus absoluut geen boek om 'even lekker weg te lezen'. Ook was de opbouw wat traag, je krijgt wel stukje bij beetje meer informatie over wat er gebeurd is, maar naar mijn zin ging dit iets te langzaam. Wat ik wel super vind is dat het verhaal van voor tot achter geloofwaardig blijft. Sommige boeken geven je een het-zal-vast-niet-gevoel, maar C.J. Tudor blijft je gevoel van realiteit prikkelen.

Als je een niet zo heel eng boek wilt lezen, maar wel de nodige spanning zoekt, dan is dit het juiste boek voor jou!