Het verhaal is ongelofelijk knap bij elkaar verzonnen en opgeschreven. Het is eigenlijk heel complex, maar daar merk je niks van als je bladzij na bladzij het onzinnige en grappige verhaal van de 100-jarige man blijft volgen. Ondertussen krijg je ook nog een stevige geschiedenisles omdat de 100-jarige man tijdens zijn leven alle belangrijke helden uit zijn tijd ontmoet heeft en de flashbacks daarnaar verwijzen.

Fantastisch vrolijk, gemakkelijk boek dat tegelijkertijd toch niet zomaar een luchtig verhaaltje is.