In dit boek beleef je het verhaal vanuit het perspectief van Stef (Stephen). In het boek Hitte waar je Lynn en Daan volgde heb je al kennis gemaakt met hem. Hij liet daar al zien dat hij een geheim had, in Razend gaat Lis Lucassen hier dieper op in. Stef is altijd boos en geeft zichzelf de schuld van alles wat er is gebeurt in zijn verleden. De emoties die hij zo graag wilde vergeten en onderdrukken kwamen allemaal weer naar boven toen hij Liv ontmoette.

Het andere perspectief waardoor je dit boek leest is dat van Liv. Ze is een meisje dat zelf al genoeg heeft mee gemaakt en zich alles uit het verleden haarfijn herinnert. Liv zoekt bewust contact met Stef, waarom ze dit doet, mag je zelf ontdekken.

Snel kom je er als lezer al achter dat Stef een ander persoon is dan dat hij aan de buitenwereld laat zien. Het fijne is van het lezen in twee perspectieven is dat je een klein beetje van beide personages hun emoties mee krijgt. Misschien is het voorspelbaar, maar ik vind dit de pret niet drukken, Liv en Stef zijn gemaakt voor elkaar. Hoe ze er achter komen en wat er allemaal is gebeurt in hun verleden maakt dit een leuk boek.
Het boek leest vlot weg en is niet heel dik, zelf vind ik dit wel fijn omdat dit verhaal er een is die je ook gewoon lekker ergens los kan lezen. Het is niet perse nodig om eerst Hitte gelezen te hebben want ze lopen niet over in elkaar. Er wordt slechts een paar keer kort naar verwezen maar is niet van belang om het verhaal te snappen.

Lang Verhaal Kort
Een meeslepend en pakkend verhaal waar weer liefde, pijn en verdriet goed aan bod komen. Lis heeft me een brok in mijn keel gegeven die ze steeds weer wist op te roepen. De flashback momenten in het boek geven op een prettige manier het verleden weer en zijn precies op de juiste momenten gegeven waardoor je als lezer geboeid blijft.
Als dit boek in deze cover in paperback uitkomt wil ik deze zeker in mijn kast hebben!