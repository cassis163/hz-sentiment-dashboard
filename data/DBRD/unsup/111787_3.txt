Tonny Crabbe neemt je stapsgewijs mee om een levensgewoonte aan te leren die er voor zorgt dat je nooit meer te druk bent. De korte heldere alinea`s maken dat het boek makkelijk weg leest en dat je de draad zo weer oppakt.

Het boek geeft je simpele handvatten die je makkelijk kan integreren in je dagelijkse leven. Tonny heeft “drukte” onderverdeeld in 3 aspecten die gedurende het boek steeds terugkomen.

Tonny Crabbe richt zich ook op de social media. Dit is natuurlijk een belangrijk item die steeds meer druk legt op ons dagelijks leven. Leg je telefoon maar eens een paar uur aan de kant….. er gebeurd dan echt niks met je… alleen dat je geen druk voelt om weer eens van je vele social media`s te checken.

Nadeel van het boek is wel dat het voornamelijk gericht is op de werkende mensen onder ons. Als je tussen de regels doorleest kun je voor jezelf als je niet werkt er zeker handvatten uit halen.

Een groot pluspunt van het boek is dat Tonny Crabbe elk hoofdstuk afsluit met een samenvatting. Als je iets even snel wel terug lezen is dit een makkelijke manier. Ook is het boek zo opgebouwd dat je per hoofdstuk kan lezen. Je kunt eventueel hoofdstukken overslaan en die een andere keer lezen.

Voor mensen die veel drukte ervaren in hun dagelijks leven geeft Tonny Crabbe zeker handvatten om je een rustig leven te laten leiden. Maar dan moet je wel stapsgewijs je leven gaan aanpassen naar de adviezen die Tonny Crabbe je aanreikt in zijn boek.