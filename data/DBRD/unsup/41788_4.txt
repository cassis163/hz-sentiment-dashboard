Lieve van den Berg woont in Sijbekarspel. Ze ontdekt op de middelbare school hoe boeiend het vak Nederlands is. Wanneer ze gaat werken als activiteitenbegeleidster komt het schrijven weer naar boven. Door de kennismaking met Godijn Publishing komt haar schrijfcarrière in een stroomversnelling. Ze schrijft korte verhalen voor verhalenbundels. Een vervolg daarop is het schrijven van het jeugdboek reizende poefjes waarvoor haar kleinkinderen Jonathan (13) en Lotte (11) haar grootste inspiratiebron zijn.
Tijdens een logeerpartijtje bij oma, komt Pol Grasspriet op mysterieuze wijze in het land van koning Barbaro terecht. Hij wordt gevangen gezet in de kerker van het kasteel waar ook reus Gigantus verblijft, vastgeketend aan de muur. Samen zoeken ze een mogelijkheid om te ontsnappen. Polleke, het zusje van Pol gaat, zonder dat oma het weet, haar broer zoeken en komt in Luilekkerland terecht waar vreemde dingen gebeuren. Zodra Pol ontsnapt is uit de kerker gaat hij samen met de reus en met vogel Gijs op zoek naar een weg om terug te gaan naar oma en onderweg belandt hij in spannende avonturen. Zal het goed aflopen?
De kaft is echt heel mooi en vrolijk.
Het boek is voor kinderen van 8 tot 11 jaar, maar als je het voorleest zou het ook voor iets jonger kunnen zijn. Mijn zoontje van 8 jaar vond het een leuk verhaal, maar er staan wel een aantal moeilijke woorden in die hij niet kende. Ik heb het boek ook gelezen. Ik vind het leuk bedacht alleen jammer dat er wat fouten in staan en de moeilijke woorden die erin staan anders had ik het meer sterren gegeven. Ik mocht dit boek lezen voor leesclub in de boekenkast. Het boek is 6 mei 2017 gelanceerd. Het boek kost €14,95. Er is geen e-book van. Mijn zoontje zegt 4 sterren en ik 3 sterren, dus dan wordt het 3,5 sterren.