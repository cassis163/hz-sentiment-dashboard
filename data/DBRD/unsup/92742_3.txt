Het verstrijken van de seizoenen is een geliefd thema voor prentenboekenmakers. Rotraut Susanne Berner maakte bijvoorbeeld De vrolijke vier seizoenen en in de boeken van Kikker van Max Velthuijs is altijd veel aandacht voor het wisselen van de jaargetijden. De Duitse Britta Teckentrup doet ook een duit in het zakje met Lente, zomer, herfst, winter, dat oorspronkelijk trouwens Tree heet.

Het boek, dat in de Prentenboek Top 10 staat voor volgend jaar, had in de bibliotheek gelijk mijn aandacht. Een boom met prachtig gekleurde bladeren baadt in het maanlicht. Twee vosjes dartelen om de stam en in de takken huist een uil. Door middel van uitsnedes keert de wijze vogel op bijna elke bladzijde terug.

Het boek begint bij de winter. Je ziet dezelfde boom als op de kaft, maar dan bedekt met een laagje sneeuw. In de lente krijgt de boom blaadjes (ik mis eigenlijk een bladzijde dat de boom knoppen heeft) en komen er allerlei dieren uit hun holletjes tevoorschijn. Er komt een nestje in de boom en er gaan appels aan groeien. Teckentrup speelt met kleur om de seizoenen te verbeelden. Ze gebruikt grijs en lichtblauw om de ijzige winter weer te geven. En hoe meer we richting de zomer gaan, hoe feller de kleuren worden, om in de herfst te veranderen in een explosie van rood en bruin.

Lees verder op mijn site