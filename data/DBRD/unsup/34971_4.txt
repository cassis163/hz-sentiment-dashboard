De cover van dit boek is mooi. De persoon in de rode jas, de letters die er groot op staan en dan het water, het heeft een soort rust weer.
Het verhaal:
We worden in het verhaal meegenomen naar de achterhoek, we maken kennis met Suzan De winter die na een schietincident eindelijk terug aan het werk mag.
Ze krijgt onmiddellijk een bizarre zaak toegewezen, een lijk in een paardensportcentrum. Het blijkt om een vrouw te gaan die zwaar is toegetakeld. Samen met haar partner Marc Loeven start Suzan een onderzoek.
Al vlug is de schrik voor meerdere slachtoffers groot. Al snel blijkt dat die schrik niet ten onrechte was. Ook blijkt al vlug dat de dader bij zijn slachtoffers een soort aanwijzingen in een vorm van raadseltjes achter laat samen met zijn antipathie voor de Achterhoek. Het lijkt dat de dader een spel met de politie wil spelen.
Wanneer het team tot de ontdekking komen dat er een aanslag gepland is op het special olympics evenement, gaat Suzan de confrontatie met de moordenaar aan.
Mijn mening:
Het boek begint met de eerste moord, je leest uit het opzicht van het slachtoffer, je voelt mee met het slachtoffer, hoe die zich voelt tijdens de laatste uren. Dit is origineel, je komt niet veel tegen dat je echt een moord meekrijgt vanuit het oogpunt van het slachtoffer.

De rest van het boek is geschreven uit het opzicht van Suzan, je krijgt al lezer het gevoel dat zij je mee op sleeptouw neemt in het moordonderzoek, dat ze jou alles verteld om van gedachten te wisselen. Hierdoor blijft de aandacht van de lezer ook constant bij het boek, je wil mee zoeken, meehelpen, je wil zelf de ontdekking naar de dader doen.

Dit is een leuke manier om een boek te lezen. De spanning in het boek is perfect opgebouwd, wat er ook voor zorgt dat je steeds verder wil lezen.
Ook krijgen we gedurende het verhaal een inkijk in het privéleven van Suzan, waardoor je haar beter leert kennen, je voelt haar gedurende het verhaal ook evolueren. Je krijgt gewoon een duidelijker beeld van haar.

Dit is denk ik een begin van een leuke nieuw personages en misschien wel een nieuwe reeks. Kortom een aanrader om te lezen. Voor wie al boeken gelezen heeft van Corinne Hartman, ja Suzan is de dochter van… het is niet noodzakelijk om de vorige boeken gelezen te hebben, deze is perfect mogelijk standalone te lezen, met dat Suzan hier de hoofdrol in speelt.