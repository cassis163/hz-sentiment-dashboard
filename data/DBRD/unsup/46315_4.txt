De score 4 sterren.
De eerste kennismaking met een werk van deze auteur is een positieve ervaring. Ze schrijft vlot, gedetailleerde beschrijvingen vervelen niet maar zijn een aanvulling voor het verhaal. Het nodigt uit om verder te lezen. De titel van het boek is een minpunt want geeft teveel prijs wat de lezer kan verwachten. De bibliotheek speelt een grote rol maar gelukkig niet de enige locatie in het boek. Het is een beschrijving van een alledaagse gebeurtenis die in het heden plaatsvindt. Het uitgangspunt van het verhaal kan iedereen overkomen en plotse wendingen voorkomen dat het verhaal saai zou worden.
Het verhaal is geschreven vanuit het oogpunt van het hoofdpersonage Autumn hoe zij alles beleeft, de karakters van andere personages worden gedetailleerd uitgeplozen maar hun interne gedachten worden niet weergegeven. Autumn ervaart hun reacties en legt linken maar die hoeft men als lezer niet te slikken. Een tip voor de schrijfster naar nieuwe verhalen toe, belicht een situatie vanuit het standpunt van alle deelnemers.
Het boek heeft een open einde wat de mogelijkheid biedt om er een vervolg op te schrijven want als lezer blijft men met vragen zitten over hoe het verder zal verlopen met het leven van beide hoofdpersonages.