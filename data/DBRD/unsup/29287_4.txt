Souvenir van Marcella Kleine 4 ****Sterren

“Hoe ver zou je gaan om je diepste verlangen werkelijkheid te laten worden?”

Wanneer Susan haar zes maanden oude baby wordt ontvoerd vanuit het kinderdagverblijf, stort de jonge moeder in. Maar wanneer ze foto`s op Facebook ziet van haar dochtertje, zet ze alles op alles om haar kind terug te krijgen. Al moet ze daarvoor naar Indonesië!

Wat vond ik van Souvenir;

Wat een heerlijk boek, je leest heen en weer tussen heden en verleden, en je komt steeds dichterbij de waarheid. De schrijfstijl van Marcella is echt fijn te noemen, het leest enorm vlot en is een erg prettig manier om even lekker te ontspannen in het verhaal. De sfeer is goed neergezet, je waant je helemaal in Indonesië met de bediendes. Maar ook de spanning is goed opgebouwd. Heel langzaam vervolg je je pad naar het plot, tijdens het lezen heb je natuurlijk wel ideetjes want er zijn genoeg mysterieuze persoonlijkheden in het boek. Maar tot het einde toe blijf ik geboeid en word ik toch nog verrast door de wendingen welke het verhaal neemt. Marcella heeft met de onderlinge verhoudingen een goed stel personages neergezet, welke boeien en allen hun rariteiten hebben.

Hoe ver zou jij gaan .. om je kind terug te krijgen? Susan gaat erg ver tot gevaar voor eigen leven en wie kan ze eigenlijk vertrouwen……??