De vervloeking is een roman van Stephen King.
Stephen King woont in Portland, Maine en is een Amerikaanse horrorschrijver. Hij studeerde Engels aan de universiteit van Maine.
Het boek De vervloeking werd in 1984 gepubliceerd door de uitgeverij Luitingh. Stephen King publiceerde dit boek eerder onder zijn pseudoniem Richard Bachman.
Het boek gaat over een advocaat, Bill Halleck.
Hij woonde samen met zijn vrouw en dochter in het kleine stadje Fairview en had een rustig leven. Zijn enige probleem was een beetje overgewicht.
Tot hij op een dag, door onoplettendheid, een oude zigeunerin, Susanne Lemke, aanreed en deze stierf.
Doordat hij een paar goede connecties had, speelde hij het klaar om niet veroordeeld te worden.
In de rechtbank gebeurde er wel iets eigenaardigs. Een oude zigeuner, met weggevreten neus, raakte Bill aan en fluisterde magerder.
Niet veel later begon Bill af te vallen. Angstaanjagend snel vlogen de kilos eraf, hoeveel hij ook at.
Omdat hij en zijn vrouw - vooral zijn vrouw - ongerust begonnen te worden, ging hij naar enkele dokters maar deze stonden voor een raadsel.
Bill begon na te denken en besefte dat de oude zigeuner, die hem na het ongeluk iets had toegefluisterd, een vervloeking over hem had uitgesproken.
Bill wist niet wat hij moest doen, dus hij bezocht rechter Cary Rossington en het hoofd van de politie Duncan Hopley. Zij hadden hem geholpen tijdens het proces. Zij hadden ook rare ziektes: Carys huid werd hard, geel en hij had zelfs schubben. Duncan had heel veel puisten zodat zijn gezicht weggleed door de etter.
Het enige wat Bill nog kon doen, was de zigeuner zoeken en zeggen dat hij de vervloeking ongedaan moest maken maar  dit was makkelijker gezegd dan gedaan.
Het is een zeer spannend boek. Ook al gebeurt er in de eerste helft van het boek niet veel, toch wil je verder lezen. Je begint je vragen te stellen en zo werk je actief mee. Het is een boek dat je in één keer wilt uitlezen.
Het einde is verrassend.