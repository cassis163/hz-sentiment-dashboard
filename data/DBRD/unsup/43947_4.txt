Reeve is een beschadigde jonge vrouw, die bezig is haar leven opnieuw op te bouwen nadat ze ontvoerd en vastgehouden is door een vreselijke man. Na haar bevrijding heeft ze hulp gekregen van een psycholoog die gespecialiseerd is in haar soort trauma. Net als Reeve er een beetje bovenop begint te komen, wordt haar psycholoog geroepen bij een nieuw geval. Tilly is ook vastgehouden en later bevrijd door een engerd, en zij en haar ouders hebben ook hulp nodig. Ze vragen ook of Reeve zou kunnen helpen, als ervaringsdeskundige, om Tilly te laten praten over wat er gebeurd is.
Als Reeve besluit Tilly te helpen is dat een grote stap voorwaarts in haar verwerkingsproces. Tegelijkertijd rakelt het ook vanalles op , en deelt Tilly een afschuwelijk geheim met Reeve. Reeve komt terecht in een loyaliteitsconflict en gaat zelf op onderzoek uit.
Langs de afgrond is een spannende thriller met een heel realistische hoofdpersoon. Haar ontwikkeling staat centraal en geeft het boek veel extra spanning, omdat ook zonder de ontvoering en bevrijding van Tilly er al genoeg met haar gebeurt en gebeurd is. Het verhaal wordt spannend opgebouwd en goed verteld. Carla Norton heeft een fijne schrijfstijl met korte zinnen en veel dialoog. Ook al speelt de dader vanaf het begin een rol, toch blijft het spannend op de politie op tijd zal zijn om hem te stoppen.
Ben erg benieuwd naar het vervolg, Reeve heeft nu al een speciaal plekje in mijn lezers hart!