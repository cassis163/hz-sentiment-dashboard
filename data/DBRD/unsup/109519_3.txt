Op aanraden van een vriendin, heb ik dit boek vorige week meegenomen uit de boekhandel. Tijdens en na het lezen zijn mijn gedachten non-stop aan het werk bij het verwerken van het verhaal, maar met name ook een aantal morele en ethische stukken uit het verhaal. Want wat zou jij doen als je de opdracht krijgt om anderen te elimineren zodat je zelf kunt leven? Zou jij het in je hebben om een anders dood op je geweten te hebben, zodat jij later weer verder kunt met je leven?
Het zijn allemaal gewetensvragen waar je eigenlijk geen antwoord op kunt hebben, tot je zelf op het punt komt wordt waar het letterlijk overleven is: to kill or be killed!

Wat begint als een gewoon verhaal, over een meisje dat ruzie heeft gehad met haar moeder en weggelopen was om af te koelen, eindigt in een ijzersterk verhaal, met plot twists die je niet aan ziet komen. DaniÃ«lle Bakhuis zet een verhaal neer, waar je over na blijft denken, zowel tijdens als na het lezen kun je het verhaal niet loslaten.
Het verhaal brengt verscheidene emoties met zich mee: frustratie, spanning, maar ook het gevoel van vriendschap komt terug. Je leert gaandeweg de personages beter kennen, waardoor het nog lastiger wordt om te bepalen welk personage vermoord zal worden.
Het boek is een echte aanrader!