Het is ongelofelijk hoe deze man kan schrijven zeg. Je denkt hij gaat links en dan gaat ie rechts. Zo onvoorspelbaar, ontzettend knap. Voordat ik aan De Gijzeling begon heb ik De Therapie van Fitzek gelezen. Het is denk ik een kwestie van smaak, maar die vond ik zo vreselijk goed dat ik De Gijzeling eigenlijk een beetje tegen vond vallen. Mijn verwachtingen lagen zo hoog dat het haast onmogelijk was deze te overtreffen. Dan kom je automatisch wat bedrogen uit. Neemt niet weg dat De Gijzeling ook weer een angstaanjagend goed boek is met het aller ontroerendste einde dat ik ooit gelezen heb.

De opbouw van het boek zat prachtig in elkaar. Het begin en het middenstuk lopen mooi in elkaar over en zet je op zo veel punten op het verkeerde been dat je in het eindstuk je jezelf toch wel een paar keer voor je kop kunt slaan dat je het niet aan had zien komen.

Minpunt in dit boek vond ik dat er erg veel (hele erge) 'toevalligheidjes' in het boek zaten. Daar stoorde ik me een beetje aan. Ik wil geen voorbeelden noemen om het gras niet weg te maaien voor de Fitzek-fans die dit boek nog moeten lezen, maar ik denk als je het gelezen hebt dat je weet wat ik bedoel.

Al met al een hartstikke goed verhaal, goed voor 3 sterren!