Veranderingen is het vijfde deel in de Cazalet serie en 20 jaar na het vierde deel geschreven, dat is te merken aan de schrijfstijl. Howard had toen al een hoge leeftijd bereikt maar wilde haar kroniek graag afronden. Het voelt anders tijdens het lezen en niet alleen omdat de personages ouder zijn geworden en er een aantal zijn overleden, maar de mooie verrassende zinnen die Howard eerder gebruikte in haar boeken die ontbreken hier.

Bijna alle personages komen weer aan bod en zo weet je hoe het hun is vergaan in hun leven. Door de korte hoofdstukken zit de flinke vaart er flink in, de verhaallijnen van de personages wisselen elkaar in hoog tempo af. Dat is ook logisch en nodig wat de familie is steeds groter geworden. Af en toe vliegt de schrijfster uit de bocht met onderwerpen die zo in een verschrikkelijke soap passen en irritatie opwekken. Maar ze kiest ook voor diversiteit. Eerst al met de relatie van Syd en Rachel, maar nu ook met het personage Simon, die eindelijk zijn weg vindt.

Afscheid neme is een thema dat met grote regelmaat terug te vinden is in dit deel en dat past ook bij het laatste boek, want we nemen hiermee afscheid van de Cazalet familie die zelf ook afscheid moeten nemen van hun jeugd. Alles veranderd. Het is een deel met uitersten, maar door de zorgvuldige opbouw weet Howard haar Cazalet kroniek mooi af te sluiten. De personages maken keuzes, soms gedwongen door de omstandigheden, maar als lezer weet je dat ze het wel gaan redden met elkaar.

Ging ze qua onderwerpen halverwege even uit de bocht, Howard maakt alles goed met het afsluitende kerstfeest op Home Place. Daarin zit alles, de liefde voor familie en de toekomst van hen allen en zorgt voor een mooi einde van deze enerverende leeservaring. Veranderingen is daarmee een waardige afsluiter van een mooie serie boeken over een bijzondere familie.