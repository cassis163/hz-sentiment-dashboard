Verboden tranen is het vervolg van Virtuele Tango het eerste deel heb ik nog niet gelezen maar staat in middels op mijn to read lijstje. Het boek is goed afzonderlijk te lezen alleen in het begin wordt er verwezen naar het vorige deel.

In de proloog begint het gelijk met een moord die nogal aangrijpt te meer omdat zowel de dader als slachtoffer nog jong zijn.
Sanne en Luca de rechercheurs worden op een vermissingszaak gezet terwijl ze hier mee bezig zijn komen ze in aanraking met een nieuwe zaak wat meerdere lijken in een tuinhuis betreft.
In de loop van het verhaal wordt steeds meer duidelijk over de lijken en de verbintenis met Sarah. De manier waarop de verhalen samen komen is prettig lezen en er gebeuren een hoop dingen. Je blijft dan ook geboeid tot het einde.Het verhaal is vlot geschreven en leest lekker weg. Het einde is op sommige punten voorspelbaar maar niet storend en ook wel verrassend. Op het eind waren er helaas stukjes die ik niet echt geloofwaardig vond overkomen. Dit had echter niet zo'n invloed op het verhaal voor mij dat ik het boek daardoor slechter vond. Ik zal het vervolg en het voorgaande boek dan ook gaan lezen.


Het verhaal speelt zich af in twee verschillende schrijfstijlen het verhaal van Sarah waar de ik vorm in gebruikt wordt en het verhaal van Sanne Philips wat hier verteld wordt. Tevens komen er stukjes in voor wat door de moordenaar wordt gedacht. De schrijfstijl die wordt gebruikt vond ik erg prettig en fijn lezen. Een minpuntje vond ik echter dat bij sommige hoofdstukken er een tijdsaanduiding wordt gegeven naar het verleden en dat dit niet gebeurt bij de sprong terug naar het heden. Hierdoor ontstond af en toe verwarring die uiteindelijk binnen een alinea meestal wel weg was maar toch was het niet prettig met het lezen.

Conclusie het is een spannend boek met onverwachte wendingen. De verhaallijnen komen goed samen en leest lekker weg. Ik zou graag in het laatste deel zien dat je toch wat meer over de rechercheurs te weten komt anders hadden het net zo goed in ieder boek andere rechercheurs kunnen zijn. Op dit moment weet je niet veel van ze en dat vind ik toch wel jammer.
Maar het boek is zeker wel aan te raden om te lezen ben benieuwd naar het eerste en laatste deel.