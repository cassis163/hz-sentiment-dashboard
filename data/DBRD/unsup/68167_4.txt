Themas als geheime verhoudingen, de dood, pesten en de financiële crisis, terug te vinden in het personage Gardar die ooit een grof geld verdienende effectenhandelaar was en nu werkloos is. Die niet meer wist wat te doen en nu plots zijn volle overgave gaf aan het plan een vervallen huis te renoveren. Ook terug te vinden in dit boek is het thema van verdwenen mensen wat hier zeer mooi wordt beschreven tot een verhaal. Het vertelperspectief in het boek ik vergeet je niet is het personele vertelperspectief.

Het boek is heel duidelijk gestructureerd. Twee verhaallijnen wisselen elkaar steeds af. Deze verhaallijnen ontwikkelen apart maar tegen het einde van het boek komen deze twee op een niet voorziene manier samen. Ieder hoofdstuk wordt geëindigd met een spannende of griezelige wending in het verhaal. Hierdoor wordt het boek een echte pageturner.

Wat het boek bijzonder maakt, is de manier hoe Yrsa Sigurðardóttir het bovennatuurlijke en een verklaarbare wereld op een geloofwaardige manier bij elkaar brengt op een erg spannende manier.

Een vraag die je je wel kan stellen bij dit boek is of er inderdaad bovennatuurlijke wezens zijn zoals geesten. Het is iets dat in onze wereld nog steeds niet bewezen is maar enkel over wordt gespeculeerd. En deze schrijfster slaagt er uitzonderlijk goed in om een geloofwaardig verhaal te maken met bovennatuurlijke aspecten.

Ik denk dat het boek voor iedereen te lezen valt, maar dat het voor ouders extra pakkend zal zijn omdat in het boek twee kinderen vermist worden en er ook nog een aantal pakkende gebeurtenissen zijn met kinderen. Maar echt een bepaald lezerspubliek heeft het boek niet denk ik.