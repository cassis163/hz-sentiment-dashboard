Eerlijk gezegd heb ik weinig films en series met Isa Hoes of Antonie Kamerling gezien, maar ik was wel benieuwd naar dit boek door mijn interesse in, en ervaring met, psychische ziektes. Ik vind het een boek dat erg vlot weg leest. Het is wat dat betreft makkelijk geschreven, en ik vind dat Isa Hoes een fijne schrijfstijl heeft. Een groot deel van het boek gaat over haar carri√®re in de theater- en filmindustrie, en die van Antonie. Als je daar weinig interesse in hebt, kun je dat als een nadeel zien. Zelf vond ik het wel leuk om te lezen en het geeft het boek meer body. Dat het een zware tijd was met Antonie, maakt het boek wat mij betreft goed duidelijk. Zijn manische periodes en zijn diepe depressies hadden veel invloed op hun leven en Antonie worstelde erg met zichzelf en zijn omgeving. Ik vind het ontzettend naar hoe het met hem is afgelopen. Ik vond het interessant om te lezen wat er achter de schermen speelde en waar ze doorheen gingen. Wat mij betreft een aangrijpend, heftig en ontroerend boek. 4*