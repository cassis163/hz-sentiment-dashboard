Voor je weggaat gaat over Zoe die haar man Ed verliest door een ongeluk. Hij loopt 's ochtends boos de deur uit, de relatie van Zoe en Ed staat al een tijd onder grote spanning. Zoe is diep verdrietig na het overlijden van haar man en heeft daarnaast spijt van hoe ze de afgelopen periode met elkaar om zijn gegaan. Ze is bang dat Ed niet wist hoeveel ze nog steeds van hem hield. En dan krijgt ze misschien de kans om hem dat alsnog duidelijk te maken..
Voor je weggaat begint heel heftig met de omschrijving van de periode direct na de dood van Ed. Dit stuk raakte mij meteen.
Helaas komt de rest van het boek niet meer zo binnen, ik vond het een leuk boek wat makkelijk weg leest en door de omschrijving van de relatie tussen Zoe en Ed geeft het een vrolijk gevoel.
Naast Zoe en Ed komen er nog meer personages in het boek voor, zoals de moeder van Ed en een vriendin van Zoe. Deze personages blijven naar mijn mening wat vlak en hadden verder uitgediept kunnen worden.
Het einde van het boek vond ik wat makkelijk.
Alles bij elkaar een lekker boek om te lezen en niet te veel bij na te denken, maar niet een de me echt bij zal blijven terwijl het heftige thema van het verliezen van een geliefde en spijt over hoe je dingen aangepakt hebt, dat wel in zich heeft.