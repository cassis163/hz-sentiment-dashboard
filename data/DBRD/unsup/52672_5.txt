Eindelijk ook begonnen aan de hype van deze serie. Ik was eerst bang dat het boek tegen zou vallen juist omdat ik er zoveel over had gehoord maar ik moet zeggen het is lang geleden dat ik een boek niet meer weg kon leggen. Ik vond het heerlijk om elke keer in het boek weg te duiken en mezelf mee te laten voeren naar de zoektocht naar het verleden van Maia. Sommige delen vond ik ook echt meeslepend, romantisch en ook wel triest. Ben heel erg benieuwd naar het tweede deel vooral omdat ik ook graag meer zou willen weten over Pa Salt en de mythe van de zeven zussen.