Dankzij Melissa heb ik haar thriller ‘In Onschuld’ kunnen lezen. Voor mij was het tevens het allereerste boek wat ik las van deze schrijfster, terwijl zij toch al een tal van boeken heeft geschreven die mij ook boeiend lijken. Zo schreef zij onder andere de fantasyreeks Jeremy Jago die mij erg leuk lijkt en de VT-thrillerreeks.

Dit verhaal gaat over de 31-jarige Yara, die zonder zich ook maar iets te herinneren wakker wordt in haar eigen achtertuin onder niet al te beste omstandigheden. Wat is er gebeurd, hoe en waarom? En wat heeft dit met haar verleden te maken? Samen met een oude bekende hypnotherapeut gaat zij op zoek naar de antwoorden. Maar is dit wel wat ze zich wil herinneren en wil ze hier echt opnieuw doorheen qua gevoel en beleving..?

De afwisseling in heden, verleden en perspectief van personages geven het verhaal vaart en houden de spanning hoog. De schrijfstijl leest gemakkelijk, soepel en is vrij van ingewikkeld taalgebruik of ellenlange zinnen. De personages zijn op zich goed uitgewerkt en hebben duidelijk eigenheid. Wat ik vanuit persoonlijke visie en ervaring minder vond was het gebruik van hypnotherapie in het verhaal. Dit kwam op mij niet geheel realistisch over. Ik denk dat dit boek zeker geschikt is voor een grote doelgroep en velen leesplezier verschaft.

Ik geef dit boek 4 sterren.

Spanning: 8
Plot: 8
Leesplezier: 8,5
Schrijfstijl: 7
Originaliteit: 7,5
Psychologie: 6,5