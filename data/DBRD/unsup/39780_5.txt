Dit boek geeft een fantastisch beeld van een tragisch tijdperk: de periode begin 20e eeuw tot het begin van de 2e wo.
Stefan Zweig schetst het Oostenrijk van begin vorige eeuw, de aanloop tot de 1e Wereldoorlog en vervolgens de aanloop naar de 2e Wereldoorlog. Hij doet dat met een geweldige stijl: mooie zinnen, veel gevoel. Bijzonder aan het boek zijn ook de vele ontmoetingen die hij heeft met bekende persoonlijkheden: van Walther Ratenau, via Richard Strauss tot aan Freud. Fascinerend.
Een boek dat tegelijk ook een waarschuwing is: laten we het kostbare goed van democratie en vrijheid tot elke prijs verdedigen!