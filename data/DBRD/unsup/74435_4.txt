15 apr 2013
Geen bakvisliefde, geen gewillig meisje of complexe jongeman op zoek naar de grote liefde maar een vrouw, op jonge leeftijd al weduwe, die met enige jaloezie een verliefd stel ziet, een dagboek vindt en er enkele bladzijdes heimelijk in leest.

Meer is er niet nodig voor L. Marie Adeline om S.E.C.R.E.T te schrijven.



Een heerlijke roman over Cassie die haar eigen seksuele fantasieën gaat realiseren, het is niet alleen een wervelende weg naar onbevreesde en aantrekkelijke seks maar ook een weg naar zelfvertrouwen en zelfbewuste keuzes. Langzaam durft Cassie weer te dromen en heeft ze verwachtingen voor de toekomst.



L.Marie Adeline schreef met S.E.C.R.E.T. een volwassen boek over een ‘gewone serveerster’. Schrijfster Adeline beschrijft een flinke dosis erotische avonturen met soms een vleugje glamour, soms zijn haar beschrijvingen hilarisch maar er past ook ontroering en medeleven.



Aan het einde van S.E.C.R.E.T lijkt er een happy-end in het verschiet maar dan zorgt Adeline nog voor een totaal onverwachte twist en is het smachtend wachten op het vervolg over het bewogen leven van Cassie.



De paars met goud getinte cover heeft de uitstraling van geheime luxe, een S.E.C.R.E.T