Een man wordt dood gevonden in zijn eigen huis, en blijkt al 4 maanden overleden te zijn zonder dat iemand in het dorp dit heeft gemerkt.

Het verhaal wordt verteld vanuit een wisselend perspectief, tussen William Wisting, de politie inspecteur en zijn dochter Line, die journaliste is. Line wil een verhaal schrijven over de eenzaamheid van de mens, dat het voor kan komen dat iemand maandenlang dood in huis ligt, maar niemand dit is opgevallen.

Dan wordt er nog een lijk gevonden en begint er een zoektocht naar de mogelijke overeenkomsten.

Dit was mijn eerste ervaring met de schrijver JÃ¸rn Lier Horst, die door zijn achtergrond bij de politie een naar mijn mening waarheidsgetrouwe weergave schetst. Het verhaal leest makkelijk weg door de korte hoofdstukken, al moest ik in het begin er wel even aan wennen.

Het verhaal wordt langzaam opgebouwd, met de nodige sfeerimpressies. Wanneer beide verhaallijnen van vader en dochter samenkomen begint de spanning zich op te bouwen tot een bijzonder slot.

Ik had niet het idee dat ik veel had gemist doordat ik de andere boeken uit de serie niet had gelezen, dus de boeken kunnen prima los van elkaar gelezen worden.