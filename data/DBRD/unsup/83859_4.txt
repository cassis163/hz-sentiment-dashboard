Een vlag met ‘KLAAR’ en een lijk op een open plek in het bos. De intuïtie van Isabel geeft haar een akelig gevoel, het lijk staat in de spotlights. Als adviseur voor de recherche gaat Isabel opzoek naar de dader.

Je maakt kennis met Isabel Dieudonné, specialiste postmortale zorg en ex-rechercheur en met haar twijfels. Is Isabel wel geschikt voor dit advieswerk? Achtervolgt met deze gedachte wordt Isabel geconfronteerd met een Whatsappje met de mededeling ‘sister of a killer’. Twijfels op elk terrein overvallen Isabel. Al geluk kan Isabel enerzijds rekenen op Harry, die haar de tijd en vertrouwen geeft als vriend. Anderzijds vindt Isabel in het team aansluiting zeker met Damon, Sven, Peter,...

In het boek komen talrijke personages naar voren die betrokken zijn in het onderzoek naar de dader of Isabel omringen.
Maar krijgt het team de dader te pakken of hebben ze ondertussen te maken met een seriemoordenaar?

Mariska Overman neemt je mee via verschillende verhaallijnen, vanuit verschillende perspectieven, in dit spannende verhaal van de zoektocht naar de dader. De overdaad aan personages in het boek verlangen naar een zeer aandachtig lezer (misschien komt dit doordat ik het eerste boek Hoofdzaak niet gelezen heb). Je wordt meegetrokken in de twijfels van Isabel, zowel in het onderzoek als in haar eigen leven. Onverwachte wendingen stellen je uiteindelijk de vraag is dit boek VOLTOOID of komt er nog een vervolg?

Bijkomende informatie? Lees zeker de leesclubdiscussie bij dit boek op Hebban.nl.