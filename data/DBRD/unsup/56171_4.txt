De krachtige dialogen die ervoor zorgen dat je quasi zelf tussen de personages zit zijn maar de top van de onderlinge kracht van deze roman. Naarmate je verder meegezogen wordt in dit onwaarschijnlijke verhaal krijg je de ene mokerslag na de andere te verwerken. Je beseft het pas nadat je dit boek uit hebt en er nog dagen nadien over nadenkt. Het wonderlijke geloof in zijn eigen visie van Sam, de verliefde afhankelijkheid van Nina, de gerechtvaardigde wrok van zijn zus Aida die liever zijn lot had ondergaan, de verbeten gelatenheid waarmee Sam zijn moeder haar leven lijdt zijn slechts illustraties van de verplettering van het ongeloof die je overkomt als je deze roman in een ruk hebt uitgelezen! Alleen maar over de mogelijkheid dat dit je zou overkomen zet al je nekharen rechtop. De echte reden waarom je dit boek moet lezen hou ik liever voor mezelf...
http://www.boekensite.gent/node/116