Bezeten van mij. Mijn eerste Nicci French-boek. Nee, dit is niet een spectaculair moeilijk boek en god nee, echt vreselijk spannend wordt het nooit. Wie boeken leest van Val McDermid of Mo Hayder kan even wat verstand aan de kant leggen om dit boek te lezen. Geen ingewikkelde woorden, geen moeilijke wendingen, verhaallijnen. Heel simpel, maar o zo goed. Ik heb erg veel moeite gehad het boek naast me neer te leggen. Je wilt het gewoon uithebben, verder lezen, de laatste blz. bekijken. Het is een ware page turner voor op het strand te lezen als vakantieboek. Gemakkelijk verteerbaar en niet bloederig. Heb er echt van genoten al vind ik persoonlijk De bewoonde wereld nog heel wat beter. Nu ja, de vakantie is voor mij achter de rug en heb er nog nooit zo moe uitgezien. Dat komt ervan als je French leest tot 03.00u 's nachts. Niet aan te doen. Volgens mij geen boeken om aan de kant te leggen. "Bezint dus eer ge begint." Ik ga ze ongetwijfeld allemaal lezen. Ik ben fan!