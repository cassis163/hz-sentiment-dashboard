De zoektocht naar Madeleine Merano, geschreven door Pauline van Munster, verteld het verhaal van veel personen. Abel, een jonge journalist, die de verdwijning als excuus gebruikt om naar zijn vader te zoeken op het prachtige, fictieve eilandje Fortuna. Waar het intussen wemelt van de journalisten en fotografen, allen op zoek, maar ieder naar iets anders. We maken kennis met de moeders van Abel, die elkaar twintig jaar geleden op het eiland hadden ontmoet. Met Manolito, een enigszins vreemd jongetje met een rijke en lieve vader en moeder. Manolito heeft een eigen auto met chauffeur, Fyrgil. Dan hebben we nog de rechercheur die de zoektocht naar Madeleine leidt, Brigitta. Ook zij heeft haar eigen moeilijkheden, hoofdzakelijk met haar dominante vader. Verder is er nog Wuliton, een rasechte indiaan. Hij was in zijn jeugdjaren op het eiland terecht gekomen en probeert daar te leven naar zijn eigen normen. En ook hij heeft het niet altijd even gemakkelijk. Niet iedereen vindt op het eiland waar hij naar op zoek is. Maar de beschrijving van alle gebeurtenissen, de karakters van de personages, en ook van het eiland zelf, zijn wonderschoon. Je zou wel een kijkje willen nemen op dat prachtige stukje natuurschoon.