Het verhaal speelt zich ongeveer 50 jaar geleden af. Je komt terecht in een dorpje in Amerika.

Jamie Morton is nog maar een jaar of 6 oud als hij voor het eerst Charlie (Charles) Jacobs ontmoet.

Hij is de nieuwe predikant van de kerk. Charlie en Jamie hebben een bijzondere vriendschap.

Al snel komt Jamie erachter dat Charlie experimenteert met elektriciteit. Jamie vindt dat machtig interessant! Na een zeer tragische gebeurtenis verandert Charlie. Ten goede of ten slechte?

Je volgt Jamie in zijn verder leven.  Hij groeit op, word rockster en raakt verslaafd aan Heroïne.  In dit verhaal wekt het je nieuwsgierigheid op. Je moet gewoon weten wat ‘het gevoel’ toch is wat je krijgt door dit verhaal. Het zet je ook goed aan het denken. Kan er zoiets bestaan, zo’n grote kracht? Bestaan er wonderen? Wat betekend Revival nu echt? Of kun je dat niet in een zin meer samenvatten na dit verhaal? Je ziet mensen van hun geloof vallen in dit verhaal. Maar anderen zie je juist hun geloof weer omarmen. Het plot is krachtig en geeft je wel de King Horror Kriebel die je zoekt. Het is niet wat je van hem verwacht, spannend en vol horror. Het is meer een mysterie, dit verhaal! Dit is echt een boek wat je nieuwsgierigheid triggert. Maar wil je het antwoord uiteindelijk wel weten? Dat is wat Jamie zich ook afvraagt.
Ik kon mijn nieuwsgierigheid niet bedwingen in ieder geval.
Of ik tevreden ben nu ik het antwoord weet, na het plot, laat ik maar even in het midden. Ik moet zeggen dat ik er niet over na wil denken eigenlijk. Net zoals zoveel mensen met mij. Je bent nieuwsgierig en wilt het weten, maar eigenlijk ook helemaal niet. Lol, ik besef dat dit waarschijnlijk heel vaag klinkt, maar je moet het boek lezen om te begrijpen wat ik bedoel. Er zijn gewoon dingen die je niet wilt weten, dat leer je van Jamie Morton, zeker weten! Ik geef het boek een 7,5. Wat neerkomt op 3,75 sterren, afgerond naar 4 sterren dus!