Bij heel veel namen denk je: “oh ja, dat weet ik nog’. Bij andere namen ben je blij dat je niet van hun bestaan wist. Er staan criminelen in, die je echt niet op straat wilt tegenkomen.

De moord op Pim Fortuyn is iets waar Nederland het nog steeds over heeft. Volkert van der G, mag dan ook niet ontbreken. Ook de moordenaar van Theo van Gogh. Joran en de zaak Holloway. En er zijn er nog zoveel meer, die je meteen weer herkent. Ik had dat erg bij de moordenaar van Marion en Romy. Dit kwam toentertijd heel dicht bij. Omdat de moordenaar een bank overviel, hier niet ver vandaan. En de ouders van Marion waren altijd op zoek naar hun dochter en kleindochter.

Het boek bestaat uit verschillende onderdelen. De criminelen staan genummerd van 1 t/m 100.
Het topic: hoe liggen ze erbij? – gaat over de geliquideerde criminelen. Maar er zijn bijvoorbeeld ook gangsterliefjes, criminele kickboxers, criminelen in de getuigenbescherming en de vrouwenvleugel. De vrouwen in het vrouwenvleugel topic zijn echt geen lieverdjes. Ik las dit topic steeds en dacht: ‘Jeetje wat een harde vrouwen, voelen ze dan niks?”’. Maar dit had ik met andere criminelen ook heel vaak. Dit boek laat je niet in de koude kleren zitten. Het is echt heftig en ik moest af en toe even pauze nemen. Toch wil je weten wie er allemaal nog meer in voorkomt. Het laat je ook niet echt meer los. Veel nummers in deze top 100, waren vrienden/ kennissen van elkaar of hebben ooit samengewerkt. Dat viel mij echt enorm op!
Kindermoordenaars, drugsdealers, pedofielen en seriemoordenaars.
Het is een supercompleet boek. Ik mis echt helemaal niets in dit boek.

Dit is echt een top 100, met criminelen uit Nederland. En ook de Belgische criminelen ontbreken niet.
De top 100 is gemaakt door een groep misdaadjournalisten. Je kon op de Crimesite ook aangeven wie jij de grootste crimineel vond. Deze uitslag is meegenomen en zo is deze top 100 ontstaan.
5 sterren*****