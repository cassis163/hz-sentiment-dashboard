Lam, een titel waarbij je niet direct weet welke betekenis van toepassing is op het verhaal.
Bedert neemt je mee in het leven van Lucia die duidelijk niet ongeschonden door haar jeugd is gekomen. Flashbacks geven inzicht.
Je bent als lezer getuige van een 'lamgeslagen' vrouw die probeert haar leven onder ogen te komen. Een lange zwarte tunnel waarin steeds iets vaker licht schijnt. Zal zij het licht aan het einde van de tunnel zien? Zal zij een toekomst vinden?
De volwassen Lucia pakte mij niet. Ik kwam niet onder haar huid. De flashbacks waren juist weer prachtig en aangrijpend.
Zeer goed debuut.