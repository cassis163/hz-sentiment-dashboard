Verdwaaltijd is een roman van schrijfster en literair journaliste Kathy Mathys. Hoofdpersoon is Marcia, gescheiden en moeder van een tienerdochter, woonachtig in Brussel. Op een feestje leert ze de Amerikaanse schrijver David kennen, waar ze een relatie mee krijgt. David is nog altijd op zoek naar zijn ex-vriendin Kay, die jaren geleden van de aardbodem verdwenen lijkt te zijn. Haar verdwijning lijkt een obsessie voor hem te zijn. Daarnaast maken we kennis met Marciaâ€™s vriendin Emma, van wie haar ouders en zus zijn overleden. Haar man heeft geen contact meer met zijn vader, maar Emma laat hem stiekem toch kennismaken met zijn kleinkind. Ook ontmoet ze de jonge kunstenaar Ben voor wie ze poseert en met wie ze een relatie begint.

Er komen veel personages voor in dit boek en het perspectief wisselt voortdurend, waardoor de lezer de aandacht er goed bij moet houden. Het is een mooie manier om de informatie geleidelijk aan in delen op te dienen en de spanning vast te houden. Ook staan er fragmenten uit het manuscript van David tussen die steeds stukjes van de sluier oplichten.

Kathy Mathys heeft een mooie schrijfstijl en is goed het beschrijven van de omgeving en sfeer. De geuren en kleuren, de schoonheid en troosteloosheid, alles wordt mooi neergezet. De veelheid aan personages had wat minder mogen zijn, want niet alle personages voegen echt wat toe en het maakt het soms onnodig ingewikkeld om te volgen. Verdwaaltijd is een boek wat aanzet tot overdenken en wat leidt tot discussie.