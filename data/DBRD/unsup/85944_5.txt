Tulpenliefde van Femke Roobol.

Deze historische roman is het eerste boek dat ik van Femke Roobol lees.
Voordat Tulpenliefde uitkwam heeft zij nog drie andere romans geschreven en wel: "de laatste winter, springtij en tropenjaren.

Tulpenliefde speelt zich af in 1635 tijdens de Gouden eeuw in de stad Haarlem. Hester Falliart is de hoofdpersoon en droomt van een eigen atelier, waar zij haar eigen schilderwerken kan maken.
Hester heeft jaren bij haar oom in Leiden gewoond en daar een opleiding voor schilderes gehad. Hier gebeurd iets en zij vertrekt naar Haarlem waar haar vader woont. Tijdens de pest verliest Hester haar vader. Gelukkig overleefd zijzelf het en ontmoet een andere vrouwelijke schilderes Judith Leyster genaamd. Judith is de eerste vrouwelijke schilder. Tussen beide ontstaat een zeer bijzondere en grote vriendschap.
Als Judith gaat trouwen en naar Amsterdam vertrekt, blijft Hester alleen achter. Kort daarop trouwt ook zij, maar tijdens dit huwelijk gebeuren er allerlei minder leuke dingen.
In die tijd ontstaat de tulpenmanie en maakt Hester een plan om haar huwelijk toch te redden. Maar zal dit gaan lukken?
Tijdens het lezen zie je haar de schilderijen maken en tijdens dat Hester door Haarlem loopt zie je alle huizen en delen van de stad voor je ondanks dat ikzelf totaal niet bekend ben in Haarlem. De beschrijving hiervan is zo duidelijk.
Femke Roobol heeft dit boek op een erg prettige en mooie manier geschreven en het leest dan ook zeer fijn. Ik kan nu al zeggen dat ik zeker haar andere boeken zal gaan kopen en lezen.
Van mij krijgt het boek dan ook 5 sterren.