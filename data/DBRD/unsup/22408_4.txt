De real meal revolutie heb ik gewonnen via de winactie hier op Hebban. Ik heb al diverse dieten uitgeprobeerd maar geen enkele is mij tot nu te bevallen. Ik weet van mijn beweeg/voedingscoach dat ik te veel koolhydraten binnen krijg maar ik heb moeite om mijn dieet goed te kunnen aanpassen. Dit boek stond op mijn verlanglijstje en daarom heb ik toen met winactie mee gedaan.
Ik heb het boek inmiddels doorgelezen en ben nu langzaam mijn eetpatroon aan het aanpassen. Ik was erg sceptisch over het feit dat je met alleen een goed ontbijt het zou kunnen redden tot aan het diner. Maar het kan echt heb ik inmiddels gemerkt.
Toch is het nog best lastig om deze leefstijl in mijn dagelijkse leven in te voeren. Ik ben een echte brood eter en helaas heb ik op mijn werk niet de mogelijkheid om eten klaar te maken. Ik probeer zoveel mogelijk de groene lijst aan te houden en dan kom je al een heel eind.
Kortom, het boek dient heel goed als basis om je leefstijl om te gooien zonder dat je honger hoeft te hebben.