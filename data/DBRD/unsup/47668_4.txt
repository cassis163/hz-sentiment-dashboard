Nooit geweten dat Matthijs van Nieuwkerk zo gefascineerd is door Charles Aznavour. De korte columns die hij in de loop der jaren over de Franse chansonnier schreef, zijn nu verzameld in een boekje. Het staat vol met leuke, grappige en soms ook ontroerende anekdotes, natuurlijk in de eerste plaats over Aznavour, de grootste zanger die ooit geleefd heeft, maar indirect ook over Matthijs en hoe hij onder de douche wakker wordt met zijn dagelijkse portie Azna.