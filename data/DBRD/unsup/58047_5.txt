{ “ Duisternis. Totale duisternis. Maar ik stierf niet. Nee hoor. Het Beest tartte me. Het liet me leven. Het beest fluisterde: Je zult voor altijd bij me blijven, voor altijd..”}

De elementen:

De cover ziet er bijzonder en pakkend uit. Dit komt door de vormgeving en de felle kleuren. Door de foto van de bergen spiegelbeeld te draaien, krijg je een mooi beeld. Een soort uitkijkje. Met wat fantasie lijkt het nu de ingang van een grot of de bek van een groot beest. De titel geeft wel een verwachting, gezien het kaft zo mooi oogt. De hoofdstukken hebben geen nummering, maar een soort thema-titel, waar het hoofdstuk dan over gaat. De leestijl/ schrijfstijl is in de ik-vorm. Persoonlijk moet ik hier altijd aan wennen, gezien ik 3e persoon soms beter vind lezen. Maar het verhaal leest vlot weg. Enig hinder van teveel “ik” heb ik niet ervaren. Het boek is een grote vertelling vanuit Salinger, met de nodige flashbacks voor meer diepgang. Zo vertelt hij over de jonge Salinger met Mike, over de getrouwde Salinger en over de Salinger na het drama.

Mijn mening over het boek:

Het allereerste begin, een soort flashback blijkt, leest heel spannend en vlot weg.. Dan gaat het boek beginnen en lezen we over Salinger en zijn vriend Mike: samen vormen zij de Road Crew. Tijdens dit stuk dacht ik nah, waar gaat dit nu naar toe. Voordat je dan zou stoppen, neem je even pauze, haal je adem, en ga je weer door. Dat heb ik ook gedaan. Want met dit Road-crew gedoe, wist ik echt niet waar het verhaal naar toe ging. Salinger vertelt eigenlijk een stuk van zijn levensverhaal, en dit moest er ook in. Lezen is soms net een drie-gangen-menu: Een klein aperitief, dan het hoofdgerecht en dan komt het toetje. Zo is dit boek eigenlijk ook: een intro waarbij ik dacht, ok. Dan het hoofdgerecht. En komt de lezer er goed in. Naarmate het boek vordert, krijgt het verhaal meer vaart en blijken zaken toch niet zoals ze zijn. En dat is heel knap bedacht. De plot is veelzijdig en mooi bedacht. Ook ingewikkeld, een aantal zaken komen samen, dus je moet er wel bijblijven.

De lezer kan goed aanvoelen, dat de schrijver een leraar is. Hij is zeer grondig te werk gegaan. Beschrijft het verhaal en omgeving goed. En daarbij komt nog, dat hij kennis heeft van de Alpen. Het boek komt als een film aan je voorbij. Een zeer knap en realistisch debuut. Erg van genoten.
Gewaardeerd op 5 sterren.