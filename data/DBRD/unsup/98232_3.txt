Ik geef toe, ik heb een hele poos over dit boek gedaan. Ik had een tijd geleden al een begin van 150 pagina's gemaakt, maar het verhaal kreeg me maar niet te pakken. Tot ik onlangs een challenge las die lezers aanspoorden om boeken die niet uitgelezen zijn, toch uit te lezen. Dus gaf ik dit eerste deel van de millennium-trilogie nog een laatste kans. Op nog geen week tijd had ik het boek verder uitgelezen. Het verhaal kreeg me niet helemaal te pakken, maar toch kon ik niet helemaal stoppen met lezen. Ik gleed er zowaar in, en voor ik het wist was ik op het einde van het boek.
Kort samengevat vind ik het geen hoogvlieger en begrijp ik de hype niet helemaal, maar een slecht boek was het ook z√©ker niet. Ik heb er, na een moeizaam begin, toch veel plezier aan gehad.