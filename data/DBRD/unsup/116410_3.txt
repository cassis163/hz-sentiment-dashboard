Na het lezen van het spannende verhaal De nacht van de kraaien keek ik uit naar het boek Reigers vlucht. Sophie Lucas is een goede schrijfster, maar ze stelde mij teleur. Je volgt het verhaal van de dochter van de keizer Mei Lin. Hoe ze betrokken raakt in een complot om de troon en hoe ze alles kwijtraakt. De sfeer heeft ze goed getroffen. Een Oosterse sfeer, je waant je zo aan het hof van een Chinese of Japanse keizer, maar wel met een Westerse toon. De hoofdfiguren reageren te Westers. Dat is niet storend voor het verhaal. Het maakt het wel tot een goede mix tussen Oosterse sferen en aankleding en Westerse ideeÃ«n en idealen. Maar wat ik miste in het verhaal is meer mysterie en verwondering. De gave van Cang Lu had meer aan bod kunnen komen. Ik miste echt het fantastische element in het verhaal. Nu is het vooral een verhaal geworden van verwikkelingen aan het hof, machtsstrijd, een vlucht met ontberingen, en dan de eindstrijd. Zeker op het eind komt er actie, maar dit verhaal had zo geplaatst kunnen worden in het verleden van onze wereld. Sophie heeft de figuur Cang Lu, een kind dat behept is met gaven, opgevoerd. Maar ze heeft Cang Lu niet genoeg uitgelicht. Als ze er meer aandacht aan besteed, meer ruimte gegeven had in het verhaal, dan was het verhaal voor mij interessanter geworden. En ik vind dit eeuwig zonde van de wereld die geschapen heeft en de prettige schrijfstijl die ze heeft.