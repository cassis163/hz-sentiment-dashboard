Julie Kagawa â€“ De IJzerlegendes

In dit boek staan de verhalen, die zich tussen de boeken van The Iron Fey afspelen.
Ik zou zeggen dat als je fan bent van deze serie, deze verhalen niet mogen ontbreken. Het geeft je nog meer aanvullende informatie.

Het eerste verhaal (De overtocht: Winter) gaat over Meghan die haar belofte nakomt aan Ash. Ze gaat mee naar het Winterhof. Maar op de weg daarheen worden ze achterna gezeten door iets en krijgen ze van alles voor hun kiezen.

Het tweede (De overtocht : Zomer)verhaal lees je vanuit het oogpunt van Puck. Hij gaat samen met Ash iets terug halen uit het Zomerhof. Leanansidhe wil iets terug hebben, wat van haar is. Koningin Titiana heeft het van haar gestolen. Ash en Puck zijn een geweldig duo samen. Vol humor en spanning weten ze zich weer eens goed in de nesten te werken.

In het derde verhaal ( De Voorspelling) gaan Meghan en Ash terug naar het Winterhof voor het Elysium. Daar krijgt Meghan het orakel te zien. Dan weet ze dat ze naar het orakel toe moet. Ze moet weten wat het orakel nu bedoelde. Samen met Puck, Ash en Grim, gaat ze als vanouds op zoek.
Wat volgt is een avontuur en een voorspelling die ze liever niet had willen weten!

Achterin het boek staat nog een korte survival gids. Stap voor stap kom je te weten wat je wel en niet moet doen in NimmerNimmer. Het geeft geen overlevingsgaranties. Het betreden van NimmerNimmer is geheel op eigen risico!

Ik vind deze verhalen echt waarde toevoegen aan de serie. Het zijn stukjes die echt van belang zijn.
Dus zeker lezen allemaal! Ik geef dit boek wederom 5 sterren. Het maakt de serie compleet en af.
Ik hoop stiekem ook op meer verhalen van Puck. Vanuit zijn ogen gezien ziet de wereld er heel anders uit. En hij maakt je altijd aan het lachen!*****