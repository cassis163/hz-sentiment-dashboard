Journalist Evander Clovis heeft het niet naar zijn zin op het werk
De relatie met zijn vriendin loopt op het eind en niets gaat er meer goed.
Dan krijgt hij van zijn chef de opdracht een verhaal te schrijven over de vermissing van Martha Mulder huisarts te Quisco.
Met een donker rood stoffen boekje met de titel: Een geschiedenis van Quisco van decennia terug gaat hij op pad.
Jeremiah Quisco de jongste van twaalf kinderen heeft geen interesse in de religie van zijn vader ( deze is dominee ). Hij gaat jong het huis uit en zoek werk op een boerderij. In zijn vrije tijd leest en schrijft hij veel. Hij zou wel in een ideale wereld willen wonen maar dat gaat niet, maar dan wel op een ideale plaats met gelijk gestemden
Hij doet een laag bod op een schiereiland wat al heel lang te koop staat. Het bod wordt geaccepteerd en zo is Quisco een feit. Hij trouwt, maar zijn enige voorwaarde is dat zijn a.s. bruid onvruchtbaar moet zijn.
Evander Colvis gaat logeren bij Tante Selma de zus van zijn overleden oma waarvan hij het bestaan niet eens kende die in Quisco woont.
Evander gaat op zoek naar de waarheid. De bewoners van Quisco zijn gesloten, houden niet van pottenkijkers en kinderen zijn niet welkom. Het enige kind in Quisco is Josie de dochter van de vermiste huisarts. Evander wordt meegezogen in een web van verhalen, beschuldigingen en menselijk onvermogen.
Er zijn heel veel karakters in het boek ieder met hun eigen (verdrietige ) verhaal. Het meisje Josie loopt als een rode draad door het boek, overal en nergens. Zij zet met haar scherpzinnige antwoorden een beetje de lijn uit voor Evander.
Het verhaal houd je in de ban van de eerste tot de laatste blz. het doet wat met je het laat je niet los. Je wilt het weten en toch weer niet. Je denkt dat je het snapt en ook weer niet. Alle menselijke goede en minder goede eigenschappen komen langs en soms is er zelfs herkenning.
Op de voorkant van de cover staat: Welkom in Quisco waar niets is wat het lijkt
en zo is het. Een prachtig geschreven roman het lezen meer dan waard.