Amelia is weer zo goed als het kan op de been.
Ze probeert alles achter zich te laten en gaat verder met haar leven.
Ze neemt een nieuwe restauratieklus aan in Asher Falls. De begraafplaats daar ligt op een eiland en is alleen te bereiken met een veerboot. Er zijn niet veel levenden in het dorpje. Het is bijna uitgestorven. Een ghost-town zo op het eerste gezicht. Dat gevoel geeft het je gewoon!
Vanaf het moment dat ze eraan komt voelt ze een kracht aan haar trekken. Ze wordt naar bepaalde plaatsen toegetrokken op het eiland. Ze komt erachter dat er nog een begraafplaats is. Onder water, naast het huisje waar ze zo lang woont. En zoveel geesten bij elkaar is niet niks. Zeker niet als je geesten ziet! Amelia voelt zich steeds niet op haar gemak op het eiland en op de begraafplaats. Ze sluit een bijzondere vriendschap met een hond. Deze hond is zelf ook erg bijzonder en heeft een verleden. Als ze tijdens haar werk door de hond een bepaalde kant op word gestuurd doet ze een hele vreemde ontdekking. Ze vindt een graf in het bos, goed onderhouden. Maar er is iets mis mee!
Het ligt zo verscholen en het heeft een steen met een merkwaardige tekening erop. Ze begint het idee te krijgen dat er veel meer aan de hand is op het eiland. Je leert Amelia beter kennen in dit verhaal. En zij leert zichzelf ook beter kennen. Leest razendsnel! Het is echt weer een pageturner van begin tot het eind. Ik ben blij dat ik deel 3 bij de hand heb. Ik ga er zeker deze week nog aan beginnen! 5 sterren*****