In het begin moest ik heel erg wennen aan het overactieve brein van de journalist Ben. Je leest als het ware mee met zijn gedachten en dat zijn er nogal wat en bovendien springen ze van de hak op de tak. Later vond ik het wel geinig en kon ik er nog wel om lachen, het geeft de nodige humor aan het verhaal. Het boek leest alsof je naar een film van een politieke actiethriller zit te kijken. Sommige dingen vond ik wat vergezocht maar het plot zit wel heel goed in elkaar. Het is weer in de bekende schrijfstijl van Patterson geschreven: korte hoofdstukken met veel actie en de nodige cliffhangers. Ik wil dit boek eigenlijk 3 en een halve ster geven maar dat gaat niet, in dit geval slaat de weegschaal door naar 4 :-).