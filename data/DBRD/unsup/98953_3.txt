Ik vond dit boek op zich wel leuk om te lezen, maar in vergelijking met eerdere boeken vind ik Oorsprong minder spannend en heb ik nog meer het gevoel dat ik een boek met ‘weetjes’ las in plaats van dat ik meegezogen werd in een avontuur. Ik denk dat Dan Brown als docent beter uit de verf zou komen dan als schrijver. Je voelt gewoon hoe graag hij informatie wil delen. Maar het komt er allemaal wat statisch uit, te houterig om er een boeiend verhaal van te maken.