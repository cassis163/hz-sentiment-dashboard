Een nieuw boek of een nieuwe serie van Michael Grant.
Een enorm wazig begin waarin ik mezelf er meermaals op heb betrapt dat de gedachte om dit niet te gaan volgen of zelfs vol te gaan houden me parten speelde.
Gelukkig heb ik de discipline op kunnen brengen om dit deel uit te lezen, want uiteindelijk blijkt het toch zeer de moeite waarde te zijn en ook wordt bij jezelf een spiegel voor gehouden over hoe we ons gedragen in het dagelijkse leven en het woordje karma komt daar zeker bij om de hoek kijken.
Het verhaal speelt zich af in een soort schemerwereld waarin verschillende zaken worden behandeld, en met zaken bedoel ik personen die zich niet zo netjes hebben gedragen en zich nu moeten verantwoorden tegenover de angstaanjager. Ze hebben de keus tussen een straf of een spel, wanneer ze het spel winnen zijn ze vrij om te gaan.
Nu zal men denken dat dit een soort hongerspelen zijn maar dat is niet waar dit verhaal om draait, het gaat hierbij om een nieuwe leerling van de angstaanjager en de gruwelijkheden die ze onder ogen krijgt tijdens het leerproces.
Michael Grant stelt uiteindelijk dus zeker niet teleur en het boek is zeker op het einde erg spannend met een verrassend plot.