Marcel is een gladde jongen die zowat iedere vrouw kan krijgen. Dat hij daarvoor ook nog wat GHB of Rohypnol in de vrouwen hun glas moet gooien doet hij met plezier. Het gaat dan ook niet meer over seks maar over verkrachting. Sara is een van die vrouwen die naast hem wakker wordt er zich niets van de avond meer kan herinneren. Ze voelt zich beurs en gebruikt. Ze is kwaad en doet na enkele dagen dan toch aangifte bij de politie. Wanneer ze eindelijk zover is dat ze weer eens uitgaat, ziet ze Marcel weer, met een andere vrouw. Marcel en de vrouw gaan samen weg. Ze vindt dat ze de vrouw moet beschermen en volgt hen naar het huis van Marcel.

Koelcel bevat nogal wat beschrijvende stukken over hoe een autopsie uitgevoerd wordt. Dat had volgens mij ook op een andere manier en korter beschreven kunnen worden. Verder vond ik dat de figuur van Femke als rechercheur niet overtuigend was. Hier en daar had ik moeite met de geloofwaardigheid. Ik kan me namelijk niet voorstellen dat wanneer je een vrouw in nood (en dan druk ik me voorzichtig uit omdat ik de plot niet wil verraden) ziet liggen, dat je dan geen actie zou ondernemen, wetende wat jezelf overkomen is.

Koelcel is het debuut van Linda Samplonius dus ze heeft nog alle tijd en marge om te groeien.