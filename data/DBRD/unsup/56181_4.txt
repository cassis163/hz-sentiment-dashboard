Ik las het Engelse origineel van Aminatta Forna ongeveer een jaar geleden; desalniettemin herinner ik me het plot en de stijl van dit boek nog levendig. De schrijfster is erin geslaagd om via een ogenschijnlijke liefdesgeschiedenis een complex en vrij recent oorlogstrauma bloot te leggen. Aan de hand van beeldspraak, flashbacks, subtiele verwijzingen en innerlijke monologen kan de aandachtige lezer de aangereikte puzzelstukjes bij elkaar leggen om het duistere verleden van het hoofdpersonage te doorgronden.