Weg naar huis van Yaa Gyasi is een indrukwekkend verhaal over 2 zusjes die van elkaar gescheiden worden en ieder een totaal ander leven leiden. Een verhaal over meerdere jaren verspreid, over meerdere generaties en meerdere continenten. Een verhaal over familiebanden, over slavernij, over onderdrukking, over vooroordelen, zaken die ook nu nog altijd een rol spelen.
Ik vond het jammer dat niet alle personages even goed werden uitgewerkt, ik had graag gelezen hoe het iedereen verder was vergaan. Maar dat is ook het enige minpuntje dat ik heb. Het verhaal leest prettig, ondanks het zware onderwerp.