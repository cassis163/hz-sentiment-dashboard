Dat Dennis Lehane een begenadigd auteur is hoeft geen betoog, en wordt alom erkend door zowel critici als een heel groot lezerspubliek. Met het lijvige epos ` de Infiltrant` neemt Lehane je mee naar het Boston van de jaren 10 van de vorige eeuw. Een stad aan de zelfkant van de maatschappij waar de elite de dienst uitmaakt en de gewone man een hard bestaan heeft. Op werkelijk een indrukwekkende wijze voert hij je mee naar het leven in die tijd en geeft hij een inkijk in het harde leven. Het verhaal volgt met name het wel en wee van de familie Coughlin en hun omgeving en voert je naar de climax rond de grote politiestaking die de stad daadwerkelijk op zijn kop zette. en grappig detail is de zijlijn rond de honkballegende Babe Ruth.

Toch heb ik een hele kritische noot en dat is het gebrek aan elke vorm van spanning. Het boek zou dan naar mijn mening ook absoluut niet geplaatst mogen worden in het genre thrillers en spanning. Het hoort thuis in de categorie (Historische) Roman. Jammer van deze blunder van de uitgever . Een meer dan prima boek (zelfs indrukwekkend) komt er met 3 sterren daardoor wel bekaaid af, maar als thriller kan ik er niet meer van maken