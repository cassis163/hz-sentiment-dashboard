De wereld volgens Bob, de tweede roman van James Bowen en het vervolg op Bob de Straatkat.
Afgaand op de titel zou ik vermoed hebben dat het dit keer het verhaal was, maar dan gezien vanuit de ogen van Bob, dus vanuit zijn perspectief verteld. Dit is helaas niet waar.
Wanneer je de boeken direct achter elkaar leest, zal je opvallen dat het verhaal veel herhaling kent. Voor mij was het echter al weer even geleden en dan is de herhaling niet zo storend, maar meer een herkenning van; oh ja, dat ging zo!
De schrijfstijl is niet van bijzonder hoog niveau, maar dat moet je misschien ook niet willen verwachten van zo'n verhaal. Het verhaal is voor iedereen goed te begrijpen, ook voor kinderen.
Erg spannend is het boek niet, maar dat sluit wel aan op het leven dat James had, namelijk het elke dag proberen rond te komen door dezelfde reis te maken naar het metrostation en daar elke dag de krant proberen te verkopen. Het feelgood-gehalte daarentegen is wel hoog, want wie wil er nou niet lezen over een rode kater die het leven van zijn baasje redt?

Ook nieuwe dingen geleerd zoals het feit dat katten door hun gespin botbreuken kunnen helen. Ook leer je hoe James tot het schrijven van het boek is gekomen en dat wilde ik al een tijdje weten. Hier krijg je dit keer als lezer dus antwoord op en dat is leuk!