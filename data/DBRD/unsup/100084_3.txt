Deze omnibus bestaat uit 3 novelles die op elkaar volgen..
De eerste Genadeval ontwaakt Shea O'Croft na een avond flink doorzakken en voelt zich beroert en ontdekt al snel dat er allerlei zaken mis zijn in zijn stad, maar ook met zijn lichaam. Al zwalkend door een stad geteisterd door zombies gaat hij samen met kapelaan Kalter op zoek naar de waarheid.
In het tweede deel De Schaduwmachten van Mathhamor wordt de wereld geteisterd door de schaduwmonsters van de demon Mathhamor. De wraakengel Shadajaël gaat de strijd met hem aan, wat hem zelfs brengt naar de krochten van de hel.
In het derde deel belandt Shadajaël in het verleden waar hij terecht komt in het dodelijke spel van zijn aartsvijand Mathhamor.

Met deze drieluik start Theo een onderhoudende en spannende Horror serie. Hij gebruikt vele elementen die al eens in de Horror zijn voorgekomen, zoals zombies, demonen en bezetenheid, maar weet ze juist om te smeden tot een verhaal dat met vaart is verteld. Verwacht geen diepgaande karakter ontwikkeling, maar juist leuke karakters, snel op elkaar volgende scenes en spannende ontknopingen. Je kan het zelfs beschouwen als bovengemiddelde pulp. En dit smaakt naar meer. Ik zag dat omnibus 2 al in de maak is.

Deze omnibus raad ik iedereen aan die een paar uurtjes wil genieten van vlot geschreven Horror verhalen..