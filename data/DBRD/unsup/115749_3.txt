Ontmoet de Engelse Marlon Sunday, broer van de vroegere gangster André 'Booksta' Sunday. Marlon is in vergelijking met zijn broer maar een nerd, hij doet zijn best op school en heeft zijn moeder beloofd om nooit zo te worden als zijn grote broer. Maar als een date met het mooiste meisje van school op tragische wijze eindigt word het steeds moeilijker om deze belofte te houden. Want niet alleen hij is in gevaar maar ook zijn moeder! Zijn broer leerde hem nooit naar de politie te gaan en hij besluit het zelf op te lossen, maar kan de brave Marlon dat wel?

Dit boek laat je veel problemen zien die helaas nog te vaak voorkomen. Niet alleen racisme vanwege huidskleur maar ook reputatie van familie en andere vooroordelen passeren de revue. Ook krijg je een inkijkje in het leven van de gangsters van Londen en hoe snel je hierin kan worden getrokken.
Persoonlijk irriteerde ik me af en toe aan de beslissingen van Marlon en van zijn beste vriendin dat is ook de reden dat ik niet meer dan 3,5 ster heb gegeven. Maar ondanks deze irritaties was het een goed geschreven verhaal waarin duidelijk naar voren kwam hoe snel je in een wereld word gezogen waar je liever niet in komt te zitten. En dat soms de voor de handliggende keuze niet de beste is. Vooral de liefde en trouw van de moeder van Marlon en André wordt prachtig weergegeven.

Orangeboy is het eerste vertaalde boek van Patrice Lawrence en werd zo goed ontvangen door het Nederlandse publiek dat haar volgende boek Indigo Donut ook vertaald word en per 1 augustus verkrijgbaar is.
De inspiratie voor de tieners in dit boek kwam voort uit gesprekken die Lawrence in het openbaar vervoer hoorde. Wat dit boek nog zoveel dichterbij de realiteit brengt.