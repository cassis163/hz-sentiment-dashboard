Voordat ik begon met lezen was ik erg benieuwd wat ik van dit boek zou vinden. Ik houd normaal gesproken van boeken met diepgang en/of spanning en ik hoopte dat dit bij dit boek ook het geval zou zijn.
De hoofdpersoon is een verpleegkundige/verloskundige die vanuit de grote stad naar een klein dorpje verhuist. Ze wil daar graag een nieuwe start maken. Dit gaat natuurlijk niet altijd even gemakkelijk en ze is ook niet van plan om er lang te blijven. De gevoelens en belevenissen van de hoofdpersoon worden erg goed beschreven waardoor je met haar mee leeft.
De eerste bladzijden spraken mij al erg aan waardoor het lezen als een trein ging. Je leert veel personages kennen in het kleine dorpje Virgin River. In het begin vond ik het nog wel eens lastig om te onthouden wie nu eigenlijk ook al weer wie was, maar na een aantal hoofdstukken wordt het allemaal erg duidelijk en lees je steeds meer over de verschillende personages.
Al met al is het een heerlijk luchtig boek waar een mooie verhaallijn doorheen loopt. Het is een heerlijk boek waar je even je verstand op nul kan zetten en wat gemakkelijk leest. Je leeft met de verschillende personages mee en dat maakt dat je door het verhaal heen vliegt. Het slot maakt dat je ook erg benieuwd wordt naar deel 2. Deel 2 ga ik dan ook zeker nog lezen want ik wil erg graag.