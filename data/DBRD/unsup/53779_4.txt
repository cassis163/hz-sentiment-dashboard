Mooie opvallende cover, een vrouw in een licht blauwe jurk en donker, lang haar die op stapstenen over de zee uitkijkt.
De titel en subtitel in een elegant lettertype daaronder.

Nimue en haar broertje Arthur wonen in de toekomst, samen met hun oma in een klein hutje bij een klein dorpje aan zee., waarschijnlijk Frankrijk. Ze leven van de visvangst en de opbrengst van de melk van hun enige koe. Hun vader is overleden, hun moeder een aantal jaren geleden verdwenen/weggegaan. Waarheen? Dat is onbekend.

Nimue ontdekt op zolder een kistje van haar vader, met daarin een zeehondenketting en het dagboekje van hun moeder.
Als tijdens een hele heftige storm met springtij het halve dorp wordt weggevaagd weten Nimue en Arthur nog net het hoger gelegen kerkje te bereiken, hun oma, net als heel veel andere dorpsbewoners niet.

Ze besluiten om op zoek te gaan naar hun moeder. Naar aanleiding van de omgekeerde route die hun moeder in het dagboek beschrijft trekken ze door het land.
Het land, dat lang geleden totaal is veranderd door de inslag van een meteoriet, bijtende, zure regen en er waart een ziekte rond die sterk lijkt op de middeleeuwse pest.

In het dagboek ontdekken ze dat hun moeder, die op een mysterieus eiland is geboren en opgegroeid, ook een broer heeft, maar gaandeweg de reis en het dagboek, komen ze erachter dat hun oom ver, heel ver gaat in het proberen een geneesmiddel te vinden tegen de gevreesde ziekte, maar tegen welke prijs?

Tijdens hun reis komen ze een groep kinderen tegen, die weet te overleven in een ondergrondse bunker, maar zijn zij wel te vertrouwen?
En welke gave ontdekt Nimue bij zich zelf en waarom heeft Arthur die niet?
En wie is die geheimzinnige “koning”?

Genoten van het verhaal, soms met een leuke knipoog naar kruidengeneeswijze, een stukje Europese geschiedenis, milieuvervuiling en mythologie en ik ben heel nieuwsgierig naar deel 2 en 3 van deze trilogie.
Want het verhaal is nog niet af.
Dit fantasy-YA-debuut krijgt van mij 4****, het zat goed in elkaar, met soms onverwachte wendingen.

Ik ben nieuwsgierig of de schrijfster meer verwijzingen naar onder andere de Selkies en de gave verder gaat uitwerken en of we de mysterieuze oom in eigen persoon gaan tegenkomen.
Gaan ze op zoek naar het eiland waar hun familie vandaan komt?