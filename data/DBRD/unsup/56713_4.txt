Het verhaal begint bij de ontvoering van Vanessa Willard door Ryan Lee, hij heeft geld nodig en denkt via een ontvoering aan geld te komen. Het is een toevallige ontmoeting, hij ziet Vanessa alleen op een afgelegen parkeerterrein en omdat ze merkkleding draagt en een dure auto heeft, besluit hij haar te gebruiken. Nadat hij haar verborgen heeft wordt hij door de politie opgepakt voor een ernstig misdrijf en verdwijnt voor twee jaar in de gevangenis. Uit angst voor een hogere straf vertelt hij niemand over de ontvoering, terwijl Vanessa voor een week eten en drinken heeft.

Het verhaal wordt weer opgepakt als Ryan vrij komt en bij Nora Franklin in huis trekt, zij heeft hem tijdens zijn gevangenisstraf regelmatig bezocht en wil hen "redden".

Op dat moment gaan er allerlei verhaallijnen lopen: van Matthew Willard: Vanessa's echtgenoot, van Debbie, de vriendin van Ryan, van het gezin Reece: Alexia en Ken en van Jenna, die bij Alexia werkt en in aanraking komt met Matthew. Er vinden allerlei wonderlijke calamiteiten plaats en verwikkelingen tussen de hoofdpersonen, waardoor de lezer steeds weer op het verkeerde been wordt gezet. En Ryan denkt dat hij de reden is van al die verwikkelingen en vraagt zich af of Damon: zijn schuldeiser of een ontvluchtte Vanessa, de schuldige is.
Het einde is een totaal verrassende ontknoping, die ik niet had zien aankomen.

De auteur beschrijft de karakters van de personen in het boek heel uitgebreid, alleen doet ze dat ook bij personen, die maar een heel kleine rol in het verhaal spelen waardoor je kan verwachten, dat ze nog een keer terug gaan komen.

Het verhaal is zo gecompliceerd, waardoor ik niet kon vermoeden waar het naar toe zou gaan. Het is duidelijk, dat de ontvoering van Vanessa en de gevangenisstraf de katalysator zijn van de gebeurtenissen, die bij elkaar komen in de onverwacht einde.

Ik heb genoten van dit boek waarin de spanning voortdurend aanwezig blijft. Het is een boek, dat je snel wilt uitlezen: omdat er veel hoofdpersonen zijn en omdat je de lijn van het verhaal wil vasthouden.
Een aanrader!