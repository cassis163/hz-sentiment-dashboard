Toen dit boek door de brievenbus viel was ik gelijk verrast. Het kleurgebruik van het boek sprak mij ontzettend aan en ik had gelijk zin om het boek te lezen!

Het boek “Spuitende Slagaders + Overstromende Oceanen” is een informatief boek, het is namelijk geschreven door het Rode Kruis. Het boek bestaat eigenlijk uit 2 delen. In het eerste deel wordt ons verteld hoe je om kan gaan met kleine rampen (deze vinden voornamelijk thuis plaats) en in het tweede deel wordt ons verteld hoe je om kan gaan met grote rampen.

Elke keer als je een bladzijde omslaat kom je terecht in een nieuw hoofdstuk. In elk hoofdstuk wordt er een bepaalde ramp besproken. Een voorbeeld hiervan is het hoofdstuk “flauwvallen”. In dit hoofdstuk worden een aantal feitjes besproken en wat je moet doen als de ramp zelf plaats vind. De opbouw van de hoofdstukken is steeds hetzelfde. Dit zorgt voor een fijne manier van lezen!

Ik vind de opbouw van het boek erg fijn. De verschillende hoofdstukken worden goed aan ons gepresenteerd. De feitjes in het boek zijn leuk en interessant om te weten. Daarnaast is het natuurlijk super handig om te weten wat je moet doen als zich een ramp voordoet. Ikzelf wordt als het goed is over een paar jaar juf. Voor mij was het dan ook heel erg leerzaam om dit boek te lezen, omdat er op school ook ongelukken kunnen gebeuren. Ik merk echt dat ik er veel van heb geleerd. Ook vind ik het super leuk dat er op elke bladzijde hele mooie illustraties staan die aansluiten bij de tekst van het boek. Hierdoor is het boek leuk en interessant!

Ik denk dat het belangrijk is om kennis te hebben op het gebied van EHBO. Je bent hierdoor niet alleen in staat om jezelf te helpen, maar ook anderen. Als je dus nog wat bij wil leren op dit vakgebied, dan zeg ik: “Ren naar de winkel!”. Een gedeelte van de opbrengst van het boek wordt geschonken aan het Rode Kruis!