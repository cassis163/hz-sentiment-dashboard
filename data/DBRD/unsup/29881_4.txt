Interessant om eens te lezen hoe Stephen Hawking het allemaal zelf ervaren heeft. De wetenschappelijke taal in het boek vergt wel wat van je hersenen, daardoor was het een pittig boek om te lezen, ondanks het feit dat het zo dun is. Tussendoor lees je wel iets uit zijn persoonlijke leven, maar hij vertelt vooral over zijn werk. Als je niets met natuurkunde of astronomie hebt, zou ik dit boek niet aanraden.
Bijzonder vond ik wel dat hij vooral in het begin laat merken erg bescheiden te zijn, hij lijkt zichzelf niet zo intelligent te vinden, maar als hij eenmaal over zijn werk als natuurkundige begint merk je ook wel dat dit echt zijn passie was, het leest alsof hij het vol enthousiasme vertelt.