De trilogie over de priv√© detectives Derek Strange en Terry Quinn bestaat uit Het fatale schot, De grote afrekening en Soul circus. In Het fatale schot staan Strange en Quinn in eertse instantie nog tegenover elkaar als Strange een zaak moet oplossen waarin ex-agent Quinn de hoofdrol speelt. Ze besluiten de samenwerking aan te gaan die zich in De grote afrekening ontwikkeld waarna in Soul circus het prachtige einde van de trilogie volgt. Pelecanos schrijft over de achterstandswijken van Washington DC en bijbehorende problemen: drugs, bendes, armoede, wapenhandel en de probleemjongeren in deze wijken met hun vaak trieste geschiedenis en uitzichtloze situatie. De manier waarop deze problemen worden weergegeven is bijzonder knap en dringt de daadwerkelijke verhaallijn soms wat naar achteren wat aboluut niet storend is, in tegendeel zelfs. Strange en Quinn zijn het lang niet altijd met elkaar eens, maar dat ze beide het hart op de juiste plaats hebben is wel duidelijk. Discussies tussen de twee over zware onderwerpen als de doodstraf, zwart en blank en de wapenwet worden net zo makkelijk en even serieus afgewisseld met discussies over songteksten van muziek en acteurs uit een bepaalde film. Dit geeft de verhalen een menselijke tint in een deze verder keiharde omgeving.