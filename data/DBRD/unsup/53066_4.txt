Dit derde deel van de Delia trilogie, pakt meteen je aandacht om het niet meer los te laten.
Delia komt op de hacienda van Adan's vader te wonen, waar ze opgevangen wordt. Zwanger en onzeker over haar toekomst , wil ze maar al te graag geloven, dat dit het beste is.
Hoe mis kon ze het hebben. Langzaamaan lijkt er een net aangetrokken te worden, waardoor Delia steeds ongelukkiger wordt, onzeker over haar toekomst en een depressie is nabij.
Er gebeurt zoveel en met zoveel raffinement wordt dit verhaal verteld, dat je haast gaat denken dat Delia voor het ongeluk geboren is.

Maar haar neef Edward komt haar te hulp.
Dit boek weet je aandacht zo stevig vast te houden, dat neerleggen er niet bij is.
Het boek weet te ontroeren en het laatste stuk las ik dan ook met tranen in mijn ogen.