Suzan Hilhorst is verslaggever en programmamaker bij BNN-VARA. Haar dochtertjes Sara en Liv overleden beiden aan een nog onbekende stofwisselingsziekte. Haar persoonlijke verhaal bracht haar terug naar een oude liefde: schrijven. Sara en Liv is haar debuut. Inmiddels werkt ze aan een tweede roman.
Allemaal kennen we de angst om een dierbare te verliezen. Maar wat als die angst werkelijkheid wordt, en vooral, hoe ga je verder? Sara en Liv is het indringende portret van de korte levens van twee zusjes en de impact die hun dood heeft gehad op het gezin. Geschreven in een prachtige, verstilde stijl en vanuit het bijzondere wisselende perspectief van moeder én kind. Sara en Liv is een meer dan indrukwekkend debuut over verlies, rouw, hoop en geluk en bovenal een ode aan het leven.
Het boek is onderverdeeld in een proloog, Sara, Liv en epiloog. Zelfs het dankwoord is mooi geschreven. Ik heb het boek twee keer gelezen in korte tijd, omdat ik het gevoel weer wilde ervaren voordat ik een recensie schreef. Het is echt zo mooi geschreven en ook door de wisselende perspectieven heel mooi verwoord. Ik heb echt even een paar tranen moeten wegpinken. Suzan Hilhorst kan echt heel mooi schrijven. Ik vond het zelfs jammer dat het boek uit was. Ik mocht dit boek lezen voordat het uit kwam dankzij uitgeverij Hollands diep.
Het boek komt uit op donderdag 18 mei 2017. Het boek is onder andere bij bol.com te koop voor €19,99.
Het is echt een aanrader! Ik geef het 4 sterren!