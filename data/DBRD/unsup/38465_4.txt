"Schat, sorry, morgen ben ik er niet meer…"

Tien jaar geleden ontmoetten Mark Leenders en Hannah Grasz elkaar op wel heel bijzondere wijze. Na de pijnlijke ontmoeting verloren ze elkaar uit het oog, maar uit het oog is niet uit het hart. Mark gaf nooit op en een jaar later sloeg Hannah de meest begeerde vrijgezelle advocaat van Amsterdam aan de haak en sindsdien leken ze onafscheidelijk.

"Jaja. Ik weet het. Roken is dodelijk. Maar getuigen blijkbaar ook!"

"Geen gesodemieter en geen losse eindjes."

Hun leven gaat niet bepaald over rozen. Vastgoedhandelaar Evert Woudstra, beste vriend en zakenrelatie, wordt voor Marks ogen geliquideerd en sterft in zijn armen. Leenders wordt door het OM overgehaald om te getuigen tegen crimineel Frederik Hagendoorn en wordt daardoor de belangrijkste kroongetuige in de zaak. Mark wordt ongewild de onderwereld in getrokken met alle gevolgen van dien.

"Liefje, ik ben hiermee begonnen en ik maak het af ook. Iemand moet voor Evert praten, anders is hij helemaal voor niets gestorven."

Het leven van Mark en Hannah veranderd in een ware hel. Doodsbedreigingen en een aanslag op hun leven zijn aan de orde van alle dag. Mark komt voor onmogelijke keuzes te staan, maar hij houdt voet bij stuk, gerechtigheid zodat hij niet helemaal voor niets is gestorven.

"Ik zou maar oppassen als ik jou was, Mark. Je wilt toch niet dat zij voor haar veertigste al weduwe is?"

Wat de mooiste tijd van Hannahs leven had moeten worden slaat om in een nachtmerrie wanneer haar grote liefde onder verdachte omstandigheden overlijdt. Is het zelfmoord zoals er wordt gesuggereerd of heeft men hem een handje geholpen? Wat is er daadwerkelijk gebeurd die nacht en waar ging het fout?

"Als beschermende getuige in de zaak
Holleeder mocht Bram Zeegers een
nieuwe identiteit aannemen.
Hij twijfelde, en weigerde.
Of niet…?"

Op 18 oktober jl. verscheen het thrillerdebuut Memento Mori van Jolka. Niet alleen voor Jolka een bijzonder moment, maar ook voor haar uitgever LetterRijn. Memento Mori is namelijk de allereerste thriller ooit die door de uitgever wordt uitgebracht. Ik was een van de gelukkigen die dit debuut al mocht lezen voor de officiële verschijningsdatum en heb ervan genoten. Een geslaagde missie, wat mij betreft volgen er nog veel meer thrillers.

Jolka opent Memento Mori met een woord vooraf. Hierin schetst zij het beeld van de liquidatiegolf in de Amsterdamse onderwereld ongeveer tien jaar geleden. Ex-advocaat Bram Zeegers overleed onder verdachte omstandigheden. Deze zaak hield de media wekenlang bezig en is ook nu weer volop in het nieuws, Jolka heeft dus een zeer actuele thriller afgeleverd. Zeegers was de belangrijke kroongetuige in de zaak Holleeder en goede vriend van de in 2004 geliquideerde vastgoedmagnaat Endstra. De politie en het NFI deden de zaak af als tragisch ongeluk en wilden het verder in de doofpot stoppen. Jolka kon het verhaal niet meer loslaten, beet zich vast in de zaak en ging op zoek naar feiten. Dit alles als inspiratiebron voor haar thriller Memento Mori.

Remember you will die.

Memento Mori heeft een prachtige duistere cover, geheel in stijl met de verhaallijn van het boek. De titel is bijzonder, anders, intrigeert, Memento Mori, remember you will die, vergeet niet dat iedereen sterfelijk is, we gaan allemaal een keer dood, maar wanneer dat moment daar zal zijn, dat weet niemand. Anders dan normaal gesproken meestal het geval is, triggerde de omschrijving op de achterkant van het boek mij niet om het verhaal direct te willen lezen, dat ligt niet aan het boek maar aan mij, de omschrijving en begeleidende begin tekst suggereerde bij mij dat het een pittig taai verhaal zou worden en dat dit eigenlijk niks voor mij zou zijn. Niks is minder waar, wat ben ik blij dat ik van het vertrouwde pad ben afgeweken enMemento Mori toch gelezen heb! Het verhaal is totaal anders dan ik vooraf verwacht had, het is juist helemaal niet taai, pittig of zelfs saai, het is juist heel toereikend geschreven en intrigeert van de eerste tot de laatste bladzijde. Zo zie je maar weer hoe een auteur je positief kan verrassen!

Memento Mori bestaat uit 14 hoofdstukken en een afsluitende epiloog en hebben een cijfer, datum, tijd en locatie als hoofdstukaanduiding. Het verhaal speelt zich af in wisselende tijdspanne en is geschreven vanuit hoofdpersonages Mark Leenders en Hannah Grasz. De hoofdstukken die terug de tijd in gaan naar de begintijd van Mark en Hannah zijn in een ander groter lettertype gedrukt, erg prettig vond ik.

Jolka heeft een aangename toegankelijke meeslepende spannende schrijfstijl die heerlijk en vlot leest. Haar schrijfstijl is gedetailleerd, benoemend en beeldend, je ziet het verhaal voor je afspelen. Het stervensproces van Mark heeft zij heel gedetailleerd beschreven, het komt echt over. Het is Jolka gelukt om mij voor even Marks wereld in te trekken, eenmaal begonnen met lezen bleef ik lezen. De spanning is direct aanwezig en ze wist mij al meteen in het begin op het verkeerde been te zetten.

Jolka baseerde Memento Mori op een waargebeurde gebeurtenis en bestaande personen. En heeft hier een heel verhaal omheen geschreven wat ze op uitstekende wijze heeft uitgewerkt. De verhaallijn is spannend, mysterieus en raadselachtig tot het einde. Jolka werkt toe naar een spannend ontknoping voorzien van een giga wending. Wat is er daadwerkelijk gebeurd in de laatste dagen van het leven van de vijftigjarige Mark Leenders?. De eerste en de laatste quote zijn echt geweldig gekozen, prachtig, de betekenis hiervan vallen bij het dichtslaan van het boek echt volledig op zijn plaats. Met een glimlach sloeg ik het boek dicht en heb nog even nagenoten. Memento Mori zit geniaal in elkaar, Jolka schrijft wat wij ons wel vaker afvragen, de eindtekst zet aan het denken, wat als…? Ik ben dan ook benieuwd of haar boek nog veel los zal gaan maken?
Memento Mori de film?

De personages zijn goed uitgewerkt en komen echt over. De gevoelens, wantrouwen, woede, knagende schuldgevoelens, onbestemde onderbuik gevoelens en onmacht zijn voelbaar, maar ook liefde en romantiek is gedacht.
De verschrikkelijke nachtmerrie waarin Mark en Hannah zijn beland. Evert, de beste vriend van Mark werd voor zijn neus geliquideerd en stierf in zijn armen. De keuzes waar Mark voor komt te staan en het hartverscheurende verdriet van Hannah wanneer haar grote liefde sterft, koele kikker Hannah, volledig lamgeslagen, staat op het punt van breken. Dit had juist de gelukkigste tijd van haar leven moeten zijn.

Memento Mori, remember you will die, meeslepend, spannend, mysterieus en raadselachtig tot het eind, zit geniaal in elkaar, wat gebeurde er daadwerkelijk? Next Memento Mori de film? Aanrader!