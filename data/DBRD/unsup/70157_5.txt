(Recensie komt oorspronkelijk hiervandaan: https://nlboekenrecensies.wordpress.com/boy7-mirjam-mous/)

Boy7 – Mirjam Mous

Een jongen komt bij in een snikhete, kale grasvlakte. Hij weet niet hoe hij daar terechtgekomen is, waar hij vandaan kwam en zelfs niet meer hoe hij heet.
Tot zijn opluchting vindt hij een rugzak met daarin een mobiele telefoon. Hij wil het alarmnummer intoetsen, maar ziet dan dat hij een voicemailbericht heeft ontvangen. Tot zijn verbijstering hoort hij: Wat er ook gebeurt, bel in geen geval de politie. En hij weet één ding zeker: dat is zijn eigen stem. Hij heeft die boodschap zelf ingesproken!

Met behulp van de spullen in zijn rugzak, gaat hij verbeten op zoek naar zijn verleden. Maar zolang hij zich niets herinnert, durft hij niemand te vertrouwen. Zelfs Lara niet…

Stapje voor stapje komt hij achter de verschrikkelijke waarheid.

Als hij plotseling wakker wordt, weet hij niks meer. Waar is hij? Wie is hij? Moeizaam probeert hij op te staan, maar zijn enkel houdt hem niet. Hij strompelt wat verder tot hij een rugzak ziet liggen. Erin vindt hij een telefoon. Hij wilt de politie bellen als hij ziet dat er een voicemail bericht is ingesproken, als hij het bericht afluistert, ontdekt hij tot zijn schok dat het zíjn stem is die hem duidelijk verteld de politie niet te bellen.

Er spoken veel vragen door zijn hoofd, wat is er gebeurd? Waarom weet ik niks meer? Waar ben ik?

Hij zit in een landschap waarbij wel een weg is, maar zelden auto’s rijden. Maar voordat hij erin kan, moet hij wel een naam hebben! Als hij op zijn sok Seven ziet staan, besluit hij nu tijdelijk door het leven te gaan als Boy Seven.

Als een auto stopt en een meisje Boy Seven mee laat rijden verandert zijn hele leven, hij ontdekt dingen die hij nooit had mogen weten. Maar komt hij er uiteindelijk wel achter wie hij is, of was?

Het boek van Mirjam Mous had me te pakken vanaf de eerste pagina, ik moest doorlezen, ik moest weten hoe het eindigde. De spanning zakt eigenlijk zelden weg bij dit boek, wat ervoor zorgt dat je het boek in één ruk uitleest. Het leest ontzettend vlot en je hoeft niet echt je hersenen te gebruiken om de gebeurtenissen te volgen.

Ik heb eigenlijk geen slecht woord over dit boek, het pakte me en ik heb het in één ruk uitgelezen en toen het uit was baalde ik, ik wilde meer, ik wilde dat het boek dikker was.

Mirjam Mous heeft goed de spanning erin weten te houden tijdens dit boek, zeker naarmate je dichter bij het einde kwam wilde je weten wat er nou gebeurd was.

Dit boek geef ik daarom de verdiende 5/5 sterren.