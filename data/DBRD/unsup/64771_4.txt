Wil je eens kennismaken met de thriller en horrorschrijver Jack Lance dan is dit boekwerkje een goede keuze.
Deze bundel bevat 3 verhalen van Jack Lance en geven je een kijkje in zijn schrijfstijl en verhaalkunst.

Het eerste verhaal: Slimme telefoon wordt de vertegenwoordiger Jaap geheel geregeerd door zijn agenda in zijn nieuwste mobieltje. Totdat er vreemde zaken gebeuren als hij bij een waarzegster is geweest. Dit verhaal krijgt van mij 3 sterren. Het verhaal is goed opgebouwd en langzaam komt het vreemde binnen, maar ik kon er niets aan doen. Ik had meteen al een hekel aan de hoofdpersoon en vond het niet erg wat voor ergs hem allemaal overkomt.

Het tweede verhaal: Als je mij niet kunt horen. Als Ciska met haar koptelefoon rustig aan het tuinieren is ontdekt ze haar vermoorde vriend en dan begint de ellende. Dit verhaal van mij krijgt 4 sterren. Het is vrij claustrofobisch geschreven. In een kleine omgeving waar je de angst van Ciska proeft.

Het derde verhaal: The Great Fashion Store vond ik het beste. Ilse is vaste klant bij The Great Fashion Store en ondervindt wat het betekend om een klantenkaart te hebben. Dit verhaal van mij krijgt vier sterren plus. Dit is Jack Lance op zijn best. Het verhaal ademt het lugubere, het bevreemdende uit wat ik graag zie in het werk van Jack.