‘Eerlijk gezegd was ik niet zo’n hele goede boevenvervoerder. Mijn zwakte was dat ik de boeven soms te dichtbij liet komen. Dat ik teveel van mezelf prijsgaf. Deze houding heeft me natuurlijk ook veel gebracht, want anders had ik nooit van die mooie gesprekken met ze kunnen voeren. En zonder die open houding was dit boek er nooit gekomen’.

Jelle Winkels was 15 jaar transportgeleider bij justitie en later ook bij extra beveiligd vervoer. Hij schrijft zijn ervaringen over onbekende en bekende boeven.
Toen ik het boek begon te lezen, was ik gelijk nieuwsgierig. Jelle is heel open over zichzelf, wat de vraag maakte voor mij; wat voor een verhalen over de wereld van de boeven gaat hij delen, wat heeft hij allemaal gezien, gehoord?!
Halverwege het boek merkte ik dat mijn nieuwsgierigheid minder werd. De ervaringen waren me duidelijk, hadden mij genoeg input gegeven in de wereld van de transportgeleider. Een transportgeleider die verhalen deelt van de delicten die boeven hebben gepleegd, situaties die hij met hen meemaakte, gesprekken die hij met hen voer.
Een leuk boek om een kijkje te nemen in de wereld van de boeven.

De Boevenwagen, Onderweg met gevangen.
Van Jelle Winkels
ISBN: 978 94 92037 11 4