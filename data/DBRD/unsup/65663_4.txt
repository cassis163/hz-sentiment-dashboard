Arun Gandhi is de kleinzoon van Mahatma Gandhi. Arun beschrijft de tijd en de levenswijsheden die hij heeft geleerd van zijn grootvader tijdens zijn verblijf in diens Asram. 11 levenslessen doorspekt met gebeurtenissen uit het leven van Mahatma. Hoe kreeg hij de lessen van zijn grootvader ? Welke dingen zag hij gebeuren en hoe heeft het zijn leven en dat van zijn familie be√Ønvloed ?

Wat opvalt is dat we de 11 lessen nog steeds kunnen gebruiken. Ze zijn universeel en in elke cultuur/tijd van toepassing. Na een korte inleiding hoe Arun bij zijn grootvader aankomt zijn de hoofdstukken per les verdeeld. Enkele onderwerpen: doe iets met je woede, Wees niet bang om je mond open te doen , geniet van het alleen zijn,....

Afwisseling is het kernwoord voor mij. Afwisseling tussen de lessen en tussen praktijkvoorbeelden. Hoe pasten de familie Gandhi ze in de praktijk toe? Maar je krijgt ook een blik achter de schermen door de ogen zijn zijn kleinkind. Zeker in de eerste hoofdstukken kijk je door een bril van een kind. Hierdoor doet de eerste les wat kinderlijker aan. Van de ander kant elke les heeft wel verschillende quotes die ik wil onthouden, die eruit springen. Verhalen en gebeurtenissen blijven ook direct hangen en je merkt tijdens je dagelijkse leven dat je toch onbewust met deze dingen aan de slag gaat. Om het beter te kunnen laten bezinken ben ik vrij snel overgegaan tot het lezen van 1 les per dag en dat beviel me uitermate goed. Zo kon die les dan even blijven nazinderen. De 5 belangrijke leefregels : respect, begrip, acceptatie, waardering en medeleven zijn zo belangrijk. Maar even stilstaan bij de 7 maatschappelijke zonden is ook een eyeopener : Rijkdom zonder werk, Genot zonder geweten, Handel zonder ethiek, Wetenschap zonder menselijkheid, Kennis zonder karakter, Godsdienstigheid zonder offers ( rijkdom) en politiek zonder principes.

Al deze lessen te zien toegepast worden door de familie Gandhi. Hoe zijn moeder hun overschot aan eten verkoopt aan een belachelijk lage prijs ander de mensen die geen geld hebben. Deze prijs gebruikt ze juist om het zelfrespect van die mensen te kunnen bewaren want ze hebben eten kunnen kopen en hebben er niet naar gebedeld. Kleine dingen die het leven van jezelf en anderen kunnen veranderen door je eigen gedrag.

Conclusie

De eerste zin op de achterkant: Wijsheid: "Het mooiste geschenk voor iedereen" vat het mooi samen. Een afwisseling tussen levenslessen en het dagelijkse leven. Als je eens stil wilt staan bij jezelf en je meer wilt weten over het leven van Mahatma is het zeker een aanrader om vast te pakken.