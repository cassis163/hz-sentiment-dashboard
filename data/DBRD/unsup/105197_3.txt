Ik heb dit boek gekregen in ruil voor een recensie. Het is me niet gelukt het op tijd (voor dat het uitkwam) uit te lezen. Het was geen eenvoudig boek, en ik weet ook niet of ik het helemaal begrepen heb. Maar ik vond het wel een mooi boek.
Seb is een autistische jongen. Hij speelt in ern verlaten boerderij oorlogje met zijn vrienden. Maar hij snapt het niet helemaal, want de anderen houden zich niet altijd aan de regels. Maar dat is natuurlijk ook het probleem met oorlog: dat niemand zich meer aan de regels houdt.
Billie is een geadopteerd meisje. Haar ouders konden geen kinderen krijgen en hadden toen het onbeschrijvelijke geluk haar te mogen adopteren. En dan gebeurt het. Billie valt bij het trampoline springen en komt ongelukkig op haar hoofd terecht. Ze raakt in coma.
Billie was de enige waarmee Seb echt een band had. En nu is ze weg. En toch gaat het leven gewoon door.

Vanaf de eerste zin in het boek weet je dat het slecht gaat aflopen. Maar de uiteindelijke afloop is tich anders dan verwacht. En er blijven bij mij nog wel wat vraagtekens over.