Dit boek is een biografie van de feministisch-politieke groep Pussy Riot uit Rusland, waar Masha Gessen uiterst zorgvuldig omgaat met de (vaak persoonlijke) informatie die ze van de leden krijgt. Ze plaatst alles in een groter geheel en geeft ook genoeg ruimte om de lezer te doordringen van het wanbeleid dat op dit moment in Rusland heerst. Het boek leest als een spannend verhaal en Gessen heeft een uitzonderlijk goed taalgevoel wat zich uit in een prachtig meeslepende geschiedenis van de activistische vrouwen. Een ware ode aan Pussy Riot!