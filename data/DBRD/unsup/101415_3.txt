Op de achterflap staat met grote, groene letters 'Tom Cooper heeft een geweldig boek geschreven.' Een aanbeveling van Stephen King. En hoewel het een leuk boek is om te lezen is dit wel wat overdreven. Je verwacht een thriller, dit staat op de voorkant maar dat is het zeer zeker niet. Pas richting het eind komt de spanning in het boek. Ondanks dat het niet heel spannend is wil je toch steeds doorlezen om erachter te komen wat er nog staat te gebeuren. Het verhaal is beeldend geschreven, de omgeving en de personages, je ziet ze zo voor je.
Het speelt zich af in een door orkaan Katrina verwoest stadje waar vooral garnalenvissers leven. Door de olieramp valt er nog weinig te vissen. De mensen proberen te overleven, zo ook de hoofdpersonages in het boek. Het zijn allemaal vreemde, rare en criminele personages met een somber bestaan. Elk hoofdstuk gaat over 1 van de personages, die allemaal op zoek zijn naar iets en gaandeweg het verhaal komen ze elkaar tegen.
Een prima debuut van de auteur Tom Cooper!