Een pasgeboren baby, een gezin op het intiemste en kwetsbaarste moment van hun leven…en een psychopathische kraamverzorgster. In het boek De kraamhulp van Esther Verhoef komen deze punten voor. De literaire thriller die in 2014 is geschreven was genomineerd voor de NS Publieksprijs 2014, genomineerd voor de Gouden Strop 2014 en is de winnaar van de Hebban Crimezone Award 2014.

Als Didi na een zware bevalling van haar eerste kindje aan bed gekluisterd is ze dolgelukkig met haar kraamverzorgster. Met de baby gaat alles goed, maar met Didi niet. Haar herstel verloopt langzaam.
De politieagente Miriam de Moor, kan het ongeluk van haar broer moeilijk verwerken. Ze vermoedt dat haar knappe schoonzus, Hennequin, achter de dood van haar broer zit. Miriam gaat op onderzoek uit en ze ontdekt langzaam dat haar zogenaamd lieve en zachtaardige schoonzus Hennequin, een levensgevaarlijke psychopate is. En juist deze vrouw heeft zich onmisbaar gemaakt in het jonge, kwetsbare gezin.
Het boek beschrijft tien dagen uit het leven van de drie jong vrouwen.

Verschillende recensies beschrijven dit boek als: “Verhoef haar engste thriller ooit.”. Hierdoor krijg je het idee dat dit boek mega spannend is. Maar in werkelijkheid valt dit mee. Het boek kan beter beschreven worden als een vlot vertellend, beklemmend en ontroerend boek.
Het boek bevat geen hoofdstukken, maar het is één groot verhaal opgedeeld in alinea’s. Hierdoor kun je het makkelijk lezen en heb je ook niet last van extreem lange hoofdstukken.
Vanaf ongeveer het midden van het verhaal begint het duidelijk te worden waarom Hennequin een psychopate is en hoe de drie jonge vrouwen bij elkaar komen.

De kraamhulp is zeker een aanrader voor mensen die houden van spannende en realistische boeken. De nominaties en de award zijn het waard. Dit is zeker een milde pageturner.