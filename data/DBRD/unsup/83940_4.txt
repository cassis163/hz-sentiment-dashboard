De titel maakte nieuwsgierig. Bijna alle personages in deze roman worstelen met gebeurtenissen uit hun verleden. Eenzame zielen komen in contact met elkaar, maar tot hoever zullen ze elkaar naderen? Als je de uitleg van de tweelingpriemgetallen goed in je opneemt, weet je hoe het verhaal afloopt (en is dit eigenlijk ook het enige passende einde). Er wordt vanuit verschillende personages verteld, waarbij ook (chronologische) sprongen in de tijd worden gemaakt, de verhaallijn blijft echter gemakkelijk te volgen.