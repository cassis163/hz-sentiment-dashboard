De Cover
Een cover met daarop een vrouw in een ouderwetse regenjas? Wat ga ik hier van zeggen, het zou niet mijn keuze zijn het heeft een vage uitstraling, met de tekst “Moordende intriges in de modewereld”. Ik ben echt heel benieuwd wat ik ga lezen, “De jacht op de waarheid” het is een serie met dezelfde personages in al twee eerdere delen. De VanDiesel Company Ik heb nog geen kennisgemaakt met deze schrijver dus ik stap er blanco in.
De tekst op de achterflap, maakt me wel nieuwsgierig dus gauw beginnen.
Het verhaal
“ In Avignon wordt een jongedame vermoord die eigenlijk in Parijs moet zijn. In Saint-Christol loopt een experiment waar we nog niet veel van afweten, maar iemand heeft geprobeerd daar in te breken. Bovendien ligt Avignon op een boogscheut van Saint- Christol. Zou er een verband zijn tussen die twee?”
De Vandiesel Company is een supranationaal team dat door verschillende overheden ingehuurd wordt om situaties op te lossen waar geen leger-of politie-eenheid kan of mag worden ingezet.
Dit maal wordt de Company ingezet om er achter te komen de collega van voormalig team lid Caroline Cool, heeft vermoord. Ze waren samen naar Parijs om daar De Exclusieve modebeurs “Fame” bij te wonen, wanneer Nathalie (de collega van Caroline) de volgende ochtend vermoord wordt teruggevonden op de brug in Avignon, met schetsboeken naast haar van twee beroemde topdesigners. Wordt het team gevraagd de zaak uit te zoeken, deze waren toch aanwezig omdat ze de echtgenote van de Belgische premier moeten begeleiden bij de beurs.
Als er ook in Saint- Christol d `Albion geheimzinnige inbraken plaats vinden wordt de druk op het team hoog. Is er inderdaad een verband tussen de twee zaken welke de Company moeten oplossen of is het puur toeval?




Mijn mening
Omdat er al twee eerdere delen van de VanDiesel Company zijn verschenen, is het prettig dat de schrijver in het begin van het boek je kennis laat maken met alle personages, want dat zijn er nogal wat, 11 personages, welke tot de Company horen.
Het verhaal begint fijn je maakt kennis met alle personages en ook ligt er tussen de teamleden van de Company veel humor wat het lekker lezen maakt. Het leuke is dat ik dit boek nooit had gepakt en me totaal geen voorstelling kon maken waar of het over zou gaan, maar gelijk al bij het eerste hoofdstuk raakte ik gepakt. Het is een andere wereld als dat ik normaal boeken over lees maar juist dat is verfrissend.
De verhaallijnen vliegen over de gehele wereld, zo ben je in Milaan, zo In Brussel, dan weer in Parijs en Avignon. Toch is dit niet verwarrend en ook de dit komt denk ik doordat er duidelijk aangegeven wordt waar je bent per hoofdstuk, en over wie het gaat. Het leest erg fijn, en vlot door de korte hoofdstukken de humor die onder de personages leeft en ook zit er best veel seks scenes in wat er toch iets extra`s aan toevoegt.
Ook het plot is verrassend halverwege kwam er iets bij me boven dagen maar dit liet ik toch weer los, het was niet de dader maar ik had wel gelijk. Het blijft tot het einde aan toe spannend ik vind dat Dirk Vanderlinden dit heel goed heeft aangepakt. Het maakt me ook eigenlijk wel nieuwsgierig naar de eerdere delen, omdat ik nu eenmaal fan ben van series en ik meer wil weten van de leden van de VanDiesel Company.
Dus ondanks dat ik wellicht dit boek nooit had gepakt was ik aangenaam verrast en heb ik genoten van de schrijfstijl, de humor de personages en het verhaal. Het is niet expliciet een boek voor mannen maar ik kan me wel indenken dat mannen hier nog meer van genieten, want er komt van alles in voor Hummers, F16`s en al dat soort dingen, maar gelukkig gebeurt er nog veel meer zodat vrouwen er ook van kunnen genieten.
Moon