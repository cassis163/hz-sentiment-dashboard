Veel introductie heeft Joseph Finder (1958, Chicago, VS) niet nodig, In Nederland verschenen 12 boeken, en wereldwijd worden ze uitgegeven in meer dan 35 landen. Inmiddels zijn 2 werken van hem door Hollywood verfilmd en won hij een Barry Award en een Gumshoe award voor beste thriller. Finder had reeds 4 boeken uitgebracht en was redelijk succesvol toen zijn echt grote doorbraak kwam met het boek Paranoia in 2004

Rick Hoffman is wat aan lager wal geraakt. Zijn goed betaalde baan is hij kwijt, evenals zijn vriendin en zijn huis. Hij besluit uit noodzaak terug te keren naar zijn ouderlijk huis wat al jaren leeg staat, nadat zijn vader jaren geleden na een infarct opgenomen is in een verpleeghuis. Het huis is ernstig in verval een Rick besluit uit noodzaak het huis wat op te knappen. Achter zowat de eerste plaat die hij lostrekt vind hij een stapeltje dollars. Dit blijkt uiteindelijk 3,4 miljoen dollar te zijn. Waar komt dit geld vandaan? Rick besluit uit te gaan zoeken hoe dit geld in de muur kwam van zijn vaders huis, maar ondervindt al snel dat er krachten zijn die ook interesse hebben in de herkomst, het willen hebben of juist willen verbergen wat de afkomst is.

Ook in deze Finder is te merken dat hij altijd gedegen onderzoek doet in het bedrijfsleven en dit verwerkt tot een kloppend plot. Gevoegd bij zijn eenvoudig taalgebruik, korte zinnen en de toevoeging van spannende elementen ontstaat een prima thriller. Helaas bruist het nergens of wordt je ergens heel ergens verrast, het is alsof het op de automatische piloot is geschreven. Grijze middenmoot is het resultaat. Niet slecht maar Finder kan beter. Veel beter.

3 sterren