Anna is een 17-jarig meisje dat in dit boek moet dealen met het dilemma waarheid of leugen?

Het boek begint met een introductie over Anna en de basis van haar leugen. Anna heeft klachten die eventueel op kanker zouden kunnen duiden, maar waar eerst nog grondig onderzoek naar moet worden gedaan. De moeder van Anna belt hierop de school om het uit te leggen en dan ligt de wereld ineens aan de voeten van Anna.
Iedereen staat voor haar klaar en zelfs haar vader neemt na al die jaren weer contact op.

Anna geniet van de aandacht, maar als ze te horen krijgt wat haar diagnose is moet ze een moeilijke keuze maken. Wel of niet vertellen hoe het echt zit?

Anna maakt geduurde het verhaal meerdere keuzes, waardoor ze zichzelf in de nesten werkt. Niet met alle keuzes kon ik het eens zijn.
In sommige dingen gaat ze echt een stapje te ver en doordat de onderliggende informatie soms wat wegblijft is het lastig te plaatsen waarom Anna deze keuze maakt.

Het verhaal is in eenvoudige taal geschreven, begrijpelijk en vlot leesbaar.
Het laat zien dat vriendschap niet altijd op de zelfde wijze wordt bekeken en waar iemand toe in staat is bij gebrek aan erkenning in de vriendschap.

Voor een Young Adult boek vind ik het goed geschreven en ook bijdragen aan het onderwerp. Tille Vincent maakt slim gebruik van de gevoelens die elke puber werl zal herkennen. Het erbij willen horen en vrienden willen hebben.
Ook laat ze zien dat wat begint als een klein misverstand kan uitgroeien tot iets heel groots.

Ik geef Anna 3 sterren