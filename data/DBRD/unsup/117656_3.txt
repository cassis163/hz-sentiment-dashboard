Darehk, kroonprins van het Alysh volk ontvoert Airyck, het Gezegende kind, onder de neus van Hogepriester Usear. van het volk van Unaqks. Hij hoopt dat de gave van het kind zijn volk kan verlossen van de vloek van kinderloosheid. Achternagezeten door de meedogenloze krijgservrouw Yricia probeert hij naar huis te komen. Ze krijgen uit onverwachte kant hulp, maar zal dat genoeg zijn.....

Silvia neemt je mee in een wereld waar ze de Zuid-Amerikaanse cultuur voordat de Spanjaarden er kwamen vermengt heeft met Fantasy. Naast de spirituele zaken schuwt ze de verschrikkingen van deze cultuur niet. Het is verfrissend om nu eens een mix te lezen die niet gestoeld is op de Angelsaksische invloeden in de Fantasy.
Haar verhaal bouwt zich langzaam op, waardoor er alle tijd is om met de hoofdfiguren mee te leven, ze te zien ontwikkelen. Hierdoor zijn het mooie ronde figuren geworden. Je leeft met ze mee. Naast het sterk vertelde verhaal heeft ze er ook humor in gestopt. Ik moest verschillende keren gniffelen om de capriolen die Tayes en Kyan maken.

Het verhaal bouwt zich langzaam naar een climax toe, maar aan het eind is het duidelijk dat er nog een vervolg op komt. Ik ben heel benieuwd hoe het verder gaat. Dit boek is een aanrader voor iedereen die een andersoortige Fantasy wil lezen. Een verhaal in een boeiend gecreÃ«erde wereld waar de ontwikkeling van figuren centraal staat .