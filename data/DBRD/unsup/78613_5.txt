Scandinavische auteurs hebben mij al dikwijls kunnen bekoren en deze auteur werd mij warm aanbevolen. En inderdaad, het is alweer een topthriller geworden van het hoogste niveau.
'Zonder gezicht' is het debuut van thrillerauteur Stefan Ahnhem rond rechercheur Fabian Risk, die om priv√©-redenen met zijn gezin verhuist van Stockholm naar zijn geboortestad Helsingborg. Het verhaal komt onmiddellijk op gang, maar ergens halverwege blijft het wat hangen. Toch mag dit geen belemmering zijn om door te zetten. Het loont absoluut de moeite.
Niettegenstaande er heel veel personages zijn met voor ons nogal moeilijke namen, heb ik nooit moeite gehad om iedereen uit elkaar te houden. Dit is ook het geval met de moeilijke plaatsnamen in Zweden en Denemarken, waar het verhaal zich afspeelt.
Op het einde wordt de spanning zo enorm opgedreven, dat ik op het puntje van mijn stoel zat, om de afloop te kennen. Eens de naam van de dader bekend is, denk je het plot te kennen, maar niets is minder waar.
Een aanrader, voor wie houdt van echte superspannende thrillers.