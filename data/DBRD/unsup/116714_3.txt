Wanneer een boek begint met een bladzijdenlang overzicht van personages, inclusief hun functie, voel ik de bui al hangen. En inderdaad, niet alleen zijn ze met velen, de goedzakken en de slechteriken in dit verhaal, ze worden ook nog eens afwisselend aangesproken met familienaam, voornaam of bijnaam. Ik had de 'pech' een e-book te lezen en dus is terugbladeren niet zo evident en was het vaak behelpen. Zoiets zorgt voor ergernis en neemt een deel van het leesplezier weg.

Afgezien daarvan ben ik gematigd positief over het boek. Bonda kan schrijven, heel goed zelfs. Ze heeft geprobeerd een intelligente thriller te schrijven, maar is daar wat mij betreft maar ten dele in geslaagd. Iets te complex en verwarrend bij momenten. Het boek eindigt met een cliffhanger en doet op een of andere manier toch uitkijken naar het tweede deel in de serie.