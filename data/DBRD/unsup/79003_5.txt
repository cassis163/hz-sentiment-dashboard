De gedichtenbundel

Het boekje bestaat uit 118 bladzijdes voor mooie teksten en afbeeldingen. Het zijn in totaal 56 gedichten met verschillende thema's. De cover is mooi glossy, met een afbeelding van een doorkijkje in een dorpsstraatje. Een smal straatje, met in de verte een aantal authentieke huisjes. Met links overhellende boomtakken met paarse bloemetjes. Het doet een beetje idyllisch aan.

"Deze reis was een eerbetoon aan mijzelf, een persoonlijke stille tocht"

Voordat ik begin, blader ik de bundel even door. Elk gedicht heeft een mooie afbeelding. Meestal op het linkerblad. De afbeeldingen zijn mooi en passend, bij de verschillende thema's. "Mijn stille tocht" is het eerste gedicht. Het is een terugblik, naar alles wat is geweest. Als je begint met lezen, valt mij op dat de regels, en de woorden je gelijk aanraken. Want, oh..wat gaat de tijd toch snel. En oh, wat is het leuk om dat alles wat geweest is, even terug te halen. "Deze reis was een eerbetoon aan mijzelf, een persoonlijke stille tocht". Ik lees en ben er even stil van...onder de indruk en de bundel is nog maar net begonnen..

Ze raken je diep in je hart

Stuk voor stuk is het mooie poÃ«zie. Het zijn gedichten uit het leven gegrepen, Schrijfsels die je raken, diep in je hart. Zo gaat het over loslaten, liefde, verlost zijn, voltooid leven en doodgaan. Ook het gedicht "Stuurloos" is prachtig en erg indrukwekkend. "Ik ben stuurloos, geen anker houdt mij op zijn plaats". In deze tijd zijn er misschien meer mensen stuurloos. Ze missen iets belangrijks. Dan kan dit gedicht hen steun geven. Het benoemt het zoals het is en geeft hen mogelijk de kracht om de dag verder in te gaan. Het is op zo'n manier vormgegeven, dat het staat als een huis. Helder, duidelijk met emotie. Het raakt maar geeft ook een reikende hand. Een soort bemoediging. En dat is erg knap.

"Het kind in mij, dat komt en gaat en neemt mij zo nu en dan bij de hand"

Door vele vensters, deel 2, is een prachtige bundel vol juweeltjes. Om zo eens door te nemen of voor een momentje van steun om in te gaan lezen. Het . zal velen kracht geven, blijdschap geven of een houvast bij het laten gaan van hun dierbaren.

Het boek met de vele vensters hoort eigenlijk bij iedereen een mooi plekje te krijgen.

Waardering: 5 sterren