Het uiterlijk van dit boek viel me de eerste keer al op: schitterende uitvoering, iets voor verzamelaars, dacht ik: prachtig gebonden, mooie foto-omslag.
De inhoud is ronduit ontroerend: schapenboer Bjarni die in heldere, retrospectieve bewoordingen aan zijn minnares per brief vertelt, dat dit antwoord bijna een mensenleven geduurd heeft en waarom.
De herinnering aan deze vrouw en haar sensuele aanwezigheid zijn groot en bijna tastbaar en toch won zijn liefde voor de elementen het toendertijd.
Dit boek is van een verbijsterende schoonheid.
Beeldschoon vertaald door vertaalster Geri de Boer, die ik toen gemaild heb en mijn respect heb overgedragen,
want vijf sterren is nog te weinig, voor zoiets moois!