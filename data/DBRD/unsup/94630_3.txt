Er zijn drie dingen die je moet weten:
1. Door plottwisten veranderd alles
2. Niet alles is wat het lijkt
3. Soms lieg ik

Stel je voor. Je ligt in coma. Je hebt geen idee hoe je hier terecht bent gekomen. Je weet alleen dat je iedereen hoort, maar hoe maak je dit duidelijk terwijl je opgesloten zit in je eigen lichaam?
Dit is de situatie waarin Amber Reynolds zich in bevindt.

In ‘Soms lieg ik’ is niets wat het lijkt. Het verhaal wordt vanuit verschillende tijdsdelen geschreven. De dagen voor het ongeluk, het nu en fragmenten van een dagboek uit het verleden. Langzaam aan vormen deze perspectieve de werkelijke nu.

Door verschillende onverwachte twisten in het verhaal is niets wat je verwacht. Relaties van de hoofdpersonen verschuiven. Houdt Paul inderdaad niet meer van Amber? Welk geheim draagt Claire met zich mee? Wat wil Edward van Amber? En wie liegt? Deze vragen blijven het hele boek lang in je achterhoofd. Telkens wanneer je het antwoord denkt gevonden te hebben gebeurd er wel iets nieuws waardoor een van deze vragen toch weer opduikt.

Alice Feeney heeft met ‘Soms lieg ik’ een bijzonder boek geschreven. De verschillende twisten hebben invloed op het hele verhaal. Ik vond het geen page-turner, maar was wel heel de tijd nieuwsgierig genoeg om verder te willen lezen.