American Gods is één van de boeken die mij een hele, grote indruk heeft achtergelaten. Het boek is geschreven door Neil Gaiman. Hij heeft o.a. geschreven: Noorse goden en de slaapster en de spintol. In dit boek komen allerlei verhalen van goden naar boven. Dit boek mocht ik recenseren voor uitgeverij L.S. Amsterdam. Ik dank hun voor dit geweldige boek!

In het begin van het boek volgen we Shadow. Hij zit in de gevangenis en telt de dagen af totdat hij naar zijn vrouw kan gaan. Helaas gaat niet alles volgens plan en weet Shadow niet wat hij moet doen. Er komt een Mr. Wednesday langs en hij geeft een uitweg. Vanaf dat moment is Shadow heel stil en meegaand, maar naarmate het verhaal verder gaat, neemt hij zijn eigen beslissingen en gaat zich meer gedragen als een individueel.

Samen met Mr. Wednesday gaat Shadow op een roadtrip door Amerika. Tijdens hun rit ontmoeten zij veel verschillende mensen die vaak goden blijken te zijn. De vraag is welke goden het zijn... de oude goden hebben allerlei immigranten door de tijd heen beloofd om ze mee te brengen naar Amerika zoals Griekse en Keltische goden. Echter zijn er ook nieuwe goden die zijn ontstaan in de huidige tijd: internet en technologie. Door de komst van de nieuwe goden en de tijd die verstrijkt, verliezen de oude goden hun krachten. Ze moeten veranderen om te overleven. Ze moeten zich aanpassen naar de huidige wereld. Ze verschuilen zich door het publiek als normale mensen. Ze leren nieuwe trucjes zoals hoe ze offers van de mensen kunnen krijgen door aanbidding. Dit werd door Gaiman heel mooi verteld. Op deze manier kunnen de oude goden overleven, maar ze zullen nooit meer zo krachtig worden als de nieuwe goden.

Het boek gaat vooral over een onderwerp van tegenwoordig. Vroeger hadden mensen één geloof, maar tegenwoordig zijn er mensen die meerdere geloofsovertuigingen bevatten en dit delen. Hierdoor vind ik het boek heel realistisch en actueel! Verder is het van de auteur heel knap dat hij dit verhaal onderwerp zo mooi en krachtig heeft beschreven.


American Gods (Amerikaanse goden) heeft een goede schrijfstijl waardoor je het verhaal heel snel wegleest en je als lezer als het ware het boek wordt ingezogen. De opbouw van het verhaal kon wel iets meer opgang komen, maar dit was voor mij geen probleem. Hoe uitgebreider het verhaal, hoe beter. De ontmoetingen van elk nieuwe personage was heel leuk en verassend om te lezen. Soms vergat ik hier en daar hoe een personage ook alweer heette, maar even terugbladeren maakt helemaal niets uit. Misschien als er een vernieuwde uitgave zou komen, dat er in de achterkant van het boek een personagelijst bijgevoegd zou kunnen komen. Ik denk dat dat wel handig is.

Verder zijn er in het boek tussenverhalen. Dit vind ik heel toepasselijk en spannend om te lezen. Want elk verhaal gaat over een eigen god/ religie. Deze short-stories kunnen dienen voor wat rust van het hoofdverhaal. Hierdoor maak je ook meteen kennis met andere goden en dat is altijd leuk om te lezen. Dit zorgt voor meer personages en een uitbreiding van de godenwereld.

Kortom, dit boek is geweldig! Er zitten zoveel verschillende personages en religies in dit verhaal, dat je gewoon verder wil lezen tot het einde. In ieder geval vind ik dat het boek geschikt is voor iedereen!