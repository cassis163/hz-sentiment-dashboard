Het overkomt me maar zelden dat ik een boek tegenkom dat lang na het lezen nog in je hoofd rondspookt. Het is niet alleen de ingenieuze parallelvertelling van het gehele boek die fascineert, waarbij de verhaallijnen elkaar versterken en uitmonden in een ontroerend slot. Ieder zin is met precisie en liefde aan het papier toevertrouwd, met maar één doel: de lezer mee te sleuren tot ver achter de façade van ogenschijnlijke gewone levens. Het is het soort boek waardoor je die zeldzame ervaring hebt dat een woordkunstenaar je toespreekt. Dus helemaal eens met van Dis' kritiek dat het geschreven is met een toverstaf. Blij dat ik dit boek mocht ontdekken!!