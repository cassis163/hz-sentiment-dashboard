Ik ben even stil… Niet alleen vanwege het verhaal, maar ook vanwege de prachtige soundtrack van Anouk van der Kemp. Speciaal voor dit boek geschreven en opgenomen. Dit heb ik zelf nog nooit eerder gehoord en gezien, maar wat is dit prachtig! Wat heeft Anouk van der Kemp een prachtige stem, die fantastisch past bij de sfeer van het boek. Kippenvel over mijn hele lijf, anders kan ik niet zeggen. Dit is echt een fantastische toevoeging op het boek!

Dan nu over het verhaal zelf: Ellen Lina toont zich een ware verteller. Stukje bij beetje laat ze informatie los over het ware verhaal. Het verhaal van na de crash wordt afgewisseld met flashbacks van de afgelopen 10 jaar. Deze twee verhaallijnen worden chronologisch verteld, zodat je stukje bij beetje de waarheid achterhaalt. Op de juiste momenten wordt er weer gewisseld van heden naar verleden en terug en zo bouwt Ellen Lina de spanning heel goed op! Je blijft maar doorlezen.

De ontwikkelingen waren soms heel verrassend, soms voorspelbaar, maar nooit saai. De ontknoping was voor mij de reden dat de tranen over mijn wangen liepen… Het vliegtuig is niet het enige dat gecrasht is.

Het genre spannende liefdesroman beschrijft ook precies wat het is. Het beschrijft de liefdes in het verhaal in al zijn vormen. De spanning neigt soms naar een psychologische thriller en wordt perfect gedoseerd in het verhaal. Het is nergens teveel.

Ik ben nog steeds een beetje stil… De tranen zijn inmiddels opgedroogd, maar wat een indruk heeft dit boek gemaakt. Zeldzaam dat een schrijver mij tot tranen weet te roeren. Ga zo door Ellen! Ik ga nu zeker al je boeken lezen, want dit is gewoon klasse.

Het zal dan ook geen verrassing zijn dat ik dit boek absoluut aanraad! Het krijgt van mij, samen met de soundtrack, de volledige 5 sterren. Zet het op je verlanglijstje voor kerst, je verjaardag of haal het boek gewoon zelf in de boekhandel; ik beloof dat je er geen spijt van krijgt.