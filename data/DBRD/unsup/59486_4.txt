In De Mefisto Club gaat het verhaal van Dr. Maura Isles en rechercheur Jane Rizzoli verder. Ook in dit boek hebben beide naast het werk ook problemen op sociaal gebied. Jane zit met haar ouders en Maura heeft twijfels over de liefde. Op kerstavond krijgen ze beide een telefoontje dat er een moord is gepleegd. Het is ijzig koud buiten, wat perfect past bij de koelbloedige moord die is gepleegd.

Ze vinden een vrouw waarbij haar ledematen zijn afgezaagd. Elk lichaamsdeel ligt verspreid door het huis. Daarnaast heeft de dader een aantal symbolen op de muren geschreven. De symbolen zijn satanistisch. Eenmaal in de autopsiekamer komen ze er achter dat de linkerhand van een andere vrouw is. Dan begint de klopjacht op het andere slachtoffer Ã©n natuurlijk de dader.

De Mefisto Club wil graag helpen met het onderzoek, maar ze dreigen zelf ook slachtoffer te worden. Wie weet eerder wie de dader is? De Mefisto Club, Rizzoli & Isles of de lezer?

Het zesde deel in de Rizzoli & Isles serie was weer een spannende. Tussen de stukken van Jane en Maura lees je ook vanuit het perspectief van de dader en van Lily. Dit zorgde voor een fijne afwisseling en gaf jou als lezer aanwijzingen over de moorden in het boek. 4 sterren.