De reuzenrad op de cover van Bühne 8 doet denken aan die van Londen, maar het blijkt die van Düsseldorf te zijn. Hoe het ook zij, de cover is schitterend en past bij dit deel van de Bühne-serie.
Ook dit deel staat, net als de vorige delen, boordevol verhalen, gedichten, essays, een selfie en een locatie. Daarnaast promoot Uitgeverij Aspekt een paar van hun schitterende boeken die ze uitgeven.
Een aantal verhalen raken je, zetten je aan het denken, waarvan er eentje je zelfs op het verkeerde been blijkt te zetten. Een oude piano van Reindert Brongers geeft precies weer hoe het in de zorg gaat, waar het aan ontbreekt en wat dat voor de mensen en hun familie betekent. Het is een verhaal dat je raakt, aan het denken zet en waarvan je hoopt dat de mensen in de regering dit verhaal ook gaan lezen en dat ze er wat mee gaan doen.
Het waargebeurde verhaal Orkaan Luis: 1995 van Maria Janssen laat zien wat een orkaan kan doen, hoe aangrijpend dat is, dat dat niet zomaar een Nederlandse storm is, maar vele malen erger. Het dubbele gevoel dat ze heeft aan het eind is heel erg begrijpelijk.
Een ander verhaal dat je aan het denken zet is het verhaal Boten van Wieke Mulier.

Lees verder op https://surfingann.blogspot.com/2018/09/buhne-8.html.