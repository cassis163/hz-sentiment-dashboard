Perfect Match, is een match via een datingsite wel zo perfect? En wanneer weet je dat je de ware liefde hebt gevonden met nog zoveel andere singles onder je vingers? De thema’s die aanbod komen in het verhaal, zoals liefde, romantiek, online dating en het maken van belangrijke keuzes in het leven zijn heel herkenbaar als lezer.

Marit vindt via een datingsite de liefde in Nils, een knappe plastische chirurg, maar is deze liefde net zo bijzonder als hoe Nils met zijn patiënten omgaat? Het leven van Marit lijkt eindelijk in balans. Na een drukke baan heeft zij zichzelf gevonden, woont ze in een fijn appartement in Amsterdam en is ze trotse eigenaresse van een yogaschool. Zo in balans als dat het lijkt blijft het niet. Marit komt erachter dat Nils zijn patienten niet op een normale manier behandeld. Zij vreest dat ze ook ooit als patiënt gezien gaat worden. En dat gebeurt dan ook maar Marit laat het er niet bij zitten en neemt wraak. De spanning is opbouwend en zorg ervoor dat je door blijft lezen. Wat ook erg mee helpt is dat het boek vlot geschreven is. De wraakactie van Marit geeft een onverwachtse wending in het boek. Gezien haar achtergrond had ik een andere einde verwacht. Doordat er niet elke keer aan mijn verhaalverwachtingen werd voldaan heb ik het uiteindelijk in een ruk uit gelezen. Het is een echte aanrader voor iedereen die van spanningsopbouwende romantische thrillers houdt.