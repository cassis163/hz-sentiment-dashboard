Caroline van Keeken
Zo worden wij niet
Uitgeverij : Thomas Rap
Genre: literatuur& romans ,korte verhalen
Aantal pagina’s: 256
ISBN: 9789400407732


Schrijfster en journalist Caroline van Keeken (1988) timmert vlijtig aan de weg. Ze publiceert in onder andere Het Parool, NRC en Trouw.
Samen met Bo van Houwelingen (schrijfster) schreef Caroline van Keeken de column Bo & Caro voor het NRC en schreven ze een boek Netwerken: de fijne kneepjes.
Met het schrijven van het verhaal Ga weg bij de rand won Caroline van Keeken in 2015 de NPO Verhalenwedstrijd. Samen met 24 andere verhalen zijn deze gebundeld in Zo worden wij niet.

In deze verhalenbundel met 25 korte verhalen krijgt de lezer inzicht in het leven dat mensen leiden of soms nog leiden. Het zijn bijna allemaal makkelijk leesbare verhalen, waarbij sommige een onverwachte abrupte afsluiting hebben en het verhaal voor je gevoel niet af is. Hierbij leeft het gevoel, dat het verhaaltje wel een boek had mogen worden i.p.v. een kort verhaal.
Door hun link met het dagelijks leven, zijn ze leuk om te lezen tussendoor.
Als lezer maak je kennis met allerlei soorten karakters van mensen: verlegen, onzeker, doortastend, besluiteloos, aandoenlijk, vreemd, psychotisch.
Wat de personages uit de verhalen met elkaar gemeen hebben is, dat ze allemaal ergens in gevangen zitten. Dat kan door hun verleden komen, hun onzekerheid, het huwelijk dat ze hebben, de werkzaamheden die ze doen. Ze worden geleefd door hun omgeving. Ze dromen een eind weg, fantaseren over hoe hun leven met iemand eruit kan zien.
De personages delen de wens om te ontsnappen, maar weten niet hoe, of zijn gewoon niet sterk genoeg om ergens uit te stappen.
Het meest vreemde verhaaltje vond ik Nageltjes en weet niet goed wat ik hiervan moet denken……
De meeste verhalen geven je een ongemakkelijk gevoel, omdat ze negatief getint zijn. Het is vaak niet duidelijk wat er bedoeld wordt en ook na 2x keer lezen kom je hier niet achter. Maar misschien is dit juist wel de bedoeling, laat de verbeelding van de lezer spreken.