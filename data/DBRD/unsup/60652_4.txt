Op de kaft van 'Bevroren Landschap' staat vermeld dat het verhaal een dark romance is in de stijl van 'True Blood'. Nanna Dillen maakt deze belofte zeker waar. Wanneer je in het boek begint wint de nieuwsgierigheid het van je. Je wil weten welke avonturen je in gaat! Al vrij snel leer je diverse personages kennen uit het plaatsje Oak Haunt, die ieder een eigen rol hebben. Even ben ik bang dat ik personages door elkaar ga halen, omdat het er best veel zijn. Maar omdat Nanna Dillen haar personages goed heeft uitgewerkt gebeurt dat niet. De schrijfstijl van Nanna Dillen is fijn. Ze omschrijft alles goed uit, zonder dat het langdradig wordt. De spanningsboog had voor mezelf misschien wat hoger mogen zijn. De climax was me soms niet scherp genoeg. Maar dat is een kwestie van smaak. Want spannend is dit boek zeker wel, op het laatst zat ik toch op het puntje van mijn stoel! Nu ik het boek uit heb verlang ik naar een vervolg! Het einde verraad dat de personages nog niet klaar zijn. En dat er nog meer spannende avonturen in Oak Haunt ontstaan. Het wachten hier op is een moeilijke opgave. En dat is alleen maar een dikke compliment, omdat het verhaal goed in elkaar zit! Met dit debuutroman is mijn interesse gewekt in het toekomstige werk van Nanna Dillen!