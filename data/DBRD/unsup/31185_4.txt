Wat een geweldig boek was het en wat jammer dat het uit is. Ik heb het boek in twee dagen uitgelezen, terwijl ik een tentamen had. Het boek zorgde er voor dat mijn hart sneller ging kloppen, het hield me echt bezig. De setting, in een Arabische wereld, maakt het verhaal mystieker en bijzonder. Het boek is naar mijn mening goed te lezen door zowel young adults en volwassenen. Het bleef spannend tot het einde en ik kijk reikhalzend uit naar een deel twee. Hoewel ik nog niet met zekerheid heb kunnen vinden dat er een deel twee komt.
Het boek vertelt het verhaal over een geleerde, Laia. Geleerden worden in het Imperium overheerst, ze zijn vaak arm, mogen niet lezen en worden vaak gebruikt als slaven. Zo ook Leia, hoewel ze in het begin zwak lijkt, laat ze zich als slaaf gebruiken om zo haar broer te kunnen redden. Mishandelingen en verkrachtingen zijn de orde van de dag, hoewel ze in dit boek niet in details zijn uitgewerkt, is het doel van de beschrijvingen duidelijk. De wereld waarover dit boek is geschreven is wreed, maar tegelijkertijd zet het je aan het denken omdat dezelfde dingen nog steeds voorkomen in onze samenleving. Het is zo geschreven dat je je in kan leven in het karakter van Laia, iedere keer dat ze wegsluipt wil je niet dat haar iets overkomt.
Het andere personage is Elias, een soldaat voor het Imperium, in deze hoofdstukken kwam meer actie voor. Zijn karakter werd zo opgebouwd dat je steeds beter zijn goede kant begon te snappen en waarom hij soms zijn slechte kant moet laten zien. Hoewel hij verschrikkelijke opdrachten moet uitvoeren blijft hij toch trouw aan zichzelf. Het wordt dan ook snel duidelijk dat hij meer is dan alleen een soldaat.
Hoewel het vanaf het begin duidelijk was dat de 2 personages elkaar zouden ontmoeten omdat ze de twee hoofdpersonages waren, is de relatieopbouw mooi uitgewerkt. Juist omdat de karakters van de twee personages zo verschillen
Complimenten voor de vertaling door Hanneke van Soest, hoewel ik het origineel niet heb gelezen heb. Het boek heeft geweldige zinsopbouw en woordkeuze wat er voor zorgde dat ik het boek in een keer uit wou lezen.