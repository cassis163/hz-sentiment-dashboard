Het lezen van jeugdboeken is niet mijn gewoonte, maar ik ben na diverse aanbevelingen toch regelmatig aangenaam verrast door boeken die als doelgroep "jeugd" hebben (Harry Potter, de Twilight sage van Stephenie Meyer) dus heb ik met Gone nog maar eens een poging gewaagd. Het concept sprak me erg aan en het was ook zeker zo dat ik het boek geboeid heb gelezen, maar dit is toch écht wel een jeugdboek met bijbehorend niveau van taalgebruik en ongeloofwaardige acties. Misschien was ik ook wat teleurgesteld doordat ik "Gevangen" van Stephen King al had gelezen, een veel volwassener en sterkere variant van het opgesloten zitten in een koepel. Al met al lijkt het mij zeker een geweldig boek voor de jonge puber, maar voor mij was het het nét niet. Toch heb ik er een paar aangename uurtjes mee vermaakt, 3 duimpjes dus.