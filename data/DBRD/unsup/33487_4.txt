Gevarenzone is het eerste boek van Jennefer Mellink waarmee ik het nieuwe leesjaar mee begin. Dit is een goed begin en snakt naar meer boeken van Jennefer.

Het is een spannend boek en je weet niet echt welke richting het op gaat. Is het een paranormaal verhaal of een thriller met een vleugje paranormaal?

Je leert Pip heel goed kennen. Er wordt goed ingegaan in haar personage en je leert ook Sanne kennen. Een echte vriendin die jezelf ook wel graag zou willen, die er altijd voor je is. Het is onder jongeren heel erg herkenbaar en realistisch geschreven.

Verder lees je over haar relatie met haar ouders, de band met haar moeder en met haar vader. Waarom doet haar moeder zo naar? Daar krijg je ook een goed beeld van. Herkenning en ontroering. Ook een beetje een gevoel van onmacht had ik bij het lezen over haar moeder. In verdere hoofdstukken kom je er wel achter, maar had ook iets beter uitgewerkt kunnen worden, zoals ook Shirley, een kamergenote van het ziekenhuis.

Je leest tussendoor ook flashbacks, deze waren in het begin moeilijk te plaatsen maar op het eind valt alles samen.

Alleen vind ik het jammer dat het verhaal opeens zo abrupt wordt afgebroken. Had graag nog gelezen hoe het verder met Bram zou gaan. Wat zou er met hem gebeuren? Zou hij nog hardhandig worden aangepakt en daarna worden gearresteerd door de politie, zou diegene nog een hard woordje met hem hebben gesproken, wat zou hij hebben gezegd, etc...

Verder een heel goed boek. Lekker genieten en waar je in het begin niet weet waar het naar toe gaat. Top!