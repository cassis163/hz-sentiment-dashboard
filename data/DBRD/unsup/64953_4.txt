Psychologisch zit dit meeslepende verhaal erg goed in elkaar. Fijne en rake dialogen. Mooie personages met ieder hun eigen kenmerken en karaktereigenschappen. Lang springt er voor mij uit, hij is echt de good guy in dit verhaal. Jazzlyn is erg mooi en emotioneel neergezet. En dan Liam, de koele hartchirurg die goed in zijn vak is, maar van het spreekwoordelijke hart geen kennis heeft. Of lijkt dat maar zo? De chemie tussen de hoofdpersonages leest heerlijk en is iets waar ik erg van heb genoten. Ik moet wel even bijkomen van het einde, hierdoor blijft het boek maar door mijn hoofd heen spoken. Knap staaltje werk weer van deze auteur!