Lang niet alle Grisham legal thrillers zijn even goed. De ene is spannender, de andere is realistischer en weer een andere heeft een interessanter thema. Tot die laatste categorie reken ik zeker 'De Claim'.
We weten intussen wel dat Grisham geen literair wonder is, maar dat hoeft ook niet. Hij geeft het zelf maar al te graag toe: 'zo lang ik lezers kan boeien, bereik ik mijn doel', zei hij eens in een interview. En dat doet hij met 'De Claim'.
Interessant om de wereld van de massaclaims te leren kennen. Grisham beschrijft de opkomst en de ondergang van een advocatenfirma in dat wereldje en hij doet dat zodanig dat je ook nog enige sympathie voelt voor de advocaat in kwestie, hoe verwerpelijk diens beweegredenen vaak ook zijn.
Ik vond het een uitermate boeiende thriller en ik heb 'm in een ruk uitgelezen. Sommige recensenten noemen het boek saai en lijken zich erdoor van Grisham af te keren. Bij mij is het tegendeel het geval. Ik vond dit juist een van de betere. Smaken verschillen, denk ik dan maar.