In Bewaring maken we kennis met Ierse dorpje Duneen. De dorpsagent PJ Collins heeft niet veel te doen en vult zijn tijd grotendeels met eten, ook dankzij zijn huishoudster Mevrouw Meany die voor hem kookt.
In het dorpje gebeurd nooit wat, tot er op een dag bij graafwerkzaamheden een ontdekking wordt gedaan.
Het is aan PJ Collins om te praten met de bewoners van Duneen en om de geheimen van het verleden, welke jaren lang zijn bewaard, boven water te krijgen.
De bewoners hebben allen hun eigen verhaal, maar willen ze die openbaar maken, in een dorpje waar iedereen elkaar kent en iedereen zijn oordeel al klaar heeft?

Graham Norton, de humoristische Engelse presentator, maakt een uitstapje naar het schrijversvak. Het is hem gelukt om de karakters van de personages goed weer te geven en de sfeer van het slaperige dorpje goed neer te zetten. In zijn boek ontvouwd zich langzaam een geschiedenis die schakels heeft met veel bewoners van Duneen.

Het boek heeft een koningsblauwe cover, met gouden letters en is daardoor uitnodigend om op te pakken. De pagina-vullende foto op de achterkant van Graham Norton laat geen twijfel wie de schrijver is en zal daarom alleen al lezers over de streep trekken.
De bekende humor van Graham Norton is helaas niet terug te vinden in het boek.

Het is erg soepel en vlot te lezen, geen moeilijke zinnen, constructies of woorden. Het verhaal is niet erg spannend, maar weet toch te boeien door de personages en hun ontwikkeling en de geheimen van het verleden. Een kleine twist aan het einde brengt nog net een verrassing en daarmee sluit dit verhaal af, maar voor PJ Collins gaat de wereld open. Wie weet zien we zijn personage nog eens terug in een volgend boek.