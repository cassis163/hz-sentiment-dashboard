Laat ik het eerst maar samenvatten; verhaal is goed tot zeer goed geschreven, dat kan Karin Slaughter bijna als geen ander. Spanning zit er ook voldoende in, daar hoor je mij niet over klagen. Wat ik minder vind is het gegeven dat ze in haar 4e boek teruggrijpt naar de periode van vóór het 1e boek. Het lijkt er op dat ze gaandeweg het uitdiepen van personages in haar vorige boeken tot de conclusie is gekomen dat er een gat is ontstaan in de voorgeschiedenis van de hoofdpersoon.
Misschien had dit haar eerste boek wel moeten zijn, tenminste die indruk laat het verhaal op mij achter. En dat vind ik een beetje jammer.
Als ik het grofweg inschat dan is ongeveer 70% van het verhaal een terugblik op de opgroeiperiode van één van de hoofdfiguren, die verdeling had iets beter gemogen.

Blijft onverwijld overeind staan dat Karin Slaughter weet hoe ze de spanning kan opvoeren naar een climax, ik blijf het maar knap vinden en zal haar volgende boek ook zeker gaan lezen. Levert dit boek van mij 3 sterren op.