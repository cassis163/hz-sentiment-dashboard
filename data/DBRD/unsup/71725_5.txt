Onze vereniging SPQR, nodigde de auteur uit om zijn debuutroman te komen voorstellen in Leuven. Jelle Dehaen verdedigde met vuur de opbouw van zijn werk vanuit de figuur van Balbus in brieven die hij schrijft aan zijn vriend Atticus. De eerste brief schrijft hij de avond van de iden van maart, 44 VC.
Bewust geeft de auteur Balbus en Atticus, voor de echte kenners van de Romeinse geschiedenis, fictieve voornamen. Het is en blijft dus een historische roman. De brieven beschrijven dan de opkomst van Julius Caesar vanaf zijn eerste jaren als jonge man ergens in het verre Asia, de weg naar de top en zijn vele verraderlijke financiÃ«le intriges , de manipulatie door afgunstige rijkeren en machtigen, zijn omzwervingen in Hispania en Gallia, tot zijn terugkeer in Rome en de brutale moord.