Een persoonlijk getint verslag van de auteur die als boerenzoon
opgroeit in het poldergebied van Zeeuws-Vlaanderen. De boeren in
dat gebied worden gemangeld tussen de havenbaronnen van Antwerpen
en de natuurbeschermers. Als die 2 partijen tot een akkoord komen
zijn de boeren de klos en worden velen onteigend. Boeiend
verslag van een stukje landschapspolitiek en de persoonlijke
gevolgen hiervan voor de boeren, wel wat eenzijdig beschreven
vanuit het standpunt, lees belang van de boeren. Het werpt 
vragen op bij de beleidsvisie van de natuurbeschermers om
cultuurlandschap in te ruilen voor "de nieuwe wildernis". Ik zag
ook een parallel met het prachtige boek van Geert Mak "Toen God
verdween uit Jorwerd". Dit boek is ook goed geschreven maar wordt
af en toe wel wat saai door de herhaling en de geringe uitdieping
van de personen in het boek, alleen het karakter van de moeder van
de hoofdpersoon is goed uitgewerkt.