Een boek vol spanning en slimme redeneringen, dat is het boek De inwijding van Tess Franke. Een zenuwslopend verhaal dat je helemaal meeneemt in het leven van Femke Wolzak, een jonge en getalenteerde advocate.
Femke Wolzak is een jonge strafrechtadvocate uit Amsterdam die werkt voor het advocatenkantoor TSS. Het mysterie begint wanneer een cliënte van haar, Hermanna, dood wordt terug gevonden in haar portiek. Vervolgens ontstaat er een helse strijd in het kantoor omdat de vermoedelijke dader van Hermanna ook een cliënt is van Spreeuwenberg senior, haar collega. Hermanna was de vrouw van Alwin en volgens Femke had hij genoeg motieven om haar te vermoorden. Het wordt alleen maar erger voor Femke wanneer haar vriend Roel gruwelijk wordt vermoord en weer in haar portiek wordt achtergelaten. Ze besluit het op te nemen tegen die gruwelen door zelf op onderzoek te gaan. Ze kan Alwin, de cliënt van Spreeuwenberg senior, chanteren doordat Hermanna Femke een filmpje had achtergelaten met bewijzen dat Alwin zich in criminele milieus bevond. Na de dood van Roel was ze de dvd kwijt geraakt maar vastberaden hem terug te vinden. Kort daarna bracht René Gerritsen haar een bezoekje en werd ze zwaar toegetakeld door hem in de hoop de dvd te vinden. Om haar nog meer problemen te bezorgen wordt haar vriendin Saskia ontvoerd en zeggen ze dat ze haar ombrengen als ze de dvd niet snel vind en brengt. Ze krijgt steun van haar twee vriendinnen Annet en Mariska die haar helpen zoeken naar de dvd. Ze wordt achtervolgd en zelfs ontvoerd. Daar ziet ze Saskia helemaal suf en verdoofd terug en kan ze zich beiden redden door Alwin te vertellen wat ze ontdekt heeft : René heeft zijn vrouw Hermanna vermoord! Hierdoor ontstaat een heel bloedbad waar Femke zich middenin bevindt. Alwin, Femke en Saskia gaan naar TSS waar Femke ervoor zorgt dat Alwin een alibi heeft en heel de zaak oplost. . Het boek is geschreven door Tess Franke, dit is de artistnaam van Gert Jan de Vries. Als Franke heeft hij inmiddels al vier thrillers geschreven die allemaal gaan over Femke Wolzak.
In het boek zat een duidelijke structuur doormiddel van hoofdstukken met de dagen er bij. Hierdoor kan je goed zien dat het verhaal zich maar op een vrij korte tijd afspeelt, daarom gaat het vaak over de gedachten van Femke en herinneringen van haar vader. Doordat Franke veel aandacht geeft aan de gedachten van Femke, krijg je echt het gevoel van mee te leven met haar omdat je haar zo goed kent en begrijpt. Dit is volgens mij gedaan om op die manier het boek vlotter te laten lezen zodat je niet meer wil stoppen. Er wordt in het boek gesproken over het glazen plafond waar vrouwen niet door raken, maar op het einde doet Femke dit wel. Franke geeft op die manier aan hoe hij denkt over dat glazen plafond. Vrouwen kunnen daar dus wel door volgens hem en dat heeft hij ook goed laten zien door zon uitdagend verhaal te schrijven over een talentvolle vrouw.
Ik vond het een zeer goed boek. In het begin duurde het heel even voor ik in het verhaal getrokken werd maar eens je op hoofdstuk twee zat kon je niet wachten om de rest te lezen en om te weten te komen wat er allemaal gaat gebeuren. Ik vind het zeer goed gedaan van de schrijver dat hij zoveel rekening hield met de gevoelens en gedachten van Femke want daardoor had ik erg veel medeleven met haar waardoor ik als gevolg ook sneller het boek in de hand nam om verder te lezen. Het is heel modern en fris geschreven waardoor ik niet moest struikelen over ouderwetse woorden die niemand meer kent.
Het boek is zeker een aanrader als je houdt van een stevige thriller met sterke vrouwen die niet terugdeinzen om naar succes te streven. Het leest heel fris en vlot waardoor je het in een mum van tijd uit hebt.