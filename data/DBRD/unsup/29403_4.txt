Zim, afkorting van Zimbabwe, een prachtig land in Afrika met veel natuur en echte Afrikaanse cultuur.

Felix Wellenstein is al sinds zijn kindertijd bekend met Zimbabwe, zijn grootouders hadden er een boerenbedrijf, Grootfontein genoemd, waar hij menige vakanties heeft doorgebracht. Na het overlijden van zijn grootvader is hij niet meer teruggelkeerd. De boodschap dat zijn studievriend en kameraad in Zimbabwe is omgekomen, besluit Felix om erheen te reizen voor de afscheidsdienst van zijn vriend. En als hij dan toch gaat wil hij Grootfontein nog eens bezoeken, na al die jaren, dat plan verloopt echter niet zoals hij had gepland. Niet lang na zijn aankomst in Zimbabwe loopt hij in een hinderlaag, en wordt hij opgejaagd door de geheime politie. Wie heeft het op Felix gemunt en waarom.

Zim is een spannend boek, met veel aandacht voor de Afrikaanse cultuur en natuur. Het boek is erg aangenaam geschreven, en opgesplitst in korte hoofdstukken. Het verhaal begint rustig met de achtergrond van Felix, eens hij in Zimbabwe arriveert komt de vaart erin. De auteur slaagt erin om het verhaal boeiend te houden, zodat ik als lezer steeds wou verder lezen, ik kon het boek maar moeilijk weg leggen.

Ren√© van Rijckevorsel maakte zijn thrillerdebuur met Tunis, hiervoor won hij de Schaduwprijs 2015 voor het beste oorspronkelijk Nederlandstalige thrillerdebuut. Ik ga alvast Tunis op mijn verlanglijstje zetten, en raad iedereen Zim aan om te lezen.