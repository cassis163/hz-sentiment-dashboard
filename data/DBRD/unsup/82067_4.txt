In het Handboek voor natuurwandelingen neemt Koos Dijksterhuis je mee uit wandelen in 12 verschillende natuurgebieden. Alvorens de eerste stappen te zetten, geeft hij tips om meer uit een wandeling te halen. De tips lopen uiteen van uitrusting tot het leren opmerkzaam te zijn tijdens het lopen. Daarna vertelt hij per gebied wat je er zoal kunt verwachten wat flora en fauna betreft.

Het Handboek voor natuurwandelingen is niet echt geschikt voor een beginnend wandelaar. Er komen zoveel soorten gewassen, dieren en paddestoelen in voor met maar een summiere beschrijving, dat je eigenlijk nog steeds niet het idee hebt dat je deze zou herkennen. Maar het zet wel aan op internet te zoeken of er een ge√Øllustreerde natuurgids op na te slaan.

De toon in het boek is luchtig, enthousiast en op sommige momenten zelfs grappig. Daarnaast legt hij op een eenvoudige wijze uit hoe de natuur werkt en uit hij regelmatig kritiek op het natuurbehoud in Nederland. Zoals hij het brengt is het allemaal zo simpel en natuurlijk.
Wat het boek vooral veroorzaakt, is de zin om te gaan wandelen en om goed voorbereid op weg te gaan.