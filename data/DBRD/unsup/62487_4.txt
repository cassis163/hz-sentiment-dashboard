Agnes, de zus van Anna verhuist naar een kleine plaats aan de kust. De buurt waar Anna vroeger ook woonde. Terwijl Anna helpt met het uitpakken en opruimen van de spullen, wordt er gebeld. Een vrouw staat voor de deur met een onwijs groot boeket bloemen voor Agnes. Anna herkent de vrouw. Het is Miriam een vroegere vriendin van Anna. Agnes is toevallig naast Miriam komen wonen. Tijdens de housewarming van Agnes en haar man Charles, zijn daar ook Miriam en haar man Elmer aanwezig. Elmer besteedt wel heel veel aandacht aan Anna. Elmer zegt tegen Otto, de man van Anna, over Anna: " Twintig jaar verder en nog steeds een lekker ding". Die opmerking valt slecht bij Anna en vindt het smakeloos. Elmer nodigt Otto uit om een keer met hem te gaan zeilen. Dat gebeurt kort daarop. Anna maakt van die gelegenheid gebruik om naar Miriam te gaan. Samen gaan ze naar een restaurant, waar ze praten over herinneringen van vroegere tijden. Het is gezellig. Maar dan vraagt Miriam aan Anna waarom zij vertrokken is. Die vraag is erg confronterend voor Anna. De ontmoeting tussen Anna en Miriam loopt volledig uit de hand. Miriam gooit allerlei verwensingen naar het hoofd van Anna. Zij noemt plotseling ook de naam Mette. Wat is er gebeurd met Mette? De vriendschap tussen Anna en Miriam komt op een laag pitje te staan. Op aandringen van Otto gaat Anna naar Miriam om een en ander uit te praten. Dat leidt echter tot niets. Anna wil er wel eens uit en besluit een schildercursus te volgen. Om uit je comfort zone te komen, zegt de cursusleider. Als verrassing komt Otto met de kinderen Anna bij de cursus opzoeken. In eerste instantie is Anna daar niet zo blij mee. Maar dan realiseert zij zich dat het hun trouwdag is. Tien jaar. Dat poets je niet zomaar weg. Samen maken ze er toch iets leuks van. Thuis ontvangt Anna een e-mail van Miriam. De inhoud liegt er niet om. Miriam houd Anna verantwoordelijk voor datgene wat er in het verleden op het strand met Mette plaatsvond. Op de zeilvereniging wordt een feest georganiseerd waar Elmer ook is. Otto wil met Anna daarnaar toe. Anna wil een confrontatie met Miriam vermijden en wringt zich in allerlei bochten om daar niet naartoe te hoeven. Als argument gebruikt zij het vele werk wat zij nog moet doen. Toch gaat Anna met Otto naar dat feest. Het blijkt er ook nog leuk te zijn. Behalve dat Miriam daar tegen Otto een opmerking maakt over Gerben, de vader van Mette. Daaruit blijkt dat Anna iets met Gerben heeft gehad. Anna krijgt van Miriam een ansichtkaart met daarop een excuus dat zij over Gerben heeft gesproken en niet te weten dat Otto niets wist over de zwangerschap. Ook Otto leest de kaart en dat maakt bij hem het nodige los met als gevolg dat hij Anna verzoekt het huis voor een tijd te verlaten. Met tegenzin voldoet zij aan dat verzoek. Als Anna bij haar zus Agnes op bezoek komt neemt Agnes geen blad voor haar mond en vertelt hoe zij over de ontstane situatie denkt. De tragedie die zich toentertijd op het strand afspeelde moet Anna nog een keer doorstaan. Daarom gaat Anna met haar broer Leonard terug naar de plaats waar het drama zich heeft voltrokken. Anna geeft zichzelf de schuld van dat ongeluk waarbij Mette omkwam. Leonard heeft daar een strandtent waar Anna en hij iets gaan eten. Een man komt daar binnen. Het blijkt Bas te zijn, degene die destijds met zijn voertuig Mette op het strand heeft overreden. Anna neemt zichzelf kwalijk dat zij, terwijl zij het voertuig aan zag komen, toen niet heeft ingegrepen of iets heeft geroepen. Bas doet een en ander uit de doeken, waardoor de waarheid over het drama er toch anders uit komt te zien.

MAAKBAAR, het debuut van Mariette Zweers, is goed geschreven en leest daardoor vlot weg. Het einde is echter wel erg zoetsappig. Jammer. Ik heb mijn twijfels of zij zich kan zich meten met thrillers van Simone van der Vlugt en Saskia Noort, zoals vermeld op de achterzijde van het boek.