Mila een 12 jarige meid gaat samen met haar vader naar Amerika.Op reis zou je denken maar ze hebben een ander doel. Samen gaan ze op zoek naar Matthew de vriend van Gil.Hij is namelijk op een dag gewoon verdwenen en nog steeds niet terug.

Onderweg komen ze allerlei figuren tegen uit hun verleden en Mila leert dat niet alles is wat het lijkt.Dit hooggevoelige kind filosofeert namelijk over waarom Matthew zou weggegaan zijn en wat er kan gebeurd zijn? Mila is vrij volwassen voor haar leeftijd en tijdens deze reis verdwijnt het naïeve kind nog meer. Want waarom liegen mensen of verdraaien ze de waarheid en wil Matthew wel gevonden worden? Iedereen heeft zijn geheimen en Meg Rosoff schetst deze situaties aangrijpend en mooi. Soms is het boek wel moeilijk te volgen omdat de gedachten en dialogen van Mila door elkaar verteld worden en niet duidelijk aangegeven zijn. Wanneer dit duidelijker was,had het boek eenvoudiger gelezen maar ook nu is het een boek dat vlot leest en doet meedenken over de ware reden van de verdwijning.

Dit is geen typische young adult maar het verhaal durft problemen van jongeren en volwassenen op een gevoelige en poëtische manier aan te kaarten. Het is misschien geen feelgood roman maar het is een mooi geschreven kleinood. Het is ook een boek waarin niet alles verloopt zoals je het zou verwachten maar is realistisch en gevoelig neergepend.
Mij niet gezien is inhoudelijk interessanter dan je op het eerste gezicht zou denken. Deze young adult spreekt zeker ook een volwassener publiek aan.