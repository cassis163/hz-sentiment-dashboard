Ik lees niet vaak boeken in dit genre maar de snelheid waarmee ik deze 279 bladzijden heb verslonden zegt iets over de vertelkunst en de schrijfstijl van Krista van der Hulst.
Met tekstschrijver Lieke zet zij een pittige heldin neer die op zoek gaat naar de ware Jacob, geholpen door haar onafscheidelijke vriendinnen Andrea en Natasha.
Wat volgt is een opeenvolging van hilarische mislukkingen en spannende avontuurtjes, die naadloos passen in het researchtraject dat Lieke uitvoert voor het themanummer over ‘’ware liefde’’ op haar werk.
Toch is het niet alleen romantiek wat de klok slaat. Zoals gezegd is het verhaal doorspekt met humor en af en toe zelfs een serieuze noot en dat maakt Dwaze dates of Echte liefde net even iets anders dan de doorsnee chicklit. Heb je nog plaats in je koffer? Meenemen op vakantie dit boek! (Thuis lezen mag ook natuurlijk)