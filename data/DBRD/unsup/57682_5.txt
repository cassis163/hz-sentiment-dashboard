Marionet, het vervolg van de schrijver Daniel Cole na zijn ijzersterke debuut met Ragdoll, is er opnieuw een bloeddorstige moordenaar of beter gezegd mastermind aan het werk. Ditmaal is de hoofdrol weggelegd voor Rechercheur Emily Baxter en verdwijnt Wolf van het toneel.

Rechercheur Baxter wordt bedolven onder het administratieve werk, maar een ijzingwekkende moord op 2 december 2015 in New York, komt daar een einde aan.
"Verstrikt en verdraaid in de kabels, als een vlieg die zich uiteen had gereten in zijn wanhoop om los te komen, verduisterde het gebroken lichaam van William Fawkes de zon."

Hoofdinspecteur Baxter wordt gekoppeld aan special agent Elliot Curtis van de FBI en special agent Damien Rouche van de CIA om deze zaak op te lossen en om antwoord te krijgen op de vraag: Is er een link met de lappenpop moorden? Is er sprake van een copycat? Het is in ieder geval duidelijk dat iemand een boodschap stuurt; "Een compleet lichaam, geen naaisteken. Een man van in de vijftig, naakt.. Zijn linkerarm hing los, en het woord 'Lokaas' was diep in zijn borst gekerfd." En deze moord is nog maar het begin van een reeks en meedogenloze moorden, wanneer de poppen alles voor hun baas over hebben.

Na het lezen van Ragdoll stond dit boek hoog op mijn verlanglijstje en zodra hij uit kwam heb ik hem dan ook meteen in huis gehaald. De verwachtingen waren dan ook hoog gespannen. In eerste instantie viel het tegen dat het boek rondom Baxter geschreven is en Wolf van de aardbodem verdwenen is. Desondanks deze eerste tegenvaller wordt dat Daniel Cole al gauw vergeven. Ook dit boek is weer ijzersterk, het begint rustiger, maar komt daarna snel op gang met veel actie als ook gruwelijke gebeurtenissen. Waarbij de schrijfstijl van Daniel Cole ervoor zorgt dat je volledig in het boek zit.

Daarnaast maakt dit boek een spannend begin voor het derde boek:
"de felblauwe ogen waren onveranderd - ze keken nog steeds dwars door haar heen, zoals ze hadden gekeken toen hij haar leven uit liep... uiteindelijk koos Wolf voor: "verrassing!'