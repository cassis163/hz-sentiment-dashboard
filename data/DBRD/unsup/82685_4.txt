De levens van Jan Six is een prachtig en intiem inkijkje in het leven van 4 eeuwen familie Six. Het is duidelijk dat Geert Mak zeer gedegen onderzoek naar deze familie heeft gedaan, erg knap hoe hij het heeft om weten te zetten naar een leesbaar en interessant verhaal. Het boek had makkelijk saai en langdradig kunnen worden, maar dat is absoluut niet het geval. Mak heeft weer een geweldig boek afgeleverd!
Ik moet bekennen dat het wel even duurde voor ik in het verhaal zat, maar toen dat eenmaal het geval was wilde ik niet meer stoppen en alleen nog maar doorlezen. De fotoâ€™s bij ieder hoofdstuk maken het nog persoonlijker dan het al is. Er zijn veel spullen uit de vele generaties bewaard gebleven. De dagboekaantekeningen vermengd met historische feiten maakt dit verhaal tot een prachtig en indrukwekkende nalatenschap. Ook voor mensen die geen familie van Jan Six zijn!