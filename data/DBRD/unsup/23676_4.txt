Explosiegevaar start flitsend en blijft dit tot het eind. Het boek zit vol actie en kent nauwelijks rustpunten.
Nick Stone komt bij bewustzijn na een auto ongeluk te hebben gehad. Zijn wagen blijkt moedwillig te zijn gecrasht. Hij weet uit de auto te komen voordat deze in een ravijn stort. Hij kan zich weinig of niets meer herinneren. In zijn nabijheid vindt hij een andere auto met een lijk en een zevenjarig jongetje, Stefan, het zoontje van – naar later blijkt – de gedode Frank Timis, een Oekraïense oligarch. Samen ontsnappen ze aan een aantal criminelen die het op hen gemunt hebben. Er zit voor Nick Stone niets anders op om uit te zoeken wie hen dood willen en waarom.

Andy McNab weet spanning te combineren met een dosis humor, waardoor “Explosiegevaar” een gemakkelijk leesbaar boek is. De meer 'romantische' lezer zal het een gemis vinden dat een echt 'happy end' ontbreekt.