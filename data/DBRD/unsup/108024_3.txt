Eva wordt ontslagen op haar werk bij een krant. Om even een beetje bij te tanken gaat ze naar haar beste vriendin Dianne, die ergens in een gehucht in Frankrijk woont. Eenmaal daar aangekomen is Dianne in geen velden of wegen te bekennen. Eva wordt uiterst onvriendelijk ontvangen door de bewoners van het dorpje. Eva besluit te wachten tot Dianne terugkomt, ze hadden al een afspraak staan voor later in de week. Een bizarre week volgt, met een inbraak, ontvoering en een moord.

Een vlot geschreven thriller door Esther Verhoef. Dit boek speelt zich voornamelijk af in een herfstachtig Frankrijk. Verhoef schetst een onvriendelijk landschap in de greep van de herfst. Deze sfeer past prima in de rest van het boek. Eva wordt op een sympathieke wijze neergezet. Het boek is spannend en leest lekker. Mijn voorkeur gaat toch uit naar eerdere boeken van deze schrijfster.