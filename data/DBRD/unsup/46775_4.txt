Bij 'De Noodkreet in de fles' weet je als lezer al na een tijdje redelijk goed hoe het ineen steekt. Het gaat dan ook meer over het verhaal van het onderzoek en de relaties tussen de verschillende personages. (Wat trouwens bij het vorige boek 'De fazantenmoordenaars' ook zo was hoor.) Maar dat vind ik als lezer net zo interessant feitelijk. Ik vind het moeilijk in zo'n reeks te zeggen of ik sommige boeken beter vind dan andere. Je zou zelfs in 1 boek sommige delen beter kunnen vinden dan andere, En soms kan het na een tijdje met de verbeelding ook wel eens bergaf gaan met zo'n reeks. Maar dat vind ik tot hier toe met deze reeks zeker nog niet het geval. Wat een thriller voor mij moet hebben, is goede verhaallijnen, een sterke plot, leuke personages. Daaraan voldoet dit boek voor mij zeker!