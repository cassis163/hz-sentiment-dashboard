Het is een mooi vormgegeven boekje, waarbij ik me goed kan voorstellen dat hij de jeugd en vooral jongens aanspreekt. Het is misschien generaliserend, maar tot nu toe is voetbal nog steeds in grote lijnen een jongenssport, al schiet het aantal meiden dat dit speelt als een gek omhoog.
Niet snel noem ik een voorwoord in mijn recensies, maar in dit geval wil ik hem zeker even meenemen. Het voorwoord in dit deel van Koen Kampioen is van niemand minder dan Wesley Sneijder. Het is leuk hoe hij de kinderen toespreekt en motiveert om dromen na te streven. Als kind heeft iedereen zoveel dromen, maar naarmate we ouder worden, durven we steeds minder er echt voor te gaan. Hij vertelt wanneer zijn droom begon en wat hij ervoor heeft gedaan om het waar te maken.
De letters in dit boek zijn enorm. Dat is wel even wennen. Als volwassene heb je de neiging, ik tenminste, om de hele pagina dan in 1 oogopslag te willen lezen. Wat natuurlijk niet kan en niet werkt. Zoals ik net zei, niet veel meiden spelen voetbal, daarom is het wel mooi om te lezen dat er in het team van Koen ook een meisje in topvorm is, namelijk Aukje. Ze steelt de show van de sterspeler Koen Kampioen. Je kunt niet altijd in topvorm zijn.
http://www.biancaschrijft.nl/2018/10/15/kinderboek-recensie-koen-kampioen-snel-naar-de-top-fred-diks/