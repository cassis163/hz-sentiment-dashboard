Paula is al bijna 20 jaar getrouwd met Robert en samen hebben ze een dochter van bijna 18 jaar, Georgia.
Georgia is met haar examens bezig en zal daarna naar de Universiteit gaan en het huis verlaten. Het empty-nest-syndroom ligt dus op de loer. Paula heeft met de komst van baby Georgia haar acteerdromen op een laag pitje gezet en werkt parttime bij een bakkerij terwijl Robert denkt dat hij een hele grote wereldster is, hij speelt een bijrol in een soort van soap.
Als Paula op een dag per ongeluk een sms'je ziet op Robert's telefoon zint ze op wraak, zoete wraak!
Ze zal er voor zorgen dat haar man weer stapelverliefd op haar wordt, een goddelijk lichaam krijgen en zichzelf onmisbaar maken … en dan – hem keihard dumpen!

Paula heeft een clever plannetje bedacht en hoopt hierbij op de hulp van de bedrogen echtgenoot van haar concurrente. Het lijkt allemaal gladjes te verlopen maar door bepaalde twists loopt het toch net allemaal weer anders dan je dacht. Maar Paula houdt stug vol.
Op een bijna hilarische manier gaat ze te werk en weet Jane Fallon met haar scherpe pen de gedachten en conversaties op dusdanige manier te verwoorden dat je in jezelf zit te grinniken met de regelmaat van de klok. Situaties als een speelfilm aan je ogen voorbij komen als het ware.

In deel 1 lezen we het verhaal van Paula, hoe zij alles beleeft. In deel 2 echter zien we afwisselend de beleving van Paula EN Saskia – a.k.a. De concurrentie. Dan wordt het uiteindelijk een chaotisch zooitje ongeregeld als de dames ieder hun plan trekken en verwarring zaaien bij elkaar en hun echtgenoten. Wiens wraak zal het zoetste zijn!!??!!

Een zalige zomerzoetheid, een boek om je met deze warmte aan te verkneukelen, leest lekker weg. De coole maar o zo mierzoete cover valt echt op als je hem in je lokale boekhandel tegen komt. Misschien met een lekker raketijsje of iets anders zalig zoets of kouds in je handen een fijn vakantieboek. :-)
https://josesprakeloos.blogspot.com/2018/07/jane-fallon-mijn-zoete-wraak.html