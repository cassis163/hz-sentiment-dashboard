Brian Freeman was voor mij tot nu toe een onbekende auteur. Nieuwsgierig geworden door de beschrijving op de boeken ben ik even gaan zoeken op internet naar wat recensies en dat maakte mij nog nieuwsgieriger. De voyeur was de eerste die ik las.

Het begin van het boek viel me eerlijk gezegd wel tegen. Ik vond het moeilijk om mijn aandacht er bij te houden, het verhaal was wat saai. Halverwege het boek kreeg ik een vermoeden van de dader, maar vreemd genoeg was dat ook het moment dat het verhaal mij pakte. Ik wilde weten of ik gelijk had (het antwoord is ja ;-)) en heb het boek daarna bijna in een ruk uitgelezen.