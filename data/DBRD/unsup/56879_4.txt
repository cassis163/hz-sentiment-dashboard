Een uitgebreid achtergrondverhaal van wat er zich afspeelde achter de zichtbare realiteit van het oorlog voeren, het onzichtbare werk van de inlichtingendiensten, en de naijver die zich ook hier afspeelde, waarbij in veel gevallen het persoonlijk belang centraal stond. Een mooi voorbeeld hiervan is het gedrag van Edgar Hoover om 'zijn' FBI de eerste viool te laten spelen. Zelfs werd gesuggereerd dat nieuwe agenten eerst trouw moesten beloven aan Edgar Hoover, en dan pas aan de USA. Ook in Engeland ontkwam men niet aan haantjesgedrag door elkaar met regelmaat zwarte Pieten toe te schuiven.
En toch moet je bewondering hebben voor de personen die uit landsbelang onder vaak erbarmelijke omstandigheden dagen, weken, maanden, probeerden informatie van de tegenstander te verkrijgen, te ontrafelen en dan maar hopen dat de strategen de informatie direct zouden omzetten in daadkracht. Het boek is zeer gedocumenteerd en uitermate goed leesbaar.
Het heeft mij in elk geval feiten opgeleverd die ik niet kende.