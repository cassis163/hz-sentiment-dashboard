Vanuit zijn zelfgebouwde kraaiennest vangt Storm (11) een vreemde conversatie op. Professor Sax, een vriend van zijn moeder, heeft een telefoongesprek dat duidelijk niet voor zijn oren is bestemd. ‘Dat de dames niet naar Londen gaan, hoeft mevrouw De Ruiter niet te weten. Ik weet dat het tegen de regels is, daar betaal ik je dan ook goed voor’, zegt hij.

Mevrouw De Ruiter is de moeder van Storm. Ze restaureert schilderijen in een bunker achter hun huis. Ze heeft de opdracht gekregen om het schilderij De jongedames van Avignon van Picasso te bestuderen. Picasso was een van de belangrijkste schilders van de twintigste eeuw.

Storm maakt aantekeningen van het telefoongesprek en besluit op onderzoek uit te gaan. Samen met zijn beste vriend en buurjongen Jimi heeft hij de Blockbusters opgericht, een geheim genootschap dat altijd op ontdekking is. Het ontrafelen van het geheim achter het vreemde telefoongesprek wordt hun 197ste opdracht, maar hun meest gevaarlijke tot nu toe.

Lees verder op mijn site