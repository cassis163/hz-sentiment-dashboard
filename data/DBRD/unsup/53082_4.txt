Twee tegenpolen, Mikael Blomkvist en Lisbeth Salander. Hij is een charmante man en een kritische journalist van middelbare leeftijd, en uitgever van het beroemde en beruchte tijdschrift Millennium. Zij is een jonge, gecompliceerde, uiterst intelligente vrouw met zwartgeverfd haar, piercings en tattoos en ze is een computerhacker van wereldklasse.

Drie moorden, één avond. De slachtoffers zijn twee journalisten die voor Millennium werkten aan een publicatie over mensensmokkel, en Nils Bjurman, de voogd van Lisbeth Salander. Op het moordwapen worden de vingerafdrukken aangetroffen van Lisbeth. Het hele politieapparaat komt in beweging, maar Lisbeth is onvindbaar. Blomkvist, overtuigd van Lisbeth's onschuld, gaat langzamerhand een verband zien tussen de drievoudige moord en het artikel in wording over vrouwenhandel. Dan wordt een vriendin van Lisbeth ontvoerd door een moterbende. Salander laat het aankomen op een bloedige confrontatie met de onzichtbare bendeleider, Zala, een bekende uit haar verleden...

Blomkvist wordt door journalist Dag Svensson, in aanraking gebracht met het verhaal over sekshandel, waarbij diverse belangrijke mensen, zoals politiemensen en ambtenaren van de geheime dienst betrokken lijken. Svenssons vriendin Mia Berger staat op het punt op dit haar verhaal uit te brengen. Blomkvist is zeer geïnteresseerd in het verhaal en wil graag samen met Dag een speciale uitgave van het blad aan dit onderwerp te wijden.

Tijdens de voorbereidingen van het onderzoek vinden er plotseling drie moorden plaats. Zowel de advocaat Bjurman, die Lisbeth Salanders curator was, als Svensson en Mia, zijn vriendin, worden koelbloedig vermoord. Alle aanwijzingen leiden ertoe dat Lisbeth Salander de moordenaar zou kunnen zijn. Haar vingerafdrukken zijn namelijk op het moordwapen aangetroffen. De politie en de pers zitten er meteen bovenop. Er wordt steeds informatie gelekt naar de pers die Lisbeth in een steeds slechter wordend daglicht plaatst. Hierdoor is ook de rest van Zweden overtuigt dat zij wel de moordenaar moet zijn, ze is immers hartstikke gestoord.

Blomkvist is echter overtuigd van Salanders onschuld in deze zaak en zet alles op alles om de waarheid boven water te krijgen.

Lisbeth zelf is onder gedoken en wanneer zij de deur uit gaat, vermomd zij zich zodat niemand haar herkent. Ze besluit zich verder stil te houden en volgt de krantenkoppen en het nieuws aandachtig.
Terwijl Mikael doorgaat met zijn onderzoek vraagt hij zich af waar Lisbeth zich bevind. De politie heeft haar namelijk niet, maar ze laat ook niets van haar horen. In een poging om contact met haar te zoeken vertelt Mikael de politie dat Dag bezig was met een verhaal over hackers. Dit word groots in het nieuws uitgezonden. Lisbeth heeft meteen door dat het niet klopt en dat Mikael dit doet om contact met haar te zoeken. Ze hackt dan ook gauw de laptop van Mikael en leest zo de documenten die hij voor haar heeft achter gelaten. Zelf twijfelt ze nog heel erg of ze Mikael wel kan vertrouwen en is dan ook voorzichtig in het geven van antwoorden. De informatie die Mikael met haar deelt zorgt ervoor dat Lisbeth zelf op onderzoek uitgaat om erachter te komen wat er precies is gebeurd. Kunnen ze haar vrijpleiten?

Dit tweede deel is vanaf het begin af aan al leuk om te lezen. Je leest hoe het met Lisbeth en Mikael is naar de Wennerström-affaire. Daarna wordt Mikael aangesproken voor een nieuw artikel en zijn de problemen veel groter en erger dan ze zich hadden kunnen bedenken. Door het eerste deel heb je meer inzicht gekregen in "wie" Lisbeth en Mikael zijn. Hierdoor kan je je steeds beter verplaatsen in de personages en betrekt het je steeds meer bij hun situatie, waar je met iedere bladzijde steeds meer over te weten komt.

Ik zelf vond deel 2 een stuk beter dan 1, een spannend, boeiend en verrassend boek!