Schaduwvechters is deel 2 van de Hartland trilogie. Het is een zelfstandig te lezen boek, maar als je deel 1
gelezen hebt is het verhaal misschien wel interessanter.

Schaduwvechters gaat verder waar De Vlinder en de Storm is geÃ«indigd.. Farah Hafez, journaliste, is bij een gijzelingsactie in Moskou betrokken geraakt. Ze weet te ontkomen, volgt haar gevoel en gaat naar Jakarta om meer onderzoek te doen en te proberen haar naam te zuiveren. Paul Chapelle, collega en oude bekende, gaat
hetzelfde vanuit Amsterdam en Johannesburg doen, terwijl Anya in Moskou blijft en daar zoveel mogelijk boven water probeert te krijgen. Onderwerp van dit gezamenlijke onderzoek is de corrupte Russische oligarch Lavrov. Ze verdenken hem van omkoping van hoge regeringsfunctionarissen in diverse landen. In Nederland is de Amsterdamse recherche daarnaast ook nog bezig met de hit-and-run op een jong Afghaans jongetje in het Amsterdamse bos. Inspecteur Radjen Tomasao en zijn collega Esther van Noordt onderzoeken in samenhang hiermee de vermeende zelfmoord van de chauffeur van de Nederlandse Minister Lombard en stuiten op
kinderporno, -misbruik en mensenhandel. In dit onderzoek ondervinden ze veel tegenwerking en tegenslagen.

Dit verhaal staat bol van intriges en corruptie maar is erg boeiend, met veel diepgang maar zeker ook heel filmisch geschreven. Je moet wel je aandacht erbij houden omdat bijna ieder hoofdstuk zich in een ander deel van de wereld afspeelt en er veel personages en feiten de revue passeren. Naast deze internationale intriges worden er ook, mondjesmaat, heel persoonlijke feiten en herinneringen van de hoofdrolspelers verweven in het verhaal. Hierdoor wordt je heel erg nieuwsgierig naar het hele verhaal mbt hun achtergrond. Wellicht komt ook hierover in deel 3 meer duidelijkheid....