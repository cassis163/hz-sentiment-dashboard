Het boek begint met een vreemde brief waardoor je helemaal niet de indruk hebt dat je een thriller aan het lezen bent. Nadien duurt het nog een tijdje vooraleer dit thema terug aan bod komt en dan denkt “Ah ja, zo was het boek begonnen”. Je dient er jouw hoofd bij te houden met de verschillende verhaallijnen zowel in Zweden als in Denemarken die door elkaar lopen maar tegen het eind van het boek netjes in elkaar overvloeien. Eindelijk vallen alle puzzelstukjes in elkaar. Eigenlijk vind ik het wel een triest verhaal eens je weet hoe de vork aan de steel zit.