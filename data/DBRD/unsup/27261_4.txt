In "The Woman in the Window" kom je terecht in het leven van Anna. Anna leeft gescheiden van haar man Ed, en dochter Olivia. Daarnaast komt ze al zo'n elf maanden niet meer buiten. Hierdoor speelt haar hele leven zich af op de vierkante meters die haar huis telt. Naast dat ze graag zwart-wit films kijkt, houdt ze zich ook bezig met het wel en wee van de buren om haar heen. Deze "bespied" ze als het ware met haar camera.

Omdat Anna depressief is en aan agorafobie lijdt, gebruikt ze veel medicijnen, en vult ze dat nog een beetje aan met wat alcohol. Op een dag als ze weer eens haar nieuwe buren in de gaten houdt, denkt ze iets te zien gebeuren. Ze schakelt hulp in, maar niemand gelooft haar. Want, wie gelooft nou een dronken, zelfmedicerende gluurder? En al helemaal als niemand anders het gezien heeft.

Het eerste deel van het boek is heel "wollig" geschreven. Dit maakt het soms even lastig om in te komen. Even later, als je hier doorheen bent, blijkt hoe nuttig deze wollige beschrijving is. A.J.Finn vormt hierbij namelijk een goed beeld van Anna en haar omgeving. Dit maakt dan ook dat de rest van het boek leest als een trein.

Eigenlijk heeft dit boek twee verhaallijnen. Het gaat namelijk niet alleen om wat er gebeurt bij de nieuwe buren. Maar ook om Anna zelf. Haar verleden, haar heden, haar toekomst. Dit is wel een punt wat het boek wat interessanter maakt.

De spanning wordt eigenlijk steeds weer opnieuw opgebouwd. Telkens gebeurt er weer iets, wat uiteindelijk op een hoogtepunt komt. Hierdoor blijft het lezen makkelijk. Het uiteindelijke plot gaat voor iets te rap, en iets te makkelijk. Maar dat maakt het zeker geen slecht boek. Een goed geschreven, vlot lopende thriller.

A.J. Finn is een pseudoniem van William Morrow, een voormalig uitgever uit New York. The Woman in the Window is zijn thrillerdebuut. A.J. Finn heeft daarnaast als redacteur samengewerkt met meerdere bekende namen.