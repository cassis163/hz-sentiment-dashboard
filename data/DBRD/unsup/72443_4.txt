Het tweede deel met Jessica Haider. Het vervolg op Bloedlijn waarbij Jessy toe zegt toe te willen treden tot een speciale 'club' waarbij ze opdrachten krijgt om criminelen die door justitie buiten schot blijven, alsnog te bestraffen. En wat een vervolg.. Jessy wordt gedumpt in een bos waar ze een paar dagen moet zien te overleven met maar een paar hulpmiddelen. Zodra ze hier voor geslaagd is krijgt ze een zaak toegewezen waarvoor ze moet infiltreren bij een diamantsmokkelaar. Verder ga ik er niet teveel over verklappen, je moet hem zelf lezen. De spanning wordt zeer mooi opgevoerd met weer een hoop gruwelijke details, die je je ergste vijand nog niet toewenst. Een pageturner vanaf de eerste bladzijde tot de laatste. De personages zijn mooi omschreven en blijven lekker duister, zodat er ook nog wat voor de verbeelding overblijft. Ik heb genoten van dit spannende en gruwelijke boek!