Een familieverhaal wat zich afspeelt in India vanaf 1900. Het is een lijvig gebonden boek, mooie grote letterdruk met toegankelijk taalgebruik. Een indrukwekkende geschiedenis van een groot land teruggebracht tot het verhaal van een familie. In de vroege 1900 jaren was het bestaan in India gebaseerd op het Kastenstelsel. Daar vind het boek Een huis zonder spiegels zijn oorsprong. Een boeiend verslag volgt uit het geschreven woord van Padma Viswanathan. Zij heeft e.a. uit overlevering beschreven.

In het huis zonder spiegels keert Sivakami na de dood van haar man terug om de opvoeding van haar kinderen te waarborgen. Later zijn er haar kleinkinderen en achterkleinkinderen. Het verhaal van Sivakami is een aaneenschakeling van het leven van alledag in India. Haar vooruitstrevende zoon Vairum is de enige in de familie die grenzen durft te overschrijden. Het lot van haar dochter Thangam wordt door haar gearrangeerd huwelijk bepaald.

Een huis zonder spiegels van Padma Viswanathan is een goede roman geworden, het geeft een goed inzicht van de samenleving in India. Het boek bevat amper hoogte of dieptepunten, het is eerder een kalm verslag over een vrouw wier leven enkel door haar geboorte al ingevuld was.