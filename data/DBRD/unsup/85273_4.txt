De 7 jarige Jesse verdwijnt tijdens een uitstapje naar de kinderboerderij. Aanvankelijk wordt er nog gedacht dat het kleine mannetje weggelopen is, totdat er nog een kind op een openbare plaats verdwijnt. Al snel zit de politie met de handen in het haar, wat is het doel van deze ontvoering, de ouders zijn immers niet vermogend en er is geen losgeld geÃ«ist.

Het verhaal bevat meerdere verhaallijnen die allemaal zijdelings met elkaar te maken hebben. De perspectieven in het verhaal wisselen, waardoor bijna elke kant van het verhaal belicht wordt. Ook worden er diverse actualiteiten in het boek verweven, zoals het meisje van Nulde, vluchtramp MH17 enz. Dit zorgt ervoor dat je het idee krijgt dat dit zo maar echt gebeurd had kunnen zijn, waardoor inleven in het verhaal nog eens gemakkelijker wordt gemaakt.

Ik heb deel 1 niet gelezen, maar heb het, ondanks alle verwijzingen naar het eerdere deel, het ook totaal niet gemist. Juist doordat alle verhaallijnen zo ook al interessant waren en ook boeiend bleven. De meerdere verhaallijnen kwamen nog niet helemaal bij elkaar, dus ik heb het vermoeden dat het in een volgend deel gebeurd aangezien dit boek deel van een vierluik is. Ik kijk ernaar uit!