Penn Cage is weer terug in Spel zonder regels. Dit keer niet als advocaat maar als burgemeester van het rustige plaatsje Natchez.
Tim Jessup, een oude vriend van Cage, tipt hem over illegale hondenspelen en problemen met de gokmaffia. Cage ziet fotos van jonge meisjes die verkracht worden, en het is zijn taak als burgemeester om hier iets aan te doen. Jessup waarschuwt dat het gevaarlijk kan worden, en dat iedereen hier bij betrokken is in het anders zo slaperige Natchez.
Greg Iles neemt je mee op een spannende en gevaarlijke zoektocht. De spanningsbogen zijn sterk en de zinnen prachtig.
Aan de gele koorts bezweken kinderen liggen er naast Spaanse dons en vergeten generaals  allen tot stof vergaan onder huilende engelen en marmeren heiligen -, terwijl de knoesitge eikentakkes zich immer weidser boven hun uitstrekken, behangen met filmische baarden van spaans mos.
Het boek is doorspekt met dit soort bijna poëtische zinnen. Dit doet echter niets af aan de spanning van het verhaal. Sommige stukken zijn misselijkmakend goed geschreven, maar zijn ook walgelijk om te lezen. Hier moet je natuurlijk wel tegen kunnen. Het boek leest als een trein en je legt het pas weer weg als het uit is.
Met een Greg Iles weet je dat je een goede aankoop hebt gedaan.