Ik ben al jaren fan van Jeffery Deaver, maar nadat ik onlangs in memoriam met slechts twee sterren heb beloond, had ik moeite om door dit boek te komen en heb lang getwijfeld tussen twee of drie sterren en beslist om naar boven af te ronden.
Wat is er mis met dit boek? Het is traag en langdradig en bij tijden ronduit saai.
Wat is er wel goed? Een huidige misdaad linken aan slavernij van honderdveertig jaar geleden en daarmee wegkomen.
Geneva is studente en is in de bibliotheek om onderzoek te doen naar een onderwerp dat haar na aan het hart ligt, een van haar voorouders is als vrije slaaf beschuldigd van iets dat hij niet gedaan heeft. In de bibliotheek ontsnapt ze ternauwernood aan een aanranding en doodslag. Is ze een toevallig slachtoffer of is dit een daad gericht op Geneva en als dit laatste het geval is, waarom dan want ze is een voorbeeldige studente die zich wil onttrekken aan de buurt waar ze opgroeit, aan armoede en misdaad, aan crack en tienerzwangerschappen. Het is moeilijk om geen sympathie voor haar te hebben.