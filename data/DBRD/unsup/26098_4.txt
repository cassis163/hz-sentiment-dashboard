Verstrikt is het thriller debuut van Eveline Karman. En ik moet zeggen, een veelbelovend debuut. Het boek gaat over de verdwijning van hoofdredacteur Boris van Zanten van het blad Heat. Na dat Boris al bijna een week niet op het werk is verschenen, beginnen ze zich ongerust te maken, Eline, collega van Boris is heimelijk verliefd op Boris en gaat na zijn verdwijning op onderzoek uit en stuit op een aantal vreemde zaken. Ondertussen maken we ook kennis met de dames van escortbureau Femmetastique, een chiq en high class escortbureau, Desi, de bazin is op het oog een vriendelijke, meegaande vrouw, maar hierachter gaat een donker masker schuil.
Ogenschijnlijk lijken de twee verhaallijnen niks met elkaar te maken te hebben, maar langzaam aan beginnen de verhalen zich in elkaar te verweven en blijkt dat ze ALLES met elkaar te maken hebben. Het boek wordt beschreven vanuit 2 hoofdpersonen, met een aantal maal een ongenummerd hoofdstuk wat uit het oogpunt van de dader is geschreven. De personages zijn mooi uitgewerkt en zijn goed te visualiseren. De spanning is mooi opgebouwd en het uiteindelijke plot was zeer verassend. Leuk ook dat er wat erotiek in zit verwerkt, dit is echt van toegevoegde waarde voor dit boek. Niet overdreven, maar gewoon prima verdeeld! Ik ga deze schrijfster zeker in de gaten houden.