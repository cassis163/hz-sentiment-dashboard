Ik heb dit boek als luisterboek geluisterd, ingesproken door Charly HÃ¼bner.

Elizabeth woont in New York maar keert terug naar haar roots in Ierland aangezien haar moeder gestorven is en het aan haar is haar huis leeg te ruimen. Tijdens het opruimen komt ze brieven tegen van de man die waarschijnlijk haar vader is. Haar moeder heeft haar hier nooit iets over verteld. Ze gaat op onderzoek uit.

Tegelijkertijd lees je het verhaal van Elizabeths moeder, Patricia. Hierin kom je er achter hoe Patricia Elizabeths vader heeft leren kennen en wat voor een verschrikkelijke dingen haar gebeurd zijn.

Terwijl Elizabeth haar verleden onderzoekt, bezorgt haar zoon die in Amerika gebleven is haar een hoop zorgen.

Alles bij elkaar een verhaal met veel drama. Een verhaallijn die naar mijn gevoel heel ver gezocht is, maar daardoor ook wel weer verrassend is. Ik geloof niet dat ik het boek zelf gekocht zou hebben, maar door een winactie op lovelybooks.com heb ik het wel mogen luisteren.