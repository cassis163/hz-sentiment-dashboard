Elsie heeft Albert de Alligator gekregen van een vorige liefde. Ze is met Homer de mijnwerker getrouwd maar droomt nog steeds van Buddy, met hem zou het leven heel anders zijn geweest, ze haat het mijnwerkersstadje en al het stof dat daarbij hoort. Maar als Albert er weer eens vandoor gaat met de broek van Homer, is die het zat. Albert moet weg en daarom gaan ze op reis naar Florida waar Albert thuishoort.
Tijdens de lange reis maken ze raarste dingen mee en ze zijn zeker niet binnen 2 weken terug zijn in Coalwood zoals de bedoeling was...

Albert moet naar huis is een roadnovel, een avonturenboek en een liefdesroman in een.
Het leest als een trein, is prettig geschreven en soms erg grappig.
Als geheel vond ik het minder hilarisch dan ik had verwacht en dat komt waarschijnlijk door de voorkant en de titel, daardoor verwachtte ik een heel lollig boek en dat is het toch niet echt. En de vergelijking met de 100-jarige man had er niet op moeten staan, dan verwacht je heel veel en sorry, maar daar kan dit boek echt niet aan tippen.
Het gaat vooral over een huwelijk met moeilijkheden en eigenlijk te weinig over Albert.
Maar alles bij elkaar, leuk om te lezen, zeker mee naar mijn zin gehad.