Deze uitgave van Een Kerstlied – Charles Dickens, vertaald door Mark van Dijk, is een heerlijk luxe editie. De kaft is van rood stof met daarop gouden sierlijke letters gedrukt.

Een Kerstlied was oorspronkelijk geen ‘vertelling’ maar een ‘lied’ dat opgedeeld werd in ‘coupletten’ in plaats van hoofdstukken.
Het boek bestaat uit een ‘Voorwoord van een liefhebber’, en een nawoord door Mark van Dijk.
Bovendien lees je een voorwoord door Charles Dickens uit 1843.

Benezer Scrooge, een zeer onaangename vrek, wordt op Kerstavond bezocht door de geest van zijn overleden partner Jacob Marley. Marley deelt hem mee dat hij drie bezoekers kan verwachten: de geesten van Kerstmis in het Verleden, Heden en Toekomst. Zij laten Scrooge zijn leven overzien, waardoor hij voor het eerst te zien krijgt, wat voor effect zijn ongevoelige daden en houding op anderen heeft.

Persoonlijk vind ik dat het boek ook ergens wel een boodschapheeft. Er zijn genoeg mensen op de wereld, die net zo leven als Scrooge. Dit boek is daarom niet zomaar een verhaal maar een levensles. Scrooge wordt met zijn neus op de feiten gedrukt.

Deze vertaling door Mark van Dijk is een bijzonder nuttige vertaling.
Het maakt dit verhaal van Charles Dickens zoveel toegankelijker.Woorden die niet gebruikelijk zijn in ons huidige taalgebruik maar wel in het verhaal horen worden door een voetnoot verklaard onder aan de bladzijde.

Het verhaal is erg levendig geschreven. Ik zie gewoon voor mijn ogen of beter gezegd in mijn hoofd het verhaal afspelen, hoe die karakters eruit zien, hoe de omgeving eruit ziet.

Een boek om gezellig in de zetel de lezen op een gure winteravond.