Ik ben niet iemand die snel een boek zal kopen waar op de cover "Roman" staat. Mijn interesse gaat meer uit naar thrillers, maar toen ik in november het boek De waarheid over de zaak Harry Quebert zag liggen, trok dit boek op een of andere manier mijn aandacht, maar ben eigenlijk naar enige twijfel pas in december overgegaan om het boek aan te schaffen. En zelfs toen heb ik er over nagedacht om het als kerstcadeau maar aan mijn zusje te geven. Tot dat ik even voor de kerst begon te lezen en het niet meer heb weggedaan tot ik het uit had. Vooropgesteld ik zou dit boek ook makkelijk een thriller kunnen noemen. Het verhaal gaat over de schrijver Marcus Goldman, die na het schrijven van een bestseller de miljoenen op zijn bankrekening heeft staan, maar kampt met een writersblock en de hete adem van zijn uitgever in zijn nek voelt. Als hij hoort dat zijn leermeester en vriend Harry Quebert is gearresteerd voor de vondst van een lijk van een jong meisje in zijn tuin, snelt hij naar het stadje waar zijn vriend woont om hem bij te staan en als hij langzaam maar zeker steeds meer over de dood van het meisje en het mysterie wat er om zijn vriend heeft afgespeeld te weten komt besluit hij om over deze zaak een boek te schrijven om ook wat tijd te winnen bij zijn uitgever.
Dit is een korte omschrijving, want er gebeurd zoveel in het boek dat je in het begin moeite heb om te eindjes aan elkaar te knopen, maar als de waarheid steeds duidelijker wordt en Harry Quebert niet blijkt te zijn wie hij werkelijk is ,worden de losse eindjes steeds zichtbaarder.
Het mooie van dit boek vind ik met name de manier waarop Joel Dicker de personages in zijn boek zo neer weet te zetten dat je een goed beeld krijg hoe de karakters in elkaar steken, maar in de loop van het verhaal blijk je er vaak compleet naast te zitten en dan blijkt de waarheid van Harry Quebert veel sinister dan op het eerste gezicht je gedachte is.
De wendingen in het verhaal zijn vaak positief voor het boek echter op het einde komt er een wending in het boek voor, als de zaak op een dood spoor lijkt te zitten waar ik als lezer wat meer moeite mee had om dit in hele perspectief van het hele verhaal te zien. Maar Joel Dicker maakt dit helemaal goed en het blijft spannend en verrassend tot aan het einde.
Een heel mooi geschreven boek met heel goed uitgewerkte personages en ik zou dit boek bij iedereen aanraden. Meestal vind ik boeken van deze dikte niet altijd aanlokkelijk om in te beginnen maar als je eenmaal in dit verhaal stap kan je niet meer terug.
Oh ja, mijn zusje heeft het met het boek van Robert Harris moeten doen onder de kerstboom!