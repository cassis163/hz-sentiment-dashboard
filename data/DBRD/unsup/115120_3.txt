Misleid is een typisch Aspe-boek. De personages, het roken en drinken van Van In, een paar moorden en de relatie tussen Van In, Hannelore en Versavel; allemaal keren ze terug. Nieuw is wel dat Aspe meer kleine verwijzingen in zijn boeken brengt naar de realiteit dan vroeger. Zo noemt hij een van de personages Bombé, een organisator van missverkiezingen die rommelt met de kandidates zodat de link met Ignace Crombé vlug gelegd is. Ook wordt zijn eigen serie op Vtm vernoemt en passeert een moderne popsong een paar keer als ringtone in het verhaal. Toch wel een ietwat nieuwe aanpak van Aspe.
Het verhaal is goed en vooral het einde is zeer spannend. De connectie met de Chineese zakenwereld is niet TE ver gezocht zodat het verhaal geloofwaardig overkomt.
Alweer een goed boek in een goede reeks, maar geen hoogvlieger.