Juist op het goede moment (moederdag) bereikt mij het boek Eten uit de volkstuin. Het ideale cadeautje voor mijn moeder en mij voor tijd samen. Met de Albert Heijn actie van afgelopen winter heb ik bij mijn ouders samen met mijn nichtje een hoop groente en kruiden gezaaid. Dit kon helaas niet bij mij thuis, ik wist dat sommige groente erg groot zouden worden en ja waar laat je dat als je klein behuisd bent. Ondertussen heb ik in de wijk wel oplossingen gezien. Hele straten zijn opgeknapt om een klein moestuintje aan te leggen met de hele straat.
Maar nu kwam de stap hoe ga je verpotten de tomaat, spinazie en sla hadden duidelijk meer ruimte nodig dan ze nu kregen.
In eten uit de volkstuin staat de oplossing, kwam ik er achter dat ik waarschijnlijk dit voorjaar geen aardbei ga zien, die had ik wat eerder moeten saaien, goede les voor de zaadjes die ik nog niet in de aarde heb gestopt. Met moederdag gingen we met zijn drieën gelijk aan het werk. Het resultaat is zo een leuk hoekje in de tuin geworden. Maar in dit boek stond niet alleen hoe we nu verder moesten met alle groente ook nog wat voor lekkers we er mee kunnen maken. Door de prachtige foto’s loopt het water je al bijna in de mond. Heerlijke vegetarische gerechten. Het boek heeft nog geen dag in de kast gestaan maar ligt vol inspiratie op de tafel bij mijn ouders om voorbereid te zijn op de volgende stap in ons tuintje om weer een heerlijk gerecht uit ons eigen moestuintje te kunnen oogsten.