Rivka Cohen is de dochter van een vader met een oorlogstrauma en daar heeft niet alleen hij maar ook Rivka last van .In haar jeugd wilde ze haar vader beschermen en nu ze volwassen is heeft ze daar nog steeds de naweeën van. Ze heeft paniekaanvallen en hoort stemmen van overleden familieleden in haar hoofd. Ze is op zoek naar wat ze precies wil in het leven. Ze werkt bij een tijdschrift en als ze op een dag Daniel Rubinstein ,een bekende advocaat, mag interviewen, weet ze nog niet dat deze ontmoeting een grote verandering in haar leven te weeg gaat brengen. Ze vind Daniel aantrekkelijk ,maar beide hebben al een relatie. Toch is er iets dat hen met elkaar verbindt
Het verhaal verklapt stukje bij beetje het geheim tussen die twee. Het verhaal heeft diverse flashbacks naar de oorlog waar haar vader Isaac Cohen ontsnapte uit de trein die hem naar het concentratiekamp had moet brengen. De verhaallijn met haar vader vormt de rode draad in dit meeslepende verhaal. Rivka worstelt met haar afkomst, haar gevoelens voor Daniel en haar relatie met Alex. In het tweede deel van het boek is het tien jaar later, Rivka is inmiddels getrouwd en heeft een dochtertje. Nadat Daniel tien jaar van het toneel is geweest, verschijnt hij weer. Hij is inmiddels gescheiden en de vertwijfeling slaat weer toe bij Rivka. Ze gaat Daniel helpen met de zoek tocht naar zijn verleden. Of dat zo verstandig is…
Het verhaal leest vlot door de korte hoofstukken, wel zitten er veel flashbacks in waardoor het soms lastig te volgen is. Deze flashbacks zijn wel noodzakelijk voor het verhaal omdat daardoor steeds een deel het geheim ontrafeld wordt. Het boek is een meeslepende roman met humor, romantiek, drama en vertwijfeling erin.
3 sterren