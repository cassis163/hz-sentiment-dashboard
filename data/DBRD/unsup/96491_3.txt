Alecto is het derde boek van deze schrijfster met misdaadjournalist Maja van Tijl in de hoofdrol.
Zelf heb ik de andere delen ( Chimaera en Nemesis ) niet gelezen, wat volgens mijn omgeving niet uit maakt in het kennen van de hoofdpersonen.
Ik denk dat ze daar gelijk in hebben, wel wordt er af en toe terugverwezen naar de gebeurtenissen in de andere verhalen over Maja. Dit is niet storend, maar maakt me wel nieuwsgierig naar de andere boeken.
In dit boek wordt een bekende zanger vermoord, als Maja en rechercheur Bert bezig zijn met het onderzoek wordt Bono, de zoon van Maja en Jan ( haar ex-man), ontvoerd.
Maja besluit niet af te wachten en grijpt zelf in wat al vrij vroeg in het verhaal een heftige ontknoping oplevert.
Bij nader onderzoek blijkt dat de ontvoering van Bono en de moord op de zanger meer met elkaar te maken te hebben dan op het eerste gezicht leek.
Als er daarna meer slachtoffers vallen, en het onderzoek vordert komen er meer duistere zaken aan het licht.
Het boek beschrijft veel personages, en er gebeurd heel veel. Dit vond ik soms wel wat verwarrend, heb wel een paar keer terug moeten lezen om te zoeken wie de persoon ook weer was en wat zijn/haar aandeel was in het verhaal.
Voor mij was het middenstuk van het boek niet altijd even uitdagend om te lezen, na de ontvoering van Bono en de ontknoping daarvan viel de spanning een beetje weg voor mij, het politieonderzoek en de manier waarop Maja en haar team hierin een belangrijke rol vervullen was intrigerend maar niet bijzonder spannend.
Het eind van het verhaal maakte dat wel weer een beetje goed, zodat ik het boek toch graag uitgelezen heb want eerlijk gezegd had ik het boek bijna weggelegd omdat ik er niet doorheen kwam.
Het boek heeft de titel literaire thriller maar dat vind ik niet passend. Voor mij is dit meer een spannende detective.
Het boek krijgt van mij 3 sterren***