Tannie Maria is een vrouw die van koken houdt. Ze deelt haar liefde voor koken in de plaatselijke krant, de Karoo Gazette. Tot op een morgen Hattie langskomt met de mededeling dat de krant liever een rubriek heeft over liefdesperikelen. Tannie Maria gaat, ondanks dat ze het echt niet leuk vindt, de uitdaging aan. Ze gaat er van genieten en gaat het fijn vinden om mensen te helpen, bij haar adviezen deelt ze toch haar overheerlijke recepten. Als er op een dag een vrouw vermoord wordt gevonden gaat Tannie Maria zich er, tegen alle adviezen in, mee bemoeien. Ze gaat op,zoek naar de moordenaar. Ze raakt verwikkeld in duistere, enge zaken. Maar ondertussen heeft ze ook contact met agent Kannemeyer. Hij wil haar beschermen. Maar lukt dat ook? Wat brengt dit allemaal te weeg?

Toen ik een preview las van dit boek was ik meteen enthousiast. Dit moest ik lezen. Maar wat moest je precies verwachten bij moord, recepten en liefde? Na twee hoofdstukken was ik gegrepen door het verhaal. Langzaam aan werd het zo spannend dat ik het niet meer weg kon leggen, het is een boek wat makkelijk geschreven is en daardoor lekker vlot leest. Het sleept je mee in de spanning naar het zoeken naar de moordenaar maar ondertussen wordt ook de liefde toegevoegd en doen ook de lekkere recepten het goed. Een fantastisch boek wat je meeneemt naar Zuid Afrika. Een boek om lekker te ontspannen en te genieten! Een echte aanrader die smaakt naar meer!