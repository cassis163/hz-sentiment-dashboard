Dit is een boek dat voor een breed publiek geschikt is. De schrijfster zal voor velen nog onbekend zijn, maar dit zal vast veranderen. Om te beginnen dekt de titel de hele lading (iets dat niet altijd het geval is). Angelique Haak gebruikt eenvoudige zinnen. Het heeft iets weg van Suzanne Vermeer, maar Angelique Haaks zinsopbouw is kwalitatief beter.
In de loop van het verhaal geeft ze informatie waardoor de lezer op het verkeerde been gezet wordt (of getracht wordt te zetten, soms is het zo overduidelijk dat de geoefende thrillerlezer weet dat het hier niet om de dader gaat). PotentiÃ«le verdachten zijn er overigens genoeg.

Haak hanteert perspectiefwisselingen tussen Jennifer (Jenniepennie) en de (niet bij naam) genoemde dader. Dit geeft spanning. Ook de actie in het boek, maakt dat de lezer doorleest.
Dit sterke begin vraagt om een vervolg. Dit kan met Jennifer zijn, maar wie weet tovert Angelique Haak opnieuw een juweel uit haar brein.