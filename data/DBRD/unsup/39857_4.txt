De onwetende is een beklemmende thriller. Al snel maken we kennis met Ava die samen met haar familie en personeel op een eilandje woont. Al snel denkt ze dat haar familie haar voor gek wil laten verklaren. Ava doet dan ook wel af en toe vreemde dingen zodat je als lezer in het begin ook aan haar verstand gaat twijfelen, maar al lezende kan je jezelf al snel in het leven van Ava verplaatsen en volg je haar in haar strijdt om de waarheid te achterhalen. Met de onwetende is Lisa Jackson een andere weg in geslagen, geen verhaal zoals we van haar gewend zijn, maar dit keer een goed in elkaar zittende psychologische thriller. De personages worden goed uitgewerkt en komen menselijk over, al snel vraag je jezelf al af bij wie er nou een steekje los zit en wat ze allemaal te verbergen hebben. De schrijfstijl is prettig, geen moeilijke woorden, maar een boek dat lekker weg leest. De plot zit goed in elkaar en de verwikkelingen zitten goed verstopt. Regelmatig komt er weer een duveltje uit het doosje piepen. Het boek kent dan ook geen saaie momenten. De ontknoping komt niet helemaal uit de lucht vallen, maar is wel lekker om te lezen. Kortom, geen hoogvlieger, maar wel een lekker boek om je even mee te vermaken. Ik geef hem dan ook 4 sterren.

Spanning: 4 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 4 sterren