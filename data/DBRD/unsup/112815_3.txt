Op een bouwsteiger in het centrum van Berlijn worden drie lichamen gevonden, gewikkeld in duct-tape. Emma Carow, werkzaam als profiler bij de afdeling OMA (Operatieve misdaadanalyse) bij de Landeskriminalamt in Berlijn, wordt gevraagd een profielanalyse te maken van de moordenaar.

Negendoder is het debuut van auteurs-duo Astrid Ule (Duits) en Erik Hansen (Amerikaans). Eerder werkten zijn al samen aan verschillende scenario`s. Het leven van Emma wordt beheerst door drie dagen in haar verleden, deze dagen drukken een grote stempel op haar doen en laten. Gedreven door haar gevoel vervolgt zij haar leven, maar dit pakt niet altijd juist uit.

Emma Carow analyseert 24/7, haar hoofd staat praktisch nooit stil. Deze analytische inslag is ook continue in Negendoder aanwezig. Het oogpunt in het verhaal in de derde persoon is die van Emma. Haar kijk op gebeurtenissen, personen en acties. Deze reacties zijn soms onverwacht en verre van standaard en dit geeft dan ook wel eens vervelende consequenties voor haar. Ze stopt ook niet bij het geven van het profiel, ze mengt zich tussen de rechercheurs tijdens het onderzoek. Dit maakt het boek geen moment saai.

Negendoder is een psychologische thriller. Het verleden van Emma, maar ook de zoektocht naar de moordenaar draait om de psyche. Het feit wat gebeurtenissen in het verleden met iemand doen in het heden. Emma en de moordenaar zijn in dat opzicht elkaars gelijken.

Heftig is Negendoder ook, lugubere details en heftige sc√®nes worden niet geschuwd door het auteurs-duo. In het boek ben je als het ware op citytrip door Berlijn, samen met Emma doorkruis je de stad en stel je je mening over de moordenaar bij. Vooral het laatste deel van Negendoder leest als een ware page-turner en maakt je nieuwsgierig naar deel twee .