Lang leve sociale media! Bij uitgeverij Kluitman zag ik een nieuw-te-verschijnen boekenserie 'De Orde van de Drakenmenners' voorbij komen. Het eerste deel 'De Drakendoder' heb ik snel daarna in huis en ik kan alvast vermelden dat het tweede deel 'De Drakenjagers' verschijnt in de zomer van 2016. Fiona Rempt slaagt er in heel veel jonge drakenliefhebbers te verblijden met een nieuwe boekenreeks. Op televisie zijn er meer series en films over draken, vanaf nu ook op schrift. Matti wordt vast de nieuwe 'Matti' van de lezertjes.

Matti wordt in Parijs opgevoed door zijn pleegouders. Zijn beste vriend Tink woont in hetzelfde huis. Tink is de drakenliefhebber, terwijl de oom van Matti jaarlijks voor Matti's verjaardag drakenspullen opstuurt. De ouders van Matti zijn vermist, hij denkt zelf dat ze niet overleden zijn en is vastbesloten ooit nog eens naar ze op zoek te gaan. Wanneer Tink vertrekt voor de zomervakantie wordt Matti onverwachts door zijn oom uitgenodigd voor de vakantie. Hij mag mee naar het eiland van zijn oom Jussi, die woont op het eiland Drekar Mohoao. Hij verblijft in het hoofdkwartier van de Orde van de Drakenmenners, 'de Drakenburcht'. Matti maakt kennis met de bijzondere bewoners, die allemaal iets met draken van doen hebben. Sterker nog, enige tijd later ontmoet Matti Loef, een jonge draak, op het eiland. Ze bouwen een sterke band op en Matti ervaart dat hij over bijzondere kwaliteiten beschikt. Ze gaan samen op pad en maken spannende avonturen mee. Matti krijgt steeds meer informatie over zijn speciale ouders. Zouden ze nog in leven zijn?

DaniÃ«lle Futselaar, verantwoordelijk voor de illustraties, ontwerpt een mooi terugkerend logo boven ieder hoofdstuk. Dat zet herhaaldelijk in een blik de sfeer juist neer. De plattegrond van de Drakenburgt en het eiland verduidelijken veel. Wat een avontuur! Het verhaal is spannend, net echt en de hoofdrolspelers sluit je gemakkelijk in je hart. Wederom slaat hier de twijfel toe, bestaan draken nou echt?

'De Orde van de Drakenmenners- De Drakendoder' van Fiona Rempt, Uitgeverij Kluitman 2015.

/Lmcmr