Michelle valt van een rots als ze samen met Jeremy in de bossen is. Ze overleeft de val en kan sinds dit ongeluk aura's om mensen, dieren en planten zien. Ook maakt ze kennis met haar geleide gids Sarah. Sarah helpt Michelle in haar dagelijks leven.
Op een dag gaat Michelle samen met haar beste vriend Jeremy naar een stripwinkel. Terwijl Jeremy rustig aan het rondneuzen is voor een nieuw stripalbum ziet Michelle een ongeluk gebeuren dat even later ook echt plaats vind. Ze weet de mensen in de stripwinkel tijdig te waarschuwen. Sinds dit ongeluk gaat het met Jeremy niet goed. Hij loopt weg van huis. Michelle wil heel graag Jeremy helpen en komt in contact met een therapeute die haar onder hypnose brengt. Stukje bij beetje komt Michelle steeds meer te weten over zichzelf en Jeremy.

Dit boek is een spiritueel verhaal waarin de lezer kennis maakt met geleide gidsen, vorige levens en leven na de dood. Een mooi verhaal dat als je voor deze onderwerpen open staat heel realistisch overkomt. Een spiritueel verhaal maar ook een avontuur.
Het boek leest heerlijk weg. Op een soepele manier wordt je meegezogen in het verhaal. Korte hoofdstukken en goed begrijpbare taal maken dat het prettig leest.
Op een luchtige wijze kom je meer te weten over geleide gidsen, aura's, vorige levens en engelen.
De personages zijn goed uitgewerkt. Je krijgt een goed inzicht in het karakter en de gedachten van de hoofdpersonen.
De cover past goed bij het verhaal. In het zwart de figuur op aarde en in het wit de geleide gids. De kleuren van de cover doen ook spiritueel aan.
Een prachtig boek, dat moet je gelezen hebben! Een pareltje in de boekenkast!