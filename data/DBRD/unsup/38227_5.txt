Toen ik dit boekje voor het eerst te zien kreeg, dacht ik : Wow wat een leuk stoer boekje! De omslag sprak mij direct aan. Op de omslag is gelijk te zien waar het boekje over gaat, waardoor een peuter het snel zal pakken om te “lezen”. Vooral stoere peuters vinden het onderwerp brandweer toch erg interessant!

Het verhaal is leuk op rijm geschreven en spreekt zowel de jongere als oudere peuter aan. Er komen veel interessante dingen voorbij in het verhaal. Natuurlijk de brandweerwagen en ladder, maar ook een hijskraan, een zaag, schaar, zwaailicht, sirene, brandweerslang etc. Elke twee bladzijden hebben als het ware hun eigen verhaaltje/ rijmpje. Hieronder een stukje tekst uit het boekje

Als er een boom is omgevallen boven op het DAK

dan zegt het brandweermannetje :

ik denk dat ik mijn ZAAG maar pak

hij zaagt de boom in stukken

en knipt de takken met een SCHAAR

daarna veegt hij met een bezem

alle rommel bij elkaar

Tijdens het voorlezen merk ik dat de peuter al snel de zin aan kan vullen, waardoor ze bij het verhaal worden betrokken. Wanneer het woord poep valt wordt er natuurlijk flink gelachen en gek gedaan . En wanneer het brandweermannetje een piepklein brandje uitplast is het helemaal lol .

De jonge peuter kan gemakkelijk de stevige bladzijden omslaan en voorwerpen aanwijzen en eventueel benoemen,
Na elk rijmpje kun je met je peuter de bijpassende illustraties bekijken. Waardoor er weer leuke gesprekjes ontstaan. De illustraties van Kathleen Amant zien er vrolijk en duidelijk uit. Helder van kleur en niet te gedetailleerd. Ze beslaan de hele pagina, met de tekst er vrolijk omheen geschreven.

Een leuk en leerzaam boekje om te hebben of om cadeau te geven (leuk prijsje)