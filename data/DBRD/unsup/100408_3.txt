Een leuk boek dat lekker leest, zowel door de vlotte schrijfstijl als door de korte hoofdstukken. De dialogen zijn heerlijk om te lezen en de personages zijn redelijk goed uitgewerkt. De cover is niet erg aantrekkelijk, maar blijkt tijdens het lezen wel goed gekozen evenals de titel.
Het eerste deel had geprofiteerd van wat meer spanning. Het verhaal laat een heel wisselende spanningsboog zien. Van geen spanning tot bepaalde passages waarin de spanning hoog is.

De relatie tussen dader en slachtoffer is lange tijd niet helemaal duidelijk; je weet niet wie de dader is. Ikzelf had een ander in gedachten en was blij verrast toen het toch een ander bleek te zijn. Dat gegeven verhoogde het leesplezier.
De wisselende perspectieven zijn een groot pluspunt in dit verhaal, het verhoogt zonder meer het plezier om verder te lezen in dit debuut.
'Het Liefdesatoom' is geen thriller die zo spannend is dat je het boek aan één stuk door moet blijven lezen, maar het is zonder meer een goed geslaagd debuut.
3,5/5*