Ik denk dat ik deze recensie in tweeÃ«n deel. Eerst wat informatie: het boek is niet van 2000, maar van januari 2010. De ondertitel is De beste verhalen van de Paul Harland Prijs 2010. Het boek bevat de volgende verhalen:

Echte liefde, door Kurt Forel. Het verhaal is ook op Hebban gepubliceerd: https://www.hebban.nl/artikelen/awardwinnaar-erik-betten. Dit verhaal won de eerste prijs.
Advertentieruimte door Martijn Kregting eindigde op de tweede plaats.
Welpgang door Liselotte Schoevaart kwam op de zesde plaats.
De vervanger door Baukje Balder, wat een gedeelde vierde plaats bereikte.
Het lot van Snayl door Jaap Boekestein. Het verhaal werd dertiende.
Echte schoonheid zit vanbinnen door Patrick Brannigan die derde werd.
Telenn Du, de Zwarte Harp door Jack Schlimazlnik. Dit verhaal eindigde op de tiende plaats.
Alsof je naar je eigen lichaam kijkt door W.J. Maryson eindigde op de negende plaats.

De samenstelling is gedaan door Roelof Goudriaan. De samenstelling is gedaan in de loop van de wedstrijd, wat als gevolg had dat de door Goudriaan uitgekozen verhalen niet allemaal in de top tien staan en niet alle top tien verhalen in de wedstrijdbundel zijn opgenomen. Het is mij niet bekend of schrijvers uit de top tien wel zijn benaderd voor publicatie, maar het hebben afgewezen.
Uiteindelijk staat wel de hele top drie in de bundel, een van de nummers vier en drie andere top-tien verhalen.

Dit was een editie van de Paul Harland Award waarbij er geen thema werd opgegeven, waardoor de verhalen heel verschillend zijn, van klassieke fantasy tot sciencefiction, van parodie tot filosofisch. Daarover een andere keer meer.