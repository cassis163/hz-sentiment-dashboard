Dit boek is een echte aanrader voor iedereen die houdt van een spannend, grappig en fantasievol boek!

Het boek gaat over Eufemia Goedhart, in het boek is ze bekend als Fee. Ze erft een aantal bijzondere voorwerpen en een grote boekencollectie van haar opa Griffioen Goedhart, nadat hij overlijdt. Echter vindt Eufemia's vader het een minder leuk idee, dat ze de erfenis krijgt. Haar vader vindt het maar niks, al dat magische gedoe waarmee opa Griffioen zich bezig mee hield. En hij besluit om alle boeken te verkopen, en besluit dat Eufemia maar één boek mag houden. Maar wat haar vader niet weet is dat Eufemia een heel magisch boek mag houden, dat Drakendal genoemd wordt. Drakendal geeft Fee toegang tot een wereld vol magie en avontuur en naarmate je verder in het boek komt, komt ze steeds meer te weten over haar familie.

Dit boek was een genot om te lezen, wat ik vooral heel leuk vind aan dit boek is dat het een spannend boek is, vol avontuur en dat Fee allerlei nieuwe dingen ontdekt en leert over haar familie, wanneer ze eenmaal in Drakendal is. De voorkant van het boek ziet er ook prachtig uit! De titel is mooi gekozen en je weet ook al snel waar het boek naar toe leidt. Ik zou dit boek aanraden voor iedereen. De schrijfstijl is erg prettig om te lezen, het is duidelijk en niet moeilijk taalgebruik. Dit boek had me meteen, toen ik de eerste pagina las, kwam ik er heel vlot doorheen. Je kan het boek ook niet wegleggen, omdat het zo spannend is.

Ik ben dan ook heel benieuwd waar deel 2 naar leidt!