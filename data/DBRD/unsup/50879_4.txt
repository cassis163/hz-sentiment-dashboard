Janine Burghout en haar man Albert zijn de eigenaars van een hippe nachtclub, Mercury, te Amsterdam. Samen met hun tienerdochter Nicole vormen ze een gelukkig gezin. Aan dat geluk komt abrupt een einde als Albert vermoord wordt. Dit is het begin van een helse nachtmerrie. Wie zit hier achter? Waarom moest hij dood?

Het verhaal telt 350 bladzijden en wordt verteld in 41 hoofdstukken. "Kwetsbaar" start te Utrecht in 1992 op het moment dat Mischa Vjazemski beseft dat hij een grove fout heeft gemaakt. Op dat ogenblik was Janine nog Jenny, 16 lentes jong en leidde een heel ander leven. Deze hoofdstukken worden afgewisseld met een verhaallijn die zich afspeelt in 2009 in Amsterdam. Janine is 33 en heeft ze zowel privé als zakelijk alles goed voor elkaar. Toch lijkt ze tegelijkertijd ook heel kwetsbaar. Als Albert niet meer aan haar zijde staat is ze haar maatje en haar grote liefde kwijt. Hoe moet ze nu verder? Redt ze het alleen met Nicole?

"Kwetsbaar" neemt je mee in de hel van Janine en Nicole als ze hun man en vader van het ene moment op het andere verliezen. Je leest hoe ze trachten om de draad terug op te nemen en hoe hun rouwproces verloopt. Het boek vertelt anderzijds het verhaal van Mischa, zijn moeilijk jeugd en zijn huidige carrière bij de politie. Wat hebben deze personages met elkaar te maken? Wat gebeurde er ondertussen?

De boeken van Linda Jansma worden gekenmerkt door een vlotte schrijfstijl en overtuigende karakters. Ze toont in al haar werken dat ze investeert in een gedreven research. Dat is bij dit verhaal niet anders. Haar psychologische thrillers handelen steeds over een maatschappelijk thema, velen gebaseerd op een waargebeurd verhaal. Deze elementen staan garant voor een geloofwaardig verhaal waarin spanning wordt opgebouwd van het begin tot het einde. Als lezer wordt je meegezogen in het verhaal en de belevenissen van de verschillende karakters.

"Caleidoscoop" is het eerste boek van auteur Linda Jansma. Later verschijnt het boek onder de titel "Kwetsbaar". Zij schreef ondertussen 8 boeken waarvan verschillende titels een prijs opleverde. Zo won ze met Caleidoscoop de Schaduwprijs 2011, de prijs voor het beste Nederlandstalige debuut. Daarnaast werd Schuilplaats uitgeroepen tot Beste Vrouwenthriller 2013, stond Kwetsbaar op de longlist van de Gouden Strop en Houvast op die van De Diamanten Kogel.