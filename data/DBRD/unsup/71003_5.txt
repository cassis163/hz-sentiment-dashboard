Dit boek is voor mij één van de beste thrillers van 2011. Ik ben echt razend enthousiast! Niets is wat het lijkt in dit boek en je valt van de ene in de andere verrassing. Wat is er destijds allemaal gebeurt in het kleine dorp Altenhain, waar iedereen elkaar kent en in de gaten houdt. Een lastige zaak voor Pia Kirchoff en hoofdcommissaris Oliver von Bodenstein om dit tot op de bodem uit te zoeken! Dit boek is het vierde boek in de reeks van Kirchoff en Bodenstein, maar pas het eerste boek wat vanuit het Duits in het Nederlands vertaald is, ik hoop dat de overige 3 boeken snel volgen! Ik kan in ieder geval niet wachten, want als je eenmaal in dit boek begint wil je niet meer stoppen en ik neem aan dat de andere 3 delen in dezelfde lijn liggen. Een dikke pluim voor Nele Neuhaus!