Het boek beschrijft de zoektocht van M naar het verleden van haar bommenneef Frans. Is hij wel die held waarvan iedereen zegt dat hij dit is? De reden dat dit voor haar belangrijk is, is omdat zij har ongeboren kind wil vernoemen naar haar bommenneef, maar is dat wel zo verstandig? Vernoemt ze haar kind naar een held of een crimineel.
Het boek neemt ons mee naar deze zoektocht en toont de liefde van een familie voor een overleden verzetsheld, want over de doden niets dan goeds en een iemand in het verzet is per definitie een held - of toch niet?
Het boek telt af naar de geboorte van de baby en de ontknoping van de geschiedenis rondom bommenneef. Het aftellen is voor mij nieuw en leuk, hierdoor ervaar je als lezer de haast die M ook ervaart. Daardoor leest het ook weg als een trein, als lezer wil je de naam van de baby en daarmee ook de ontknoping v an de geschiedenis van bommenneef weten.
Het boek is heel menselijk geschreven: wat een zwangerschap doet met een huwelijk, met de aanstaande moeder, de ups en downs. En ook wat geheimen doen met een familie en hoe een familie de mooiste versie van de werkelijkheid creeert. En tegelijkertijd de tijdgeest van nu, waarin mensen nieuwesgieriger zijn, niet klakkeloos alles voor waar aannemen, maar meerdere invalshoeken onderzoeken. Ik vind het mooi passen in tijden van zogenaamd fakenews en censuurorganen.