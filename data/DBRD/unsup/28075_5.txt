Doem van James Herbert was een van de allereerste volwassenen boeken die ik ooit las. En ik was meteen om! Daarom was ik enorm blij toen ik vernam dat Over Zijn Lijk uit was!
Dit nieuwe boek leest echt als vanouds. Je vergeet bijna dat James er niet meer is. Wat dit boek ook nog een beetje creepy maakt. Aangezien hij misschien wel meekijkt. Wie zal het zeggen? Na dit boek te hebben gelezen, kijk je misschien anders naar geesten, overledenen en dwalende zielen.

Dit boek gaat over James True een man die BLE’s heeft (Buiten Lichamelijke Ervaringen). Tijdens een van zijn ervaringen, wordt hij (zijn lichaam) op een brute manier afgeslacht op zijn hotelkamer. Hij wil weten wie het heeft gedaan. Is het iemand dichtbij hem…Of is het de seriemoordenaar die de stad teistert? Hij staat alleen machteloos, hij kan niet veel doen. Hij kan niets aanraken, niemand waarschuwen, alleen maar toekijken.
Door een speling met het lot komt hij de seriemoordenaar tegen. Hij weet meteen dat het hem moet zijn. Deze persoon straalt alleen maar kwaad en donkerheid uit. James heeft geen idee wat hij moet doen, maar hij besluit het niet op te geven. Hij leert gaande weg om te gaan met zijn situatie. Hij laat een vrouw en een dochter achter, met pijn in zijn hart. Hij wil ze beschermen! Ook zijn goedlopende reclamebedrijf moet het zonder hem gaan stellen.

Ik heb zeer veel respect voor James True zijn personage. Goed uitgewerkt en zijn gevoelens raken je in je hart. Hij zet zijn verhaal voor je op papier, omdat hij wil dat jij weet wat er allemaal is gebeurt. Het is dus allemaal vanuit zijn oogpunt opgeschreven. Het is net of hij zijn verhaal aan jou persoonlijk aan het vertellen is.

Het is geschreven in vlotte taal en je vliegt er zo doorheen. Moeilijk weg te leggen. En zet je ook wel aan het nadenken. Wat als dit echt zou kunnen gebeuren? Er is meer tussen hemel en aarde. Wat gebeurt en na je dood? We zullen het in levende lijve nooit weten. Toch geloof ik dat dit best eens waar zou kunnen zijn;-). Echt een spannend verhaal, een aanrader voor iedereen…….
Het is weer goede horror, zoals ik van hem gewend ben. Heerlijk dat er toch nog een boek is, wat ik niet gelezen heb van hem. Deze ga ik ook zeker herlezen.
Ik kan alleen maar enthousiast zijn over deze nieuwe Herbert. Hij krijgt met trots een plaatsje naast mijn andere favoriete boek van hem : DOEM. Maar ik vind deze ook zeker 5 sterren!*****