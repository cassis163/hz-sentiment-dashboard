Dagboek uit de rivier

Dagboek uit de rivier is Frederik Baas zijn thriller debuut. Frederik Baas is het pseudoniem van Jan van Mersbergen.

Het boek wordt verteld vanuit de auteur, dit is een van de hoofdpersonen uit het boek. De overige hoofdpersonen zijn de uitgever genaamd Robbert, zijn vriendin Barbara en haar zoontje Rens. Doordat het geschreven is vanuit de ik-vorm, en in derde persoon vond ik het enigszins wennen. Er is gebruik gemaakt van korte zinnen, wat het boek vlot leesbaar maakt. Het boek is opgedeeld in korte hoofdstukken, wat makkelijk en snel leest.

Het verhaal greep mij meteen vanaf het begin, dit omdat ik steeds het gevoel had dat er wat ging gebeuren. Je voelt duidelijk dat er meer speelt dan dat je op het eerste moment denkt.

Dagboek uit de rivier is zeker geen thriller waarbij je de spanning niet meer aankunt, wel trekt het verhaal je mee en wil je steeds verder lezen. Het gevoel bekroop me wel dat ik wist wat er ging gebeuren, doordat je zo meegetrokken wordt door de speurtocht in het boek. Bij iedere nieuwe aanwijzing , voelde ik de spanning opbouwen en dacht ik te weten hoe het zou aflopen. De plottwist heeft mij zeker weten te verrassen.

Het boek beoordeel ik met 4 sterren. Ik kijk uit naar een volgende thriller van Frederik Baas. Dit omdat het boek vlot geschreven is, makkelijk leesbaar, orgineel met een spannende verhaallijn. Het verhaal blijft je aandacht gehouden en zakt nergens in.