Wat een mooi laatste deel van de Lunar chronicles!
Marissa Meyer heeft mooie verhalen geschreven over de levens van haar hoofdpersonen. Deze geven echt een mooie extra inkijk.
Alle verhalen gingen over het leven voor de andere boeken. We leerden de karakters beter kennen en daardoor kwamen ze nog meer tot leven.
Het mooiste verhaal vond ik echter het verhaal over een nieuw karakter: een kleine androide, die net als Iko een erg menselijk karakter heeft. Het verhaal was gebaseerd op mijn lievelingssprookje van Andersen: De kleine zeemeermin. Ik vond het een ontroerend verhaal en mooi geschreven.
Het laatste hoofdstuk is echt een afsluiting van de verhalen serie. Ik zal ze echt gaan missen: Cinder, Kai, Scarlet, Wolf, Cress, Thorne, Winter, Jacin en Iko.
Maar gelukkig leefden ze nog lang en gelukkig.