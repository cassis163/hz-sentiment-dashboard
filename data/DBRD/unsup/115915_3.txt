Modeatelier Chez Ninon in New York heeft één specialiteit: namaakcouture. Ieder seizoen worden de mooiste ontwerpen uit Parijs schaamteloos gekopieerd. Jackie Kennedy hoeft niet op de kleintjes te letten. Maar wanneer er kritiek komt op haar garderobe vol Franse couture , valt ook zij voor Chez Ninon.

De auteur van The Pink suit, Nicole Mary Kelby groeide op in Florida, Verenigde Staten en behaalde een doctorsgraad aan de universiteit van Bath, Engeland. Zelf zegt zij over The Pink Suit, het is uiteindelijk een roman. Historische fictie op basis van feiten.

Het boek begint met de moord op de president, zijn vrouw Jackie Kennedy draagt die dag het iconische frambozenroze mantelpakje een kopie van Chanel. Als het verhaal verder gaat volg je de Ierse naaister Kate die werkzaam is voor Chez Ninon en verantwoordelijk is voor een gedeelte van het mantelpakje. Het maken van kleding is voor Kate een bijna heilige aangelegenheid en er wordt in detail ingegaan op het proces van het maken van het mantelpakje. Hoe gek ze is op het maken van de kleding voor the Wife blijkt uit het feit dat ze voor haar eigen zus regelmatig kopieën maakt van deze kleding. Haar leven is verweven met dat van Jackie terwijl ze elkaar nooit ontmoet hebben. Wat verder opviel is dat elk hoofdstuk begint met een quote van een gerenommeerd iemand uit de mode industrie.

“Als je haar adoreert, zul je haar mooi moeten aankleden. Daarin schuilt het het geheim van een goed huwelijk.”-Anne Fogarty ( Amerikaans modeontwerpster)

Een boek over mode, politiek en liefde. Ik vond het de moeite waard om te lezen en waande me heel even achter de schermen van een modehuis

Het schrijven van deze recensie is mij mogelijk gemaakt door Uitgeverij Karmijn