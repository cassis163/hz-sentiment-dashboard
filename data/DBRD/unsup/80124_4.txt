Dit is het tweede deel in een serie boeken rondom David Hunter. Hij wordt gevraagd op een eiland in de Hebriden te kijken naar een verbrand skelet. Al gauw komt hij erachter dat het een vrouw betreft die is vermoord. Maar wie is de moordenaar? Wanneer er nog meer moorden volgen, is het duidelijk dat deze op het eiland gevonden moet worden. De spanning wordt steeds verder opgevoerd en terwijl een razende storm over het eiland trekt, probeert Hunter samen met de gepensioneerde politieman Brody de zaak op te lossen, voordat er nog meer doden vallen.
Spannend en vlot beschreven met een cliffhanger aan het eind. Gauw op zoek naar het derde boek!