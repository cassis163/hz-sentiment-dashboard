Het verhaal

Het verhaal gaat over Nik Speelman die in een korte tijd alles wat hij bezit kwijt raakt. Zijn vrouw Rita verlaat hem en zijn bedrijf raakt hij kwijt omdat zijn klanten niet meer met hem wil samenwerken. Het ergste wat hem ook nog overkomt is dat hij het contact verliest met zijn zoon Sean. En dat is niet NIKS.
Hij stort volledig in en raakt verslaafd aan de drank. Hij pakt na verloop van tijd zijn leven weer op wanneer één medeflatbewoner hem laat inzien waar hij allemaal mee bezig is.

Onbezonnen en dronken reageert hij op een (spam) e-mail die afkomstig is van een Chinese zakenman HongZhang, waarin Nik wordt gevraagd om voor hem te komen werken vanwege zijn kennis van de waterbouw. Hopend op een nieuwe start ziet Nik dit als een laatste strohalm om zijn leven op de rit te krijgen en reist uiteindelijk af naar China. Daar aangekomen blijkt hij terecht te zijn gekomen in een duister spel van misleiding, persoonlijke afrekeningen en illegale praktijken. Hiermee begint een spannend avontuur waarbij hij hulp krijgt uit onverwachte hoek.

Mijn oordeel

Toen ik begon te lezen had ik al snel door dat dit een verhaal ging worden met spanning en veel humor maar ook met de nodige emotie en ontroering. De vaart zat er wel meteen in. De auteur zorgt ervoor door de snelle, korte maar wel krachtige zinnen en met interessante personages dat je het verhaal in wordt getrokken. Koen Gubbels laat Nik niet alléén vertellen over het heden maar door te schakelen met de nodige flashbacks krijg je meer inzicht in Nik’s relatie met zijn ex-vrouw Rita en zijn zoon Sean.
De vader – zoon relatie loopt als een rode draad door het verhaal en zorgt voor verdrietige en ontroerende momenten. En wat een verrassend einde, ik geloof dat niemand dit had zien aankomen. Ik in ieder geval niet.
Koen Gubbels is voor mij wel een kunstige goochelaar met woorden, woordgrappen en poëzie. De manier waarop de auteur met woorden speelt is echt wonderlijk mooi.
Een prachtig debuut en een absolute aanrader. Ik kijk uit naar het volgend boek van Koen Gubbels.
Dik verdient 4 sterren!