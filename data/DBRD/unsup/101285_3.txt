Net zoals Een beestachtig verbond is Fataal verlangen een goede detective waarbij de moordzaak één grote puzzel blijkt te zijn. Suze van Baarle is nog geen steek veranderd. Nog steeds heeft ze strubbelingen om werk en privé te combineren en is ze niet altijd zeker van zichzelf. Ook kunnen we in dit boek lezen hoe haar team niet altijd één team is. Krijn valt vaak buiten de boot en Suze kan haar ergernissen niet altijd voor zich houden. Dit kenmerkt haar als personage; haar menselijkheid in combinatie met een goede neus voor ouderwets speurwerk zorgt voor een plezierig verhaal bovenop de fijne eigenschap dat de verhaallijnen wederom naadloos op elkaar aansluiten.

Liz Brouwer is kort en krachtig. Het boek bevat dat ook korte hoofdstukken en tekst die alleen er maar toe doet. In de boeken van Brouwer zal je dus geen onnodige vulling tegenkomen. Wat je leest past en hoort in het verhaal en dat maakt het leesplezier alleen maar groter. Wel miste ik in een zekere zin de spanning in het verhaal. Niet zozeer de spanning van een thriller, maar de spanning die bij het oplossen van een moordzaak hoort. Ondanks dit bestaat er geen twijfel dat rechercheur Suze van Baarle ook in een volgend boek de lezer goed zal vermaken.

Lees meer op mijn blog: www.boekenz.nl