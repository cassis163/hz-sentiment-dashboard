Caroline neemt je in dit boek mee op reis door borstkankerland. Dat klinkt hard, maar dat is het niet. Het leest namelijk erg prettig, ondanks het feit dat ze tegenvallers, teleurstellingen en zelfspot niet schuwt. Een aanrader als je iemand wilt bijstaan, of zelf het traject in moet. Caroline blijft steeds positief, is soms zelfs erg grappig, en ze boeit met haar woorden van de eerste tot de laatste bladzijde. Ik heb ervan geleerd, ik ben ervan geschrokken, maar ik heb er ook om moeten lachen. Ik voel me zelfs een klein beetje weerbaarder mocht ik ooit zelf geconfronteerd worden met deze beangstigende diagnose.