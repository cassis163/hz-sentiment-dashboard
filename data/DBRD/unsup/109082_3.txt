Met zwarte weduwe hebben Corine Hartman en Tomas Ross hun tweede verhaal afgeleverd met de Special Securior agents Adam Kaplan en Carrie Montevagio in de hoofdrol. Hun eersteling Doodskopvlinder werd goed ontvangen en reikte tot de longlist van de gouden strop 2016. ook dit boek heeft potentie en is zeer actueel.

Sir Cavendish is de ontvanger van een noodkreet van zijn collega Guiseppe Cassini, maar beseft algauw dat het te laat is. Cassini wordt geëlimineerd omdat hij te veel weet over een groepering die een serie aanslagen in Europa heeft gepleegd waardoor vele slachtoffers zijn gevallen. Als er in Amsterdam een nieuwe bloedige aanslag wordt gepleegd, is Cavendis ervan overtuigd dat er alles aan gedaan moet worden om dit complot te doorgronden.

Securicor agents Kaplan en Montevagio krijgen de zaak op hun bord. Door hun acties op basis van een wederzijds vertrouwen zetten ze hun leven op het spel. Wat Carrie en Adam echter niet beseffen is dat er verschillende pionnen worden verzet in een duister psychologisch machtsspel dat ingrijpende gevolgen kan hebben voor de toekomst van Europa.

De tijdlijn van de is gesitueerd in het heden, en er wordt dan ook verwezen naar actuele echte gebeurtenissen zoals bv. de aanslagen op de Brusselse luchthaven Zaventem. De recente ontwikkelingen op het gebied van terrorisme en de vluchtelingenproblematiek vormen samen een rode draad binnen de uitvoerige plot waarin het in doodskopvlinder beproefde concept van de balans tussen verraad en vertrouwen wederom wordt opgevoerd. Tevens maken verschillende bestaande politieke kopstukken hun opwachting in een compromitterende rol.

De auteurs maken in dit vervolg gebruik van de mogelijkheid om de personages Carrie Montevagio en Adam Kaplan zich te laten ontwikkelen ontwikkelen. Waardoor ze meer echte mensen worden.
Naast de psychologische ontwikkeling, zijn de ingrediënten voor een goede actiethriller voldoende aanwezig. Met veel vaart storten Carrie en Adam zich in een race tegen het uurwerk en doorkruisen Europa op zoek naar de daders verenigd in een terroristische cel die gebruik maken van het merkteken van een zwarte weduwe.

Kortom een geslaagd vervolg, ook deze samenwerking mag geslaagd worden genoemd