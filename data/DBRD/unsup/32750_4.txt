Waar zijn de tijden van weleer, denkt menig Karin Slaughter-fan. Want het waren de Grand County-reeks met Sara Linton en Jeffrey Tolliver en de Atlanta-reeks met Will Trent die voor het grote succes tekenden. Toen de Georgia-reeks verscheen met Sara Linton en Will Trent in hetzelfde verhaal, ging de formule al wat kleine haarscheurtjes tonen en bleek het moeilijk om het oude succes te evenaren.
Zoveel boeken later wordt met ‘Mooie meisjes’ weer een nieuwe poging ondernomen, zij het zonder haar protagonisten.

Claire Carroll is getrouwd met Paul Scott en is net verlost van haar enkelband en wil dat vieren met haar man. Dolgelukkig en ook wel een beetje dwaas, rennen ze een steeg in waar een verliefde Paul met haar gaat zoenen.
Diep in de steeg worden ze overvallen en na een steek- en vechtpartij blijkt Paul te zijn overleden.

Claire is in alle staten en als de begrafenis achter de rug is gaat ze het huis opruimen. De partner van Paul, Adam Quinn, wil alleen maar een aantal bestanden van Paul hebben om de zaken door te kunnen zetten. Claire vindt niet alleen de bestanden die Adam wil hebben maar stoor ook op pornografisch materiaal. Keiharde films waarin meisje worden vermoord, ziet ze langs komen maar ze kan zich niet indenken dat ‘haar Paul’ zich met zoiets inlaat.
Haar alarmbellen gaan werken als ze beelden tegenkomt waarop de vermiste Anna Kilpatrick op voorkomt.
Tijdens dat moment gaan haar gedachten terug naar haar verdwenen zus Julia, die wellicht eenzelfde lot beschoren is geweest......

Slaughter heeft met ‘Mooie meisjes’ in ieder geval de weg terug weer gevonden. Het verhaal wordt stevig ingezet met enkele expliciete harde scenes sie haar fans wel van haar zijn gewend.
De rode draad van het verhaal, de drie zussen Carroll (Julia, Lydia en Claire) wordt uitvoerig verteld en wordt daardoor af en toe wat langdradig. Neemt niet weg dat haar fans, waarvan ik er ook een ben geweest, weer met plezier hebben kunnen zien dat de auteur het nog niet is verleerd. Het voordeel van de twijfel is hier zeker op zijn plaats en met grote belangstelling is het wachten op een nieuw avontuur van haar hand....