In Honingval staat het politieonderzoek naar de verdwijning van een 7-jarig jongetje en moord op een jonge vrouw centraal. Er wordt een samenhang vermoed en Cato Isaksen gaat samen met een nieuwe, in zijn ogen recalcitrante, rechercheur op onderzoek.
Literaire thriller staat ook hier weer op de kaft, maar waar dat literair op slaat, ik weet het niet. Of het zou het zweverige hoofdstuk over de moeder van het slachtoffer moeten zijn.
Eenvoudig taalgebruik, makkelijk te volgen, geen echt onverwachte wendingen, lichte kost. Van Honingval gaan er kortom dertien in een dozijn, maar het is wel aardig om te lezen. Zeker een aansporing om meer 'Unni's' te verorberen.
Het boek omvat een honderdtal korte hoofdstukken met veel witmarge, maar er gebeurt zoveel dat het meer leesgenot oplevert dan je op basis van de amper 280 bladzijden zou vermoeden. Daarom toch 4 sterren.