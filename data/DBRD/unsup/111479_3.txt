"Aftellen" het tweede deel van de familiekroniek over de Cazalets geeft de titel eigenlijk alle intenties van dit boek weer zonder ook maar een spoiler te geven voordat je begint te lezen.

De oorlog zorgt voor z'n eerste ontwrichtingen in de familie, die voor ieder buitenstaander overkomt als een keurige familie, echter spelen er zoveel verschillende verhalen en geheimen zich af binnen deze familie dat het heerlijk leesvoer is.

Ik kende nog geen boeken van Elizabeth Jane Howard en ik ben bijzonder verrast. In het begin koste het me veel moeite om in het verhaal te komen, maar naarmate je de familielijnen door hebt krijg je veel respect voor alle kleine details en verschillen tussen de personages die ze in het boek stopt.
Het eerste deel "Lichte Jaren" heb ik niet gelezen, maar door dit boek ga ik dat zeker met terugwerkende kracht nog lezen.

Een kleine spoiler van mij, een stukje uit het boek wat me direct aangeeft hoe mooi beschrijven het boek is:
"Ze dacht aan alle mensen op aarde die verliefd waren en voor wie dat gewoon een vreugdevolle en natuurlijke plechtige verklaring zou zijn: â€˜Ik verlang naar je. Ik wil je naakte lichaam in mijn bed, jouw vlees tegen mijn vlees, ik wil
dat jouw behoefte mijn genot zal zijn, jouw genot mijn vreugde."

Dit deel van de serie voelt echt als een "tussenboek" aan, hierin beginnen nieuwe verhalen en ontwikkelen verhalen zich verder, maar ze zijn nog niet afgerond. De personages krijgen ieder een stukje toneellicht, maar het volledige verhaal moet nog komen. Het belooft veel goeds voor de volgende delen.