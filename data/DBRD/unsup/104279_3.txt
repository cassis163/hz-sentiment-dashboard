Stel je voor dat je acht jaar bent en de premier kondigt aan dat er een zwart gat op weg is naar de aarde. Dat overkomt Nicolas, de hoofdpersoon in het derde boek van Anne Eekhout. Ze beschrijft deze dreigende gebeurtenis door de ogen van de 8-jarige Nicolas. Hij moet zich zien staande te houden in een wereld waarin de mensen om hem heen allemaal op een andere manier met het onheilspellende nieuws omgaan. Zijn grote voorbeeld is zijn stripheld De Adelaar. Hij wil net als De Adelaar de wereld redden. Zal het hem gaan lukken?
Anne Eekhout neemt je met haar prachtige schrijfstijl helemaal mee in de gedachtewereld van Nicolas. Ze beschrijft heel knap hoe hij ziet wat er met hemzelf en met de mensen om hen heen gebeurt. Het boek roept de vraag bij je op hoe je zelf zou reageren als de wereld dreigt te verdwijnen. Ondanks het zwarte onderwerp is het een mooi boek om te lezen.