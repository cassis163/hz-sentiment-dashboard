Een jonge schrijver in goeie doen, dat is de conclusie die ik trek na het lezen van Star, dat ik in welgeteld één dag heb uitgelezen op het strand van Knokke. Van een filmische stijl en een treffende sfeerschetsing gesproken...Ik kon me zo verplaatsen in de huid van Patrick Somers (ik heb ook een hond, maar geen labrador) en zie me zo al de verlaten straten van Gent doorwandelen, op zoek naar actie. Tranen met tuiten gelachen bij de scène waarop Brusselmans met een kale kop op een shopper Somers komt oppikken. Op de site van de schrijver geweest en gezien dat hij nog veel andere zaken schrijft, maar voor mijn part mag hij gerust elk jaar een Pat Somersthriller schrijven, want daarin komen zijn persoonlijke stijl en idem dito humor perfect samen. Ik kijk al uit naar de volgende!