Het boek: Cell 7 (in het Nederland: Cel 7) van Kerry Drewery is een van de beste boeken die ik de laatste tijd heb gelezen. Wat een ontzettend goed boek is dit!

De zestienjarige Martha wordt gearresteerd als ze met een pistool in de hand wordt aangetroffen bij een neergeschoten man. Ze wordt opgesloten en tijdens zeven dagen wordt ze verplaatst van cel 1 naar cel 7.
In haar wereld bestaan geen rechters en rechtbanken meer, maar kan ieder persoon tijdens zeven dagen beslissen over de uitslag: schuldig of onschuldig. Maar uiteraard zit er een addertje onder het gras. Gedurende die zeven dagen zijn er discussie-programmaâ€™s en kunnen de mensen stemmen over het lot van Martha. Is ze schuldig? Of toch niet?

Het verhaal zit ontzettend goed in elkaar en het is erg spannend. Blijft Martha in leven of wacht haar toch de executie?

De schrijfstijl is fijn, je beleeft de zeven dagen door ogen van verschillende personages.
Cell 7 is het eerste deel van een trilogie en ik ben razend nieuwsgierig naar de volgende delen.
Dit boek is een topper en een echte aanrader!