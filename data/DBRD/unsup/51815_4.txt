Dit is wat ik dacht toen ik de cover zag: ietwat luchtig en dus niet al te heftig, waarschijnlijk.
Toch heeft het verhaal veel indruk gemaakt op mij, met name omdat ik de openhartigheid enorm waardeer, ik een buitenstaander ben en niets weet over het gevangeniswezen in de USA. Alleen wat we van televisieseries en uit de boeken kennen, zo zal het bij de meeste van ons zijn, denk ik.
Het verhaal, heel mooi neergezet door het plaatsen van de vertaalde brieven en mails, waaruit zoveel spreekt: verliefdheid, wantrouwen, onzekerheid en seksuele aantrekkingskracht tussen de beide schrijvers.
Je vraagt je meteen af wat de hoofdpersoon zich in het hoofd haalt om contact te zoeken met een gevangene in de Verenigde Staten? Het is dan wel veilig misschien om toch een bepaalde afstand tussen hen te voelen? En dan toch de gedetineerde gaan bezoeken! Weg veilige afstand!
Ik ga geen uittreksel schrijven, omdat je het boek zelf moet gaan lezen.
Het is heel openhartig om een verhaal dat zo heel persoonlijk is, zo neer te schrijven.
Respect voor deze auteur!

'Fear can hold you prisoner. Hope can set you free.' Hoe toepasselijk.