"Bloed is dikker dan tranen" is de mooie debuutroman van Timo Bruijns.

Met een zeer aangename schrijfstijl en de nodige humor schetst de schrijver één belangrijke avond uit het leven van Tommy. Een feestje voor Tommy op de vooravond van zijn vertrek naar Engeland, afgewisseld met flashbacks naar het verleden. De flashbacks staan cursief gedrukt, heel duidelijk dus.
Tommy groeit op in een arbeidersmilieu, tussen drank en kleine criminaliteiten. Maar hij heeft één grote droom, Engeland. Waarom hij daar precies naar toe wil is de rode draad doorheen het boek.
De familie en de entourage van Tommy worden goed weergegeven. Heel knap hoe een marginaal gezin zo duidelijk en ook wel sympathiek wordt neergezet. De oma van Tommy zou je zo een dikke knuffel kunnen geven!
Het begrip op school, de hechte vriendschap met Turk, het uitgaansleven, de afwezige vader,... Timo Bruijns geeft het allemaal knap weer in zijn boek!
Idealen en toekomstdromen waar de lezer nog even over blijft nadenken na de laatste pagina!