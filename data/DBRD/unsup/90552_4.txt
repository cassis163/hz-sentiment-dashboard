Ik moest het even laten bezinken om over dit boek wat te kunnen schrijven. Wat geintroduceerd wordt als een vriendenclub waar niemand tussen kan komen, waar psychologen op gezet zijn, blijkt tijdens het verloop van dit boek geen stuiver waard te zijn. Ik hoop niet dat ik zulke vrienden heb. Naar de buitenwereld een onaantastbaar clubje, maar stuk voor stuk laffe mensen die elkaar zonder blikken of blozen verraden.
Het begint met een auto ongeluk en vervolgens lees je in het verleden en heden. Knap verzonnen. Het zit goed in elkaar, bijna bizar. Vandaar ook mijn vier sterren. Het verhaal blijft hangen, dat gebeurt niet bij de doorsnee thrillers zoals die van Suzanne Vermeer en Saskia Noort. Het einde was wellicht wat ver gezocht en niet nodig geweest maar gaf wel een verrassende wending. Ik kijk uit naar haar volgende boek.