Mischling van Affinity Konar is het indrukwekkende verhaal over de tweelingzusjes Stacha en Perle. Een tweeling dat een doodgewoon leven leidde tot de oorlog uitbrak en zij in Auschwitz terecht kwamen. Een tweeling door Mengele onderworpen aan gruwelijke experimenten.
Je leest het boek door de ogen van Stacha en Perle zelf, ieder met haar eigen herinneringen, pijnen en verdriet. Het is een heftig boek, maar ook een boek vol hoop. Ik wilde alleen nog maar doorlezen om te kijken hoe het verder zou gaan, ik werd echt meegezogen in het verhaal. Ook de mensen om de meisjes heen kregen een gezicht en gingen ‘leven’. Heel knap gedaan, wat mij betreft een aanrader!