Ik kreeg een ebook van de uitgever in ruil voor een eerlijke recensie.

Geluk bij een ongeluk gaat over de bestsellerauteur Suus (dit was even wennen, aangezien veel mensen mij Suus noemen) die een dwarslaesie heeft opgelopen tijdens een ongeluk. Ze krijgt een fysiotherapeut bij haar op bezoek die Jacco heet. Jacco kent haar nog van vroeger, en verlangd al tijden naar haar. Suus zit echter helemaal niet op zijn hulp te wachten, maar hoe lang kan ze de boze act volhouden?

Dit boek geeft een goede kijk in het leven van iemand met een dwarslaesie en je komt al snel achter dingen die je misschien wel wist, maar nooit realiseerde. De gevoelens en emoties van Suus zijn overduidelijk voelbaar. Haar schaamte, omdat ze bijvoorbeeld haar blaas niet onder controle heeft. Of het gevoel dat ze heeft wanneer haar lezers haar voor het eerst in haar rolstoel zien na het ongeluk. Het is allemaal zo logisch. Soms - en vooral in het begin van het boek - vond ik Suus wel wat vervelend en te veel in de richting van zelfmedelijden gaan, maar tegelijkertijd probeerde ik me te bedenken hoe ik me z√©lf in zo'n situatie zou voelen. Zou ik dan niet ook boos en onzeker zijn? Juist dat maakt het zo realistisch.

Jacco is een leuke love interest, eentje die stevig in zijn schoenen staat, maar tegelijkertijd zelf ook veel heeft meegemaakt. Hij zorgt er op een leuke manier voor om Suus wat zelfverzekerder te maken. De liefde tussen hen is goed voelbaar en realistisch.

Een bijzonder boek, dat je lekker ontspannen kunt lezen, maar dat je tegelijkertijd ook echt aan het denken zet. Een mooie debuutroman die je zeker gelezen moet hebben! Ik ben benieuwd wat deze auteur nog meer in petto heeft!