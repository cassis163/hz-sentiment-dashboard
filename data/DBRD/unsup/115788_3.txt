Can you fall in love with someone you've never met – someone who is light years away?

Dat is de eerste zin van de achterflap van het nieuwe boek van Lauren James, de auteur van de 'The next together'-reeks. Deze doet een zoetsappig liefdesverhaal à la John Green verwachten, maar niets is minder waar! Ik heb dit boek dan ook niet gekozen vanuit de achterflap, maar door de intrigerende titel en een preview van de eerste hoofdstukken. Met 'The loneliest girl ...' wordt Romy bedoeld. Deze tiener suist al jarenlang helemaal alleen in een ruimteschip op weg naar Earth2, een nieuwe planeet lichtjaren ver weg. Maar dan komt het nieuws dat er een ander, sneller schip onderweg is dat haar zal inhalen. Dat ze voor het eerst sinds het ongeluk van haar ouders niet meer alleen zal zijn.

De opbouw van dit boek geeft de snelheid van het verhaal weer. Het start pseudo-realistisch met een krantenartikel. Eerst worden de hoofstukken voorafgegaan door een geleidelijk stijgend aantal dagen: 'Days since The Infinty left Earth: 6817' enz. Maar al snel wordt dit een dalend aantal 'Days until The Eternity arrives: 365', dat steeds sneller lijkt te dalen wanneer het verhaal vordert. Het verhaal is geschreven vanuit Romy's perspectief: haar gedachten afgewisseld met mailconversaties met Molly, haar enige contact op aarde, en later J., aan boord van de 'Eternity'. Dit is op z'n minst opmerkelijk te noemen, aangezien het maandenlang duurt tussen verzenden en ontvangen. Dit alles benadrukt de afstand van Romy tot de aarde, tot het leven op aarde, tot de mensen op aarde, de afstand tot haar ouders die met de tijd steeds groter wordt, de afstand tot J. die steeds kleiner wordt,

De schrijfstijl op zich is redelijk eenvoudig. Met mondjesmaat kom je meer te weten over het leven van Romy en het mysterieuze ongeluk van haar ouders, en natuurlijk ook over J.. Het is een vlot, redelijk jong YA verhaal. Ideaal fast-pace vakantieleesvoer voor iemand met een paar uurtjes tijd die wat meer wil dan een stationsromannetje. Spanning, en plottwist verzekerd. De liefhebbers van echte psychologische diepgang en exacte wetenschap kiezen best voor wat anders. Je mag je verwachten aan een rollercoaster met een heftig einde, maar daardoor helaas onmogelijk om er een tweede keer plezier aan te beleven.