Ik mocht Weg zonder genade van John Hart lezen van Luitingh-Sijthoff.

Het boek begint met een mooie proloog, die er voor zorgt dat je meteen door wilt lezen.
Als ex-gevangene Adrian Wall na dertien jaar ontslagen wordt uit de gevangenis, ontstaat er meteen een broeierige sfeer in zijn woonplaats. Hij zat gevangen voor de moord op zijn minnares. Dan worden er meer moorden gepleegd en iedereen wijst met zijn vinger naar Adrian.
De enige die hem niet meteen als dader ziet, is Elizabeth Black, die als beginnend agent begeleid is door Adrian.
Zelf heeft Eluzabeth het ook niet makkelijk bij een verkrachtingszaak worden de twee daders met grof geweld om het leven gebracht. Elizabeth was ze op het spoor gekomen, waarbij Channing Shore het slachtoffer was van deze mannen.

Mensen worden verdacht, en de wtshandgavers schromen niet om gebruik te maken van hun wapens. Wie zit erachter en waarom?

Je wilt antwoorden maar steeds als je denkt dat je misschien weet hoe het zit , gebeuren er weer andere dingen. John Hart geeft subtiel tips maar laat het verhaal naar een climax toe gaan. De verhaallijnen zijn goed beschreven en de personages worden goed uitgewerkt. Voor sommige vat je genegenheid op en andere personages zijn wreed en gewetenloos.
Spannend tot de laatste bladzijde maakt dit boek een echte Pageturner.