Spuitende slagaders en overstromende oceanen is een rijk geïllustreerd informatief boek dat geschikt is voor jong en oud. Allerlei thema’s komen er aan bod zoals wat te doen bij een auto-ongeluk, een flauwte of een overstroming. Leuke weetjes en handige tips wisselen elkaar continu af vergezeld door spitse maar kleurrijke illustraties.

Het boek is echt geschikt voor jong en oud. Er staan velen weetjes en handige tips in die veel volwassenen zelfs nog niet zullen weten. Het is niet alleen een interessant boek om te lezen, je kunt er uiteindelijk weldegelijk iets aan hebben. Daarom is het ook zo interessant voor kinderen. Zeker kinderen die geïnteresseerd zijn in zulke weetjes. De teksten zijn altijd goed leesbaar en hebben nauwelijks moeilijke woorden, waardoor het ook te begrijpen is voor kinderen. Wel pas vanaf een jaar of 8/9 ligt er natuurlijk aan hoe goed het kind al kan lezen.
Het boek kan ook goed gebruikt worden voor als je als gezin op vakantie gaat naar een ander land. Sommige weetjes die erin staan zijn erg interessant en hier kunnen de kinderen veel van leren.

Het feit dat het boek is opgebouwd in een bepaalde structuur per categorie en per onderwerp, maakt het erg overzichtelijk. Je weet wat je te wachten staat, maar niet wat de inhoud ervan is en dat zorgt ervoor dat je eigenlijk van elk onderwerp alle onderdelen wel wilt lezen. de opbouw van het boek is ook goed in elkaar gezet. Eerst wat algemene en kleinere ongevallen die vaker voorkomen en verderop voor de geïnteresseerden meer diepgang en rampen die hier in Nederland nauwelijks voorkomen.

Het kan gebruikt worden voor kinderen en volwassenen als voorbereiding op een vakantie, of als bezigheid voor de kinderen onderweg. Er kunnen quizjes uit gemaakt worden door de ouders om de kinderen te overhoren. Maar het boek zou ook op school gebruikt kunnen worden. Klassikaal onderwerpen bespreken, video’s erover kijken en daarna in het boek nog verder lezen.
Een zeer interessant en leuk geïllustreerd boek dus, met van allerlei weetjes voor kinderen die overal een antwoord op willen en voor volwassenen die nog een kleine verfrissing nodig hebben op het gebied van kleine ongevallen en grote rampen.