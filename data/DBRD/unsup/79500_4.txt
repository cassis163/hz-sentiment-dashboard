De proloog verteld ons over een ontvoering van een jonge vrouw. Ze overleeft het niet….

Enige tijd later, tijdens een winterse dag, vind een langdurige werkeloze die verplicht wat werk moet doen als tuinman bij toeval een lichaam onder het ijs van het botenhuis bij het Horniman museum. Het blijkt Andrea Douglas Brown te zijn, dochter van een lord uit de betere kringen. Alles in het welgestelde gezin lijkt te kloppen, maar onder deze façade gaat toch een groot geheim schuil. De moord op Andrea brengt van alles te weeg. In het gezin , in de buurt en ook bij de onderzoekers. Politie rechercheur Erika Foster, een zeer goede rechercheur, maar een tijd op non actief gestaan wegens een persoonlijk drama wat ook tijdens haar werk gebeurde en waarbij haar echtgenoot het leven verloor, krijgt de zaak toegewezen. Met heel haar kunnen, stort ze zich op de zaak. Ze zet zich 100% in en gaat niets of niemand uit de weg. Ze volgt vooral haar gevoel, en schuwt het niet om daarbij nodige keren de regels te overschrijden. Net als ze denkt dat haar onderzoek naar de dader zal leiden, wordt haar aanpak niet meer geaccepteerd en wordt ze geschorst. Erika echter zou Erika niet zijn als ze het er bij liet zitten.

Een ijskoude blauwe cover lijkt te zeggen dat er een kille moord zou kunnen zijn. Een dader zonder geweten , de dichte ogen, onvermijdelijk de dood , een zekere vorm van spanning. Verder kun je er niets uithalen wat de inhoud van het verhaal zou kunnen aangeven ,of de lezer vooraf uitdaagt te raden naar de inhoud. Na het lezen zou ik zeggen dat de titel van het boek niet echt bij het verhaal past. Enige is dat het meisje in het ijs werd gevonden maar verder gaat het daar niet meer over. Ze had net zo goed op een andere plek gedumpt of verstopt kunnen zijn. Het was maar een detail. Een andere meer sprekende en titel passend bij de inhoud zou mooier zijn geweest naar mijn mening.

Het verhaal is vlot geschreven, er zit veel vaart in. Goede opbouwende spanning en de ontknoping is echt pas aan het einde, tot dan toe blijft de dader verborgen in het verhaal. De karakters zijn goed uitgediept. Erika groeit in het verhaal, ze sterkt haar rug en staat haar mannetje. Ik kreeg ontzag voor haar. Tegelijkertijd kreeg ik meer haat aan March, die haar keer op keer niet geloofd, negeert of zelfs tegenwerkt. Als je dat als auteur kunt bereiken bij je lezers heb je een goed verhaal geschreven.

Meisje in het ijs is een politiethriller, spannend tot de laatste bladzijde.

Robert Bryndza, stond bekend als romantisch comedy schrijver. Het eerste, voor Nederland vertaalde boek Het meisje in het ijs, is het eerste deel van een detective serie. Met rechercheur Erika Foster in de hoofdrol, sloeg Robert Bryndza een succesvolle nieuwe weg in. The Night Stalker, Dark Water, Last Breath an Cold Blood zijn deel 2,3,4 en 5. Deel 6 is binnenkort verkrijgbaar. Van zijn boeken zijn wereldwijd al meer dan 2 miljoen exemplaren verkocht en in 27 landen vertaald.