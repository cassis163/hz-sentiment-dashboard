Dodenweg is het debuut van Olga Hoekstra. Het verhaal zit prima in elkaar. Het taalgebruik is eenvoudig te begrijpen. De proloog is heel spannend en ook luguber. Daarna wordt de spanning wat minder, en dat komt ook omdat er een aantal personages voorgesteld moeten worden. Als het tweede auto-ongeluk plaats vindt komt er echter snel vaart in het verhaal. De personages zijn een beetje stereotype, het beginnend journalistje, en de getraumatiseerde rechercheur, maar beiden zijn wel personages die je nieuwsgierig maken. Vooral Thomas is intrigerend, net als zijn verleden.
De ontknoping is spannend en goed uitgewerkt. Heel verrassend is de laatste zin van het boek. Dat maakt dat ik me nu al verheug op de hernieuwde kennismaking met Fleur en Thomas.