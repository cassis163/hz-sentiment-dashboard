Ik had al veel gehoord over 13 reasons why, maar voornamelijk de serie. Daarvan vond iedereen al dat het meteen bekeken moest worden..
Toen ik dit boek dus voorbij zag komen, heb ik hem gelijk gekocht. En nee, de serie nog niet gezien.

Wat meteen opvalt is dat je het verhaal volgt vanuit een jongens perspectief. Zijn verhaal loopt tussen hetgeen wat hij zit te luisteren dmv cassettes, Hannah Bakers verhaal.
Normaal vind ik het switchen tussen personen continue best irritant, al vond ik het in dit boek netjes verwoord en dus totaal niet irritant. Wel merkte ik mij op, dat als we een langere tijd zijn verhaal aan het lezen waren ik eigenlijk erg benieuwd was naar haar verhaal.

Hetgeen waar ik het meest nieuwsgierig over was, waarom is juist deze jongen gekozen om het verhaal te vertellen. Ook dat liet mij doorgaan met lezen.

Ik vind dat zelfmoord een onderwerp moet zijn wat besproken moet worden aangezien niemand weet wat er in iemands hoofd doorgaat en wat wij doen met onze 'vrijheid van meningsuiting'.
Het boek is goed beschreven en laat de spanning tot het eind.