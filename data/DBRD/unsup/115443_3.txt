Ik had dit boek als doorgeefboek ontvangen en ben er gelijk in begonnen omdat ik er zo nieuwsgierig naar was. Het leek me namelijk een heel mooi ontroerend verhaal, dat is het ook, het verhaal wordt verteld vanuit het acht jarige meisje Carrie en het is echt heel mooi beschreven. Waarom dan toch maar drie duimpjes zul je denken, ondanks dat ik het verhaal dus mooi en ontroerend vond, werd ik er niet in meegesleept. Ik wilde wel graag weten hoe het afliep (het einde vond ik zeer verrassend) maar ik vond het geen boek wat je niet weg kunt leggen, waarin je dus door blijft lezen tot je bij het einde bent. Al met al wel een boek dat heerlijk wegleest.