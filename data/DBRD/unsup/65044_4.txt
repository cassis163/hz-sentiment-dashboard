De cover alleen al ziet er adembenemend uit met die doordringende ogen. Mysterieuze blikken gedompeld in onschuld? Of de blik van koelbloedige mensen die zwart van ziel zijn? Geen idee maar het triggert sowieso.
De titel “Ik beken” kan natuurlijk alle kanten op. Je hebt geen idee wie er bekent en wat diegene op zijn lever heeft.
Het lijkt allemaal zo simpel – 1+1= nog altijd gewoon 2 ….. zou je denken.
Maar soms kun je je daarin lelijk vergissen!

Het boek is in vier delen verdeeld, daar had ik dan wel een beetje het idee van dat dat nergens voor nodig was. Het leest namelijk als een geheel door telkens, en hoe!
Het begint in het heden – 2012 en neemt je gelijk mee naar een indringende scene die je kippenvel bezorgt.

Als Julie en Harry McNamara gezellig op de bank naar een thriller op TV zitten te kijken staat er ineens een indringer voor hun neus en één ding is zeker – hij komt niet gezellig op de koffie.
Yaiks!
Julie lijkt als verstijfd als de indringer los gaat op haar man en daarna weer verdwijnt. Onwerkelijk lijkt het tafereel. Het duurt dan ook even voor ze uberhaupt reageert. Zal dat haar duur komen te staan?

Geniaal hoe het verhaal is opgebouwd. We leren drie hoofdrolspelers kennen die door hun inbreng alle puzzelstukjes langzamerhand kunnen aanleggen tot een verklaarbare reden waarom de indringer Harry verafschuwde. De dader heeft zich meteen aangeven maar kan zogenaamd zelf geen reden geven over het grote WAAROM?. Je zou denken dat de zaak dan snel opgelost zal zijn – nou mooi niet!

J.P. – de “dader”
Julie McNamara – liefhebbende echtgenote
Alice Moody – Rechercheur

Deze drie mensen vertellen ieder hun eigen kijk op het verhaal, meestal d.m.v. Het verleden dat in sommige gevallen hartverscheurend is. Ergens moet er namelijk een verband zijn tussen het slachtoffer en de dader. Aangezien het slachtoffer een stinkend rijke bankgigant is en heel wat op zijn kerfstok heeft qua verraad, corruptie en ook nog eens niet van de vrouwtjes kan afblijven, lijken de mogelijkheden oneindig. Mensen haten Harry McNamara omdat hij zo makkelijk weg is gekomen met al zijn ellende veroorzakende intriges. De crisis was voor de meeste mensen een nekslag. Maar Harry wist op slinkse manier aan een gevangenisstraf te ontkomen, zit hem daar de crux?
Alice Moody is vastberaden om deze zaak te ontrafelen tot de laatste draad. Samen met haar collega's duikt ze in de achtergronden van de verdachten en slachtoffers. Julie lijkt dingen achter te houden voor de politie en is zelf haar zoektocht gestart naar antwoorden op vragen die haar man haar achterlaat ...

SPANNEND!!

Maar ook geschreven met een grote dosis humor, een schrijfstijl die mij wel aanstaat. Het leest zo makkelijk weg door de snelheid van vertellen door de drie karakters dat je voor je het weet alweer aan het einde van het boek belandt bent.
https://josesprakeloos.blogspot.com/2018/10/jo-spain-ik-beken.html