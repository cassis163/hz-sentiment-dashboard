We maken kennis met Claudio die in New York een bijna autistisch bestaan leidt om de drukte en chaos van de stad het hoofd te bieden, en Cecilia die met een beurs in Parijs studeert. Zij komt oorspronkelijk uit een gegoede familie in Mexico.
Beiden zijn in een relatie verwikkelt: Claudio is voor de rust van Ruth gevallen maar wanneer blijkt dat die rust niet van nature van Ruth is, komen er barstjes in de relatie.
Tussen Cecilia en haar buurman Tom lijkt een romance te ontstaan. Als Tom besluit een tijdje naar het buitenland te gaan ontmoeten Cecilia Claudio elkaar op een feestje van een wederzijdse vriendin. Er ontstaat een heftige relatie tussen die beiden. Cecilia brengt de Kerstvakantie door bij Claudio in New York, en leert hem daar op een andere manier kennen. Cecilia besluit terug te gaan naar Parijs.

Beiden pakken met moeite hun eigen leven weer op.

Nettel zet haarscherp haar karakters neer in het boek. De relaties worden prachtig beschreven vanuit wisselend perspectief, waardoor je zicht krijgt op de belevenis van de karakters afzonderlijk.
Haar taalgebruik is serieus, beschouwend maar laat ook ruimte voor humor.
Voor mij het eerste boek dat ik van Guadalupe Nettel heb gelezen, ik ga zeker op zoek naar andere titels van haar.
Leuk detail is dat Nettel zelf in zowel Mexico als in Parijs gestudeerd heeft.