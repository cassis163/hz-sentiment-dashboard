Tijdens een diner, waarbij alle gangen uitgebreid aan de orde komen, praten twee echtparen over alledaagse dingen. (Films, politiek, tv, werk) Maar uiteindelijk zijn ze bij elkaar gekomen om de problemen van hun zoons te bespreken. De twee vijfiten jarige zoons van beide echtparen hebben iets uitgehaald wat hun levens radicaal kan veranderen. Hoe gaan de ouders daarmee om?

Het diner heeft een dilemma als uitgangspunt, en wel het volgende: je weet dat je kind iets verschrikkelijks heeft gedaan, een ernstig misdrijf heeft gepleegd, maar niemand anders weet dat je kind dat heeft gedaan. Wat besluit je te doen? Ga je naar de politie of niet?



Ik had naast goede recensies ook slechte recensies gelezen, dus ik heb het boek niet meteen gelezen toen het uit was, maar even gewacht. Ik wist niet goed, wat ik moest verwachten en dacht, dat het oppervlakkig zou zijn. Maar juist dat dilemma zet je aan het denken!

Ik heb humanistisch vormingsonderwijs gegeven op basisscholen en tijdens alle lessen ging het om dilemma 's. Ik vond dit dilemma goed omgevormd in een verhaal. Ik had het boek ook zo uit.