Omdat de onbekende hoofdpersoon in het boek Frankrijk koppelt aan vakantie , woont hij samen met zijn vrouw Pauline in een provinciestad in Frankrijk. Dit terwijl Pauline in Duitsland aan het werk gaat.
Iedere dag gaat zij met de trein op weg naar haar werk. Ze gaat weg als hij nog op zijn bed ligt en als het mee zit komt ze 's avonds laat thuis. En hij? Hij heeft inderdaad een soort van vakantie. Beetje vogels kijken en Franse les.

Veel stiltes en weinig warme contacten in de Franse stad Metz. Toch is het een gelaagd boek. Waarom kijkt de man in het boek terug in de tijd? Wat is het raam waarbinnen hij zich bevindt? Er moet een reden zijn... Een schitterend boek waarin je blijft lezen totdat je merkt dat je al in het laatste hoofdstuk zit.