Bay is een jong meisje. Ze woont in een luchtstad, bij haar adoptieouders. Haar stiefbroertje Plum, is haar oogappeltje. Ze smokkelt allerlei dingen, voor soms duistere figuren met haar luchtballon de stad in. Ze is ook een luchtkind en dat kun je in deze wereld, maar beter niet zijn. Deze kinderen hebben allemaal hun eigen unieke kracht. Ik noem het een gave, zij een vloek. Luchtkinderen worden vaak ontvoerd, door piraenauten, omdat zij hun krachten inzetten in hun duistere zaakjes.

Het verhaal speelt zich grotendeels in de lucht af. Op schepen die soms aparte mensen vervoeren en waarvan Bay niet weet of ze te vertrouwen zijn.

De luchtsteden zien er mooi uit, toch wil je in sommige steden echt niet wonen. Ze zijn allemaal bereikbaar met luchtschepen. In de lucht liggen kapers en rovers op de loer. Ook het weer kan heel raar doen. De stormen zijn enorm gevaarlijk.

Het verhaal is met geen ander boek te vergelijken, dus daarom ook nog eens super origineel. Spannend en avontuurlijk.

Het leest vlot en de hoofdstukken zijn niet te lang. Als je de laatste bladzijde gelezen hebt, wil je eigenlijk meer. Dus ik hoop dat het er gaat komen in de toekomst.

De wereld van Bay is heel mooi beeldend op papier gezet. Je waant je echt in deze luchtwereld. Je ziet alles zo tot leven komen. Hierdoor sleept de auteur je het verhaal in…. En laat het je niet meer los.

De wereld is prachtig opgebouwd. Je kunt de steden zo voor je zien. Je loopt mee door de straten en ziet alles aan boord van de schepen goed voor je.

Een verhaal over vertrouwen, familie, vriendschap en liefde.

De cover is een scène uit het boek. Ontzettend leuk getekend!

Ik vind dit boek echt een aanrader. Het is goed te lezen voor de jeugd, maar ook volwassenen kunnen er helemaal in wegdromen.

Ik geef het 5 sterren*****