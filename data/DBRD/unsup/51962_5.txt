Deze alinea laat zien waarom iedereen het boek moet lezen. Een boek om van te houden.

'Van iemand houden is net zoiets als in een huis komen wonen,' zei Sonja altijd. 'Eerst ben je verliefd op al het nieuwe, je verwondert je er elke ochtend weer over dat het van jou is, alsof je bang bent dat iemand plotseling binnen zal komen stormen met de mededeling dat er een ernstige vergissing is gemaakt en dat het helemaal niet de bedoeling is dat jij zo mooi woont. Maar in de loop der jaren slijt de gevel, er komen hier en daar barsten in het hout, en je gaat van het huis houden, niet zozeer om hoe perfect het is, maar om alle dingen waarin het niet perfect is. je leert alle hoeken en gaten kennen. Je leert hoe je kunt voorkomen dat de sleutel in het slot blijft steken wanneer het buiten vriest. Welke vloerplanken een beetje meegeven wanneer je erop gaat staan, en hoe je de kastdeuren precies moet openmaken om te voorkomen dat ze kraken. Al die geheimpjes bij elkaar maken het tot jouw huis.'