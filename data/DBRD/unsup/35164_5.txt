Beste mensen, lees dit boek. Het is hilarisch, ontroerend maar ook nog bijzonder spannend. In elk geval verrassend met een bizar gegeven als uitgangspunt. Moederloos ventje Lionel Essrog die lijdt aan Gilles de la Tourette - kusmijnkloten! - is de held. Dankzij Minna is hij uit het weeshuis gered en vormen ze een half-criminele organisatie van 'verhuizers' en 'klusjesmannen'. Maar Essrog bewijst hij dat hij kan speuren, ondanks zijn tics. De meest onwaarschijnlijke detective die je je maar kan voorstellen. Maar aan het eind van het boek heeft hij de liefde leren kennen, de moordenaar van Frank Minna ontmaskerd. Schitterend geschreven, speelt zich af in Brooklyn, de thuisbasis van Jonathan Lethem. Lethem is geen crimi schrijver, maar een groot auteur met een grote verbeeldingskracht. Zijn nieuwste roman De burcht van eenzaamheid is een 'coming of age' verhaal over opgroeien in Brooklyn en is door Jan Donkers, Amerikakenner die dat boek in NRC Handelsblad recenseerde, vergeleken met Salinger (The Catcher in the Rye), Paul Auster en Don deLillo. Misschien hebben de lezers van Crimezone daar geen boodschap aan, maar De Minna-mannen verdient elke aanbeveling! Bijvoorbeeld: Vijf sterren in de Vrij Nederland Detectivegids.