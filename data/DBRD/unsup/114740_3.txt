Bij aanvang van dit boek had ik er een harde kluif aan. Ik geraakte er echt niet doorheen. Nadat ik het enkele maanden opzij had gelegd, ben ik er uiteindelijk dan toch weer aan begonnen en vanaf blz. 50 zat ik nu wel helemaal in het verhaal. Het leven van Philip start nogal eenvoudig en laat uitschijnen dat hij nogal eigenaardig is, maar eens hij het bruidsmeisje Senta ontmoet, op de huwelijksdag van zijn zus Fee, lijkt zijn leven stil te staan. Senta straalt voor Philip een bovennatuurlijke schoonheid uit die hem zowat zijn adem ontneemt. Zijn fascinatie en verlangen voor Senta wordt bewaarheid. Zij zweeft als het ware in de armen van Philip en waarvoor hij haar heel dankbaar is. Al snel weet Philip niet goed wat hij van Senta moet denken, maar hij kan haar niet meer loslaten en toch beangstigt het hem. Hoever zal Philip uiteindelijk gaan in zijn extreme liefde voor Senta? Uiteindelijk toch een spannend boek met een goed uitgewerkt plot.