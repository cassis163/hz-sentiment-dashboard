Het boek 'In het restaurant' is een docu-roman, een realistische roman met tal van korte verhalen (fragmenten) uit de geschiedenis van het ontstaan van het restaurant dat volgens de schrijver Christoph Ribbat eind achttiende eeuw in Parijs moet zijn geweest, een plek waar men dankzij het drinken van bouillons aan kon sterken, oftewel restaureren.
Via individuele personages uit “alle” delen van de wereld, neemt hij ons mee op zijn reis die geografische en maatschappelijke verschillen toont in de wereld (of culturele en demografische verschillen) en daardoor de cultuur van het uiteten verschillend heeft beïnvloed .
De beschreven personages zijn echt en kunnen wetenschappers zijn, koks, obers of gewoon pioniers.
Het boek is enerzijds populair wetenschappelijk (voortgekomen uit onderzoek), maar blijft luchtig van aard en is anderzijds ook verhalend.
Wel bestaat het boek uit heel veel stukjes (ondanks de opbouw van slechts 4 hoofdstukken), waardoor je als lezer blijft schakelen en het dus nooit een lang verhaal zal worden.
Geeft op zich niet, je kunt het boek gemakkelijk wegleggen en er een volgende keer meteen weer in doorgaan, zonder je opnieuw te hoeven verdiepen in de karakters.
Het boek is een interessante reis die je meevoert van het eerste Japanse restaurant in de DDR, tot het ontstaan van de eerste gestandaardiseerde fastfood keten White Castle in de VS en de best wel recente opstand tegen rasicme in de zuidelijke staten van de VS bij bijvoorbeeld Woolworth's, nouvelle cuisine uit Frankrijk (Paul Bocuse) of moleculair koken op mondiaal niveau (The Fat Duck en El Bulli) en de classificaties van Gault Millau en Michelin
Een reuze interessant boek, dat verbanden probeert te leggen tussen habitat van de mens en het ontstaan van restaurants.