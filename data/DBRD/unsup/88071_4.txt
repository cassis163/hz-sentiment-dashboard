Wat een geweldig leuk boek is dit toch en ook nog eens voorgelezen door Jan Terlouw zelf! Omdat het kinderboekenweek was vorige week vond ik het leuk om dan ook een kinderboek te gaan lezen. Dit keer een klassieker: de koning van Katoren. Ik heb in mijn jeugd vele kinderboeken gelezen maar deze nog niet en het werd de hoogste tijd. Het is een fantastisch verhaal. Het is eigenlijk een sprookje vind ik. Het verhaal dut nergens in en je wilt graag weten hoe het nu verder gaat met Stach: zal het hem lukken om koning te worden ondanks al die moeilijke opdrachten van die misselijke ministers??