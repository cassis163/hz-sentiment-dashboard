Veelbelovend wordt dit boek genoemd, wie van Stieg Larsson heeft genoten moet dit boek lezen. Wat mij betreft haalt dit boek het niet bij Larsson. Zack is een jonge politieagent, gebruikt extreem veel drugs, feest hele nachten door terwijl hij aan een zware zaak werkt. Doet alles wat taboe is voor een politieagent en komt er mee weg. Een dode meer of minder, daar draait hij zijn hand niet voor om. De nieuwe superman is opgestaan, James Bond is er niets bij. Het verhaal op zich is spannend, wordt op een prettige manier geschreven, en is goed uitgewerkt, maar heeft zoveel ongeloofwaardigheden in zich dat je je steeds meer gaat ergeren. Personages worden beeldend geschreven en als de schrijvers hun fantasie wat in kunnen tomen, zou het best een goede serie kunnen gaan worden.