Kelsey Summers lijkt voor de buitenwereld een verwend rijkeluiskindje dat voor elk wissewasje papa’s creditcard krijgt. Ze is afgestudeerd, maar lijkt geen idee te hebben wat ze wil met haar leven. Daarom besluit ze naar Europa te gaan. In haar eentje. Weg van al het bekende en op zoek naar zichzelf.
Tijdens deze reis ontmoet ze de mysterieuze Jackson Hunt. Hij lijkt wat te verzwijgen voor haar, maar in het begin stoort ze zich daar niet aan. Totdat ze steeds meer voor elkaar gaan voelen. Is Jackson wel wie hij zegt dat hij is?

Finding It is het derde en laatste deel in de serie. Doordat het een opzichzelfstaand verhaal is, is het prima te lezen zonder voorgangers Losing it en Faking it. Desondanks vertoont het sterke overeenkomsten met de eerdere delen. Ook in dit deel staat een jongen en een meisje centraal, waarin het meisje de meest belangrijke persoon lijkt te zijn en de jongen wat meer op de achtergrond staat.

Een belangrijk hoofdthema in het boek is jezelf ontdekken, accepteren en ontwikkelen. Dit geldt echter ook voor de eerste twee delen uit deze trilogie. In alle boeken staan personages centraal die op zoek zijn naar zichzelf en proberen uit te vinden hoe zij in de wereld passen en dat in combinatie met verwachtingen die anderen hebben (of althans, verwachtingen waarvan ze denken dat anderen die hebben).

De hoofdpersonages in Finding it zijn Kelsey en Jackson. Van die twee blijft Jackson het meest op de achtergrond en staat voornamelijk Kelsey centraal. Waar ze in het begin nogal oppervlakkig lijkt, komt ze meer tot ontwikkeling. Het ontbreekt echter aan diepgang, waardoor de personages niet goed van de grond komen. De verhaallijn is er, maar deze is onvoldoende uitgewerkt en dat maakt de personages een beetje

Het boek is geschreven vanuit Kelsey’s perspectief en daardoor maak je als lezer het verhaal vanuit haar ogen mee. Je voelt haar emoties en krijgt een kijkje in haar gedachtegang, maar dan ook echt alleen haar
gedachtegang. Dit zorgt er deels voor dat je toch een beetje een band krijgt met haar.

Heel veel diepgang kent Finding it niet. Net als de andere boeken blijft het een luchtig, makkelijk weg te lezen boek, waardoor het een prima afsluiting is van deze trilogie.