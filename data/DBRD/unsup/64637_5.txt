Schuilplaats is de vierde thriller van Linda Jansma en wat voor één.
In het Friese plaatsje Holwerd wonen Mayke en Han met hun zes pleegkinderen op een boerderij. Het is ijzig koud en de Elfstedentocht koorts heerst. Ter crisis komen er drie zusje bij hen in huis, waarvan het oudste meisje Nikki, sterk getraumatiseerd blijkt te zijn. Rond dezelfde tijd komt een dorpsgenoot die in detentie heeft gezeten weer op vrije voet. Vanaf dat moment gebeuren er allerlei dingen in het leven van Mayke en Han waarop ze geen grip meer lijken te hebben.
Op het moment dat je begint te lezen laat het verhaal je niet meer los. Diverse verhaallijnen zijn op een geraffineerde manier met elkaar verweven. De (onderhuidse) spanning is continu aanwezig. Daarnaast zijn er momenten van afschuw, verbijstering maar ook van vertedering en ontroering. Kippenvel en soms een brok in de keel. Subtiel worden er puzzelstukjes gegeven die vragen oproepen en maken dat je verder wil lezen, de ene ingenieuze plotwending na de ander. Het verhaal is zo pakkend en realistisch geschreven dat het een blijvende indruk achter laat. Ik dacht dat het na haar vorige drie topthrillers niet meer kon, maar Linda heeft zich met Schuilplaats wederom overtroffen!
Ik waardeer het boek dan ook met een dikke 5*****