Villa Triste van Lucretia Grindle.
Een prachtig boek, doorweven van feiten en fictie, een koppeling van oude en nieuwe tijd.

Gebeurtenissen en intriges die zich afspeelden tijdens de Duitse bezetting van Italie in een door de Duitse bezetter tot gevangenis gemaakte Villa in Florence. De Villa Triste.

De moord zestig jaar later op een oude man ,doodgeschoten en gevonden met zout in zijn mond gepropt en een dagboek, gevonden bij het bewijsmateriaal, van een van de twee zusjes, Caterina en Isabella Cammacio, uit een welgestelde familie die in de oorlogsjaren actief was in het verzet, geven inspecteur Alessandro Palliotti een unieke kijk op het leven in bezet Italie van 60 jaar geleden.

Een prachtig mysterie in het even mooie Florence, op een schitterende wijze geschreven waardoor je als lezer op een zeer aangename wijze door de geschiedenis en het verhaal glijdt.
De verhaallijnen zijn erg goed door elkaar geweven, heden en verleden wisselen elkaar regelmatig af.

Al met al een van de mooiere boeken van 2012, vijf sterren meer dan waard.