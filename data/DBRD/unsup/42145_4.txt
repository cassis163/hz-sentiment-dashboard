De Lovebus is een bijzonder young adult boek over eenzaamheid en het zoeken naar liefde. Het boek speelt zich af in de jaren zeventig op het Groningse platteland. JJ runt daar de Lovebus, een omgebouwde schoolbus waar mensen ongestoord seks kunnen hebben nadat ze JJ hebben betaald en hij hun namen in zijn schift heeft geschreven. Cathelijn hoopt via seks dichter bij de liefde te komen die zij zo hard nodig heeft en die haar thuis ontbreek. Ze vraagt zich af of seks mensen dichter bij elkaar brengt en daar gaat het hele boek uiteindelijk over.

Goed geschreven boek met mooie couleur locale door het gebruik van het Gronings. Voor mij als Groningse toch extra leuk. De herhaling vanuit verschillende personages had wel anders ingestoken mogen worden.Dat leverde nu weinig extra inzicht op. Liever in andere woorden dezelfde situatie doorlopen.