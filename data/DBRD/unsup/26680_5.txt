Amber Reynolds ligt in coma, en kan zich niet herinneren wat er is gebeurd. Ze hoort alles, kan zich niet bewegen en niet praten. Je wordt meegenomen in haar gedachten, haar vragen en haar angsten.

Ook worden de scenes van haar leven voordat ze in coma raakt beschreven, hierin wordt langzaam duidelijk wat er allemaal gaande is.

Tussen de scenes van voor, en in haar coma lees je dagboek fragmenten uit het verleden van Amber . Er word steeds geschakeld tussen het heden, het nabije verleden en het vroegere verleden. Al deze stukken vormen het complete verhaal.

Het verhaal heeft zeer verrassende wendingen, waardoor het verhaal spannend is en blijft tot het einde.

Alice Feeney heeft met haar Thrillerdebuut een spannend, diepgaand en zeer boeiend boek uitgebracht.