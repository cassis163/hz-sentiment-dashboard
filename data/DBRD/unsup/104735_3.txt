We worden allemaal gedefinieerd door het fysieke omhulsel dat ons meedraagt.

' Het donkerste water' van Sharon Bolton is het vierde deel uit de reeks rond Lacey Flint, voormalig rechercheur bij bureau Southwark van de Metropolitan Police. Na de jacht op de kindermoordenaar in het superbe 'Blijf waar je bent' verzoekt zij om demotie en trekt het uniform weer aan. Lacey komt te werken bij de rivierpolitie.
Na een verhuizingen naar een woonboot in de Deptford Creek lijkt zij haar leven op de rails te krijgen.
Niets is minder waar.
Zij zwemt tegen een in doeken gewikkeld lijk aan. Het begin van een mooie thriller waarin de Theems de hoofdrol speelt. Die tomeloos snelle, diepe, onstuimige, rochelende, pompende, zuigende levensgevaarlijke en vooral duistere rivier. Het woordje duister overheerst in deze thriller.

Het niveau van de vorige drie delen wordt niet gehaald. Dit komt omdat de dader op een bepaald moment in zicht komt.
Daar komt nog iets anders bij.
De toespelingen op het geheim dat Lacey met zich draagt uit 'Zielsgeheim' zijn niet te begrijpen voor degene die nu instapt in de serie.

3,5 sterren