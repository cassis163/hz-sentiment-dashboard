Dit blijkt het debuut van Rita Spijker te zijn; ik lees het als vierde boek (na rauwe dagen, de liefste moeder en tussen zussen) dus ik ben wel vertrouwd met de schrijfstijl van Rita and I love it. Ik had weer een lange treinreis voor de boeg en dan wil ik een handzaam boek mee, dat me kan boeien, dus Kreukherstellend ging mee in de tas. En ik heb er van genoten.
Esmee, een vrouw die na het vertrek van haar kinderen uit huis een lege-nest-syndroom heeft en zich totaal niet meer nuttig voelt. Voor wie betekent ze eigenlijk nog wat? Om dat uit te vinden hopt ze van workshop naar therapiesessie en ik vind de beschrijvingen daarvan herkenbaar maar ook humoristisch, zo niet hilarisch. Hoewel er ook nog een groot verdriet en een geheim schuilgaat achter deze vrouw.
Ik heb er weer van genoten en het krijgt, vooral omdat het haar debuut blijkt, van mij 4 sterren!