Dit is deel drie in een reeks van 5 (tot nu toe) genaamd Kronieken van de onderwereld. Deel 5, Stad van verloren zielen, komt uit op 5 november aanstaande. Stad van glas is een fijne opvolger van de vorige 2 delen.

Deze serie is bedoeld voor een jong publiek (en dat is in dit geval ook zeker te merken aan de schrijfstijl, die soms her en der zelfs hapert), maar ook geschikt om te lezen ter ontspanning voor een volwassen publiek die wel van wat fantasy houdt. Verwacht echter geen topserie in handen te hebben want daarvoor is het verhaal te gemakkelijk (zowel qua inhoud als schrijfstijl).

Maar ja, wat gebeurt er als je eenmaal begint met het lezen van een serie? Juist, je wilt de hele serie lezen want je wilt toch weten hoe het verder gaat met de hoofdpersonages. Ach ik vermaak me er prima mee...