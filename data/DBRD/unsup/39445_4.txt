Anthonie kan je echt in een verhaal zuigen. Deze verhalenbundel heeft deze magie weer! Je krijgt van sommige verhalen de kriebels of voelt de drang om over je schouders te kijken. Bij andere verhalen, wil je zoveel mogelijk licht aan in huis. Heerlijk griezelen! En zo af en toe kijk je even om je heen of de personages uit de verhalen niet tot leven zijn gekomen. Echt geweldig hoe hij dat toch steeds weer doet. Bij sommige verhalen moet je nadenken: Wat zou jij doen, als het jou overkomen zou? En voor anderen wil je het liefste achter een kussen kruipen. Maar je leest door omdat je moet weten waar het gaat, ook al knijp je hem af en toe flink! Je kunt je vinger er net niet opleggen, maar je krijgt gegarandeerd onbehagelijke gevoelens!
En je zult merken dat je sommige verhalen nooit meer zult vergeten, deze blijven je voor altijd bij.

Ik ga de verhalen een voor een met een paar woorden samenvatten, ik weet zeker dat een aantal dingen je zullen triggeren om het te gaan lezen! Ik zeg niet wat er bij welk verhaal hoort ;-)
*Reële angst. Waar ben jij bang voor?
*Alleen schaatsen in de natuur. Het is zo stil..Maar wat als je niet alleen bent? Je voelt dat er iets niet pluis is…Heeft deze plek een gewelddadig verleden of niet?
*Bestaat de perfecte date wel? Jullie delen dezelfde duistere interesses. Zijn jullie voor elkaar gemaakt? Of is het te mooi om waar te zijn?
* Familie geheimen: een vader sterft. Wat is er toch achter die deur in de geheime kamer?
* Hij ziet kleuren van aura’s overal om zich heen. Heeft vliegangst. Monster in de kast. Doodsangst.
*Claustrofobische angst. Einde van de mensheid?Zombies in het donker. En ze zijn sneller dan de normale zombies. Je weet pas wat duisternis is na het lezen van dit verhaal. Dit is echt en van mijn favoriete verhalen uit het boek!
*Duivelse sprookjes en er zit iets engs in de muren……
*Een gesprek met The devil himself. Ik kreeg hier echt een exorcist gevoel bij.
* een vervloekte familie. Waken naast een doodskist om zeker te weten dat iemand echt dood is. Dit verhaal vond ik ook echt zo goed. Kreeg hier echt hartkloppingen van. Stel je waakt naast een kist en je denkt nagels te horen schrapen….Wat doe jij dan?
* Walgelijke gevaarlijke geluiden
*Stel je voor, je laat een bloedspoor achter……Uit je eigen lichaam? Bloed je dan dood?
* Bestaat er wel een genadige dood? Kun je met genade sterven?
* in deze bungalow is iets mis, er zit een luchtje aan!
* je voelt je nooit meer veilig in de dichte mist….. Kippenvel verhaal!
*Pas op voor enge meisjes met rode mantels, ze zijn terug! Hun monden zijn een groot zwart gaten ze kunnen je leegzuigen.
*Op het kruispunt in je leven kom je de meest vreselijke dingen tegen. Wat is tijd nu precies? Bestaan er andere universums?

Sommige verhalen doen je aan eerdere verhalen denken. En met andere denk je een link te zien. Het leest lekker vlot weg. En het is gewoon genieten als horror fan. Je voelt de angst uit het boek kruipen en het zorgt voor een onrustig gevoel tijdens het lezen. Als horror fan is dat dubbel op genieten!
Ik wil iedereen aanraden om zijn bundels te gaan lezen. De cover vind ik ook erg mooi, de titel komt voor in een van de verhalen, als je goed op let kom je het tegen. En de cover foto, spreekt ook voor zich als je een verhaal hebt gelezen waar ijs in voorkomt;-)

Ik geef het boek 4****