Dit Engels geschreven verhaal speelt zich af in Edinburgh in de 19de eeuw. Het is een mooi verhaal waarin vele thema's worden besproken. Zo wordt er uitgebreid gesproken over de geneeskunde in die tijd, die toch een stuk gruwelijker is dan je hoopt. Daarnaast wordt er een duidelijk beeld geschept over de maatschappelijke standen in die tijd en hoe vrouwen laag op de maatschappelijke ladder stonden. Het is een sfeervol boek mede dankzij het ouderwetse taalgebruik. Dit zorgt er echt voor dat je even het idee hebt dat je met een tijdmachine terug in de tijd bent gegaan en je in Edinburgh bevindt. In het verhaal volg je Will Raven, de hoofdpersoon, die als net afgestudeerde arts bij dr. Simpson op medische stage gaat. Dit boek gaat echter niet over rozen, want er vinden allemaal mysterieuze moorden op vrouwen plaats. Samen met Sarah, één van Simpsons dienstmeiden, gaat Will op onderzoek uit. Kortom een sfeervol boek met veel spanning. Een aanrader voor ieder die interesse heeft in geneeskunde, gestoken in een 19de eeuws jasje.