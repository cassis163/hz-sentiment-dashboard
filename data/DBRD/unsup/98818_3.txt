Ik mocht dit boek lezen als buzzboek voor Hebban, daarvoor mijn dank.

De cover is best mooi met die zwarte roos en grijze achtergrond van donker naar licht. De titel in het geel valt echt op.
De tekst op de achterkant is zeer veelbelovend.
“In een razend tempo en onverwachte wendingen….” Nu dat razende tempo kon ik niet vinden, het duurde bij mij wel meer dan 150 pagina’s eer ik het gevoel had dat ik verder wilde gaan lezen.
“Duistere kwelgeesten uit het verleden bedreigen haar ….”

Ik verwachtte een zeer spannend boek wat zou gelijken op een thriller. Nu, ik kwam er al rap achter dat dit niet het geval was. Het boek begon me hierdoor tegen te staan en ik las met tegenzin verder.
Tot ik de knop omzette en het boek verder ging lezen als een roman. Toen ging het stukken beter en kon ik mijn aandacht er weer bijhouden.

Ani FaNelli is een veelbelovende vrouw en verloofd. Tijdens de voorbereidingen zijn er vele terugblikken naar het verleden van haar. Hierdoor loopt er enigszins wat spanning op in het verhaal, waardoor je nu toch wel wil weten wat er zich heeft afgespeeld vroeger in haar jeugd.

Datgene wat er zich afspeelde in haar jeugd was zeer goed en gedetailleerd beschreven en dat gaat je wel in de huid zitten. Het is iets wat die persoon haar hele leven meeneemt en wat haar leven beïnvloed.

Als je dit boek niet leest als een thriller, maar meer als een roman, dan is het best de moeite waard om het te lezen. Maar of het een bestseller wordt? Dat denk ik niet.