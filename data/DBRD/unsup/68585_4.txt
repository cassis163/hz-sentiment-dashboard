Masterplan â€“ Pjotr Vreeswijk

Over de schrijver:
Pjotr is werkzaam als politieagent binnen de eenheid Den Haag.
De keiharde actiethrillers van nu in combinatie met zijn passie voor verre reizen en jarenlange ervaring als politieman in verschillende Haagse wijken hebben geleid tot Masterplan.

Achterflap:
Ruim zeventig jaar nadat een Duitse naziwetenschapper zijn geheime Wunderwaffen van de brandstapel wist te redden, vindt er in het grensgebied van Soedan een mysterieuze explosie plaats waardoor de bevolking van een compleet dorp van de aardbodem verdwijnt.
Als het bericht van de slachting Europa bereikt, wordt Alex De Klerck, een agent van de geheime Europese antiterreureenheid OPERATIONS, gevraagd een onderzoek in te stellen. Samen met zijn team reist hij naar Khartoem, waar zij door een lokaal ingehuurde agent worden opgevangen.
Ze weten niets, hebben amper aanknopingspunten en zijn geheel aangewezen op de hulp van een onbetrouwbare huurling.
Als het team dicht bij de ontknoping komt, slaat een onzichtbare vijand meedogenloos toe en doet Alex een huiveringwekkende ontdekking; de wereld staat op het punt drastisch te veranderen.

Mijn mening:
Masterplan heeft een cover waar de actie letterlijk vanaf spat, je ziet gelijk dat we hier met een actiethriller te maken hebben.
Het boek start met een heden en een verleden, het verleden geeft wat meer informatie over de achtergrond van de mysterieuze explosie die heeft plaats gevonden.
Als Alex De Klerck samen met een paar teamgenoten die hij eigenlijk blind moet vertrouwen naar Khartoem afreist om dit mysterie te ontrafelen start de spanning en deze houdt niet meer op tot je het boek uit hebt. Als in een actiefilm komen de scenes voorbij gevlogen en is het Pjotr gelukt dit dermate goed te beschrijven dat het lijkt of je zelf mee rent.
Alex werkt nauw samen met Peter en Suzanne, twee hoofdpersonen waar we eigenlijk te weinig informatie over hebben om in te schatten of zij ook daadwerkelijk aan dezelfde kant van Alex staan.
Xavier De Queiroz is een man met grootse plannen om de wereld te veranderen, hij is ervan overtuigd dat hij de wereld in zijn macht krijgt en degene uitroeit waar hij niets mee op heeft. Hij is een kei in het misbruiken van mensen om zijn eigen doel te bereiken, wat een verschrikkelijke nare man is dit. Het lukt hem om veel mensen om de tuin te leiden en te doen alsof hij zeer sociaal is.

Ik neem u mee naar een toekomst waarvan we vandaag de eerste dag al hebben beleefd.

Hij krijgt echter te maken Alex en zijn team en ook binnen zijn eigen omgeving kan hij toch niet iedereen vol in vertrouwen nemen.
Het boek heeft nadat het me even wat moeite kostte om erin te komen een prettige schrijfstijl, het voelt alsof jezelf mee op de vlucht slaat.
Graag had ik wel wat meer achtergrondinformatie over de verschillende hoofdpersonen willen weten, ik mistte een beetje de feelling met de personen op zich. De enige waar ik wat sympathie voor op kon brengen was Sofia, ondanks dat zij veel op haar kerfstok had voelde ik dat ze handelde uit onmacht. Ik ben dan nieuwsgierig naar iemands verleden.
Masterplan heeft een gedeeltelijk open plot wat zeker een vervolg zou kunnen krijgen.
Een boek wat ik zeker zou aanraden als je van pure rauwe actie houdt.

Schrijfstijl: ****
Plot:****
Spanning: *****
Psychologie: *
Originaliteit: ***
Voor mij is dit boek 3,5 ster waard.
Bianca