Nadat Linda Jansma eind 2010 debuteerde met Caleidoscoop, en hier in mei 2011 de schaduwsprijs mee won, waren de verwachtingen hoog gespannen.
Zou zij deze verwachtingen met haar tweede boek kunnen overtreffen of evenaren?

In Tweestrijd geeft Jansma ons een kijkje in de wereld van huiselijk geweld.
We maken kennis met Hanna, wiens leven in het teken staat van bedreigingen, intimidatie en geweld, sinds zij getrouwd is met de rijke gynaecoloog
Axel Kolman. Sonja, rechercheur bij de Utrechtse politie, die samen met haar man, advocaat Maurice de overbuur van hen wordt, voelt zich al snel betrokken met Hanna's leven. Ze vermoedt dat er meer aan de hand is dan Hanna voor doet komen, en gaat op onderzoek uit.

Wat Jansma doet is uniek, een Jansma zuigt je vanaf het begin mee in het verhaal. Zo ook met Tweestrijd, een boek met veel onderhuidse spanning, wat naar het einde toe uitmondt in een ware climax, en je daarna met klamme handen, kippevel en een brok in je keel, enige tijd sprakeloos achterlaat. Het boek is ijzingwekkend goed, grijpt je bij de strot en schreeuwt om een verfilming! Een Jansma moet je beleven, je laten overkomen, wat is deze vrouw een enorm talent! Meer dan 5 sterren kan ik niet geven, maar tel in deze elke ster maar voor 2. Ik weet zeker dat dit boek opnieuw hele hoge ogen gaat gooien.