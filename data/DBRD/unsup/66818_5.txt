Ongeveer een jaar geleden verscheen bij uitgeverij Karmijn het schitterende prentenboek "Blommetjes". Daarmee liet de uitgever al zien een goede neus te hebben voor mooie prentenboeken met een boodschap. Deze goede neus blijkt ook weer uit het op 12 juni te verschijnen prentenboek/dichtbundel "Hemelsblauwe jas" van Nicolle van den Hurk. Wat een prachtige illustraties en wat een leuke gedichten. Eigenlijk stuk voor stuk om in te lijsten. Voor de liefhebber is dit aan absolute aanrader. Een regelrecht kunstwerk en een must-have in het genre. De mensen die van "Blommetjes" genoten hebben, zullen zeker ook van dit debuut van Nicolle van den Hurk genieten. Doe jezelf (en/of je kind) een plezier en haal dit prentenboek zo snel mogelijk in huis. Vanaf ca. 6 jaar.