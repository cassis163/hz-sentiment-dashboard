Het is eigenlijk maar een vrij kort verhaal maar toch staat er geen letter te weinig in. Een hele aparte verhaallijn met heerlijke Belgische uitdrukkingen. Het einde is echter, ondanks dat het erg origineel en verrassend is, op zijn zachtst gezegd aangrijpend te noemen. Niet echt een 'feel good' verhaal, maar meer een verhaal dat je de werkelijk als een spiegel voorhoudt. Hoe zou jij reageren als er plotseling een politiebeambte voor je deur staat met de mededeling dat je vriendin, die nota bene een zwangerschapstest was gaan halen en ook nog eens jarig is die dag, nooit meer thuis zal komen omdat ze doodgereden is door een dronken automobilist?

Iedereen kan er mooie verhalen over vertellen, maar als het werkelijk zo ver komt, en laten we hopen dat dat bij niemand het geval zal zijn, kan ik me goed voorstellen dat je er toch heel anders tegenover staat. Het is verleidelijk iets over het verhaal te verklappen, maar omdat het maar zo'n klein boekje is laat ik dat toch aan jezelf over om dit verder te lezen en te beoordelen. Een sterk staaltje van de hand van Bram Dehouck.

De scheidslijn tussen 3 en 4 sterren is erg straks. Ik vond het boek niet 'zeer goed' maar eigenlijk beter dan 'behoorlijk goed'. Dus eigenlijk krijgt dit verhaal een 3+ van mij.

Plot: 3 sterren
Spanning: 3 sterren
Leesplezier: 3 sterren
Schrijfstijl: 3 sterren
Originaliteit: 4 sterren
Psychologie: 4 sterren