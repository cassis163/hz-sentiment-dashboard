In het eerste deel van de Laatste Wachter serie, 'Sevenster' heeft Eveline in de zomer maar één zorg: een echt leuke jongen vinden met wie ze voor het eerst kan zoenen. Maar dan roept ze tijdens een feestje geesten op, tegen de waarschuwing van haar pleegmoeder in, en daardoor ziet ze nu plotseling dingen die andere mensen niet kunnen zien.

In het tweede deel 'Wolfsbloed' is Eveline in levensgevaar. Haar ontwaakte Wachtergave maakt haar een prooi voor demonen en de Broeders van Belial. Ze moet haar oude leven opgeven, weg van haar beste vriendin Cleo en haar grote liefde Azer.
Het derde deel 'Nachtrijder' verteld dat Eveline met het openen van de Rode Poort een vernietigende kracht heeft losgelaten: een horde demonen – de Wilde Jacht – trekt over de aarde en zaait dood en verderf. Geen Wachter is meer veilig.

In het slotdeel 'leeuwenhart' is er geen weg meer terug en moet Eline de strijd aangaan met de onverslaanbare vijand: de onsterfelijke Broeders van Belial.

Een geweldige YA-serie voor een doelgroep die houdt van mysterie, demonen, strijd en overwinning en het thriller aspect niet uit de weggaat. Alle delen hebben een goede en vlotte schrijfstijl. Wat vooral knap is is dat je nergens de draad kwijt raakt, wat makkelijk zou kunnen gebeuren door de vele namen, verschillende plaatsen en gebeurtenissen. De personages worden evenals hun emoties duidelijk neergezet en door de delen heen maken ze een duidelijke groei door. Of het ene deel beter is dan het andere deel hangt erg af van je eigen beleving. De spanning loopt in ieder geval elk deel meer op, maar er zijn hier en daar ook luchtige momenten waarbij de lezer weer even op adem kan komen.
'Leeuwenhart' is als slotstuk wel het deel met de meest huiveringwekkende gebeurtenissen, waarbij de gevechten niet meer zo uitvoerig beschreven worden als in de voorgaande delen.
Het is een waardige afsluiter van een goede serie.