Wat was het heerlijk om weer bij die bijzondere Erika Foster te zijn en dit spannende verhaal met haar mee te beleven! Ik leefde mee met haar frustraties om de moeizame zaak waar ze maar geen grip op lijkt te krijgen, maar ook voelde ik haar eenzaamheid en verdriet… Ik vind haar personage zo leuk, fijn, sterk, moedig en lekker koppig, en ik gun het haar zo om weer geluk te vinden. Ik ben meteen alweer nieuwsgierig naar hoe haar personage zich gaat ontwikkelen in de rest van de serie!

En het boek is wéér niet weg te leggen, echt niet! Ik heb het in één dag uitgelezen, ik kon gewoon niet anders dan door, door, doorgaan, zo ontzettend zat ik ín het verhaal en zo graag wilde ik weten hoe het af ging lopen. Het verhaal is echt heerlijk spannend, doet je meeleven met de personages en het leest zoals altijd lekker vlot. En nu ik het boek uit heb kan ik maar één ding zeggen: I <3 Erika! (En ik wil meer, meer, meer!!!)