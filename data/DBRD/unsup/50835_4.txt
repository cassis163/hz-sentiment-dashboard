In Vogelkinderen maken we kennis met de jonge Dayo een mens, en Aqila een vogelmeisje. Dayo is verliefd op Aqila, maar weet dat het niets tussen hen kan worden. Aqila wil namelijke Kuna worden, bestuurder, net als haar moeder, maar in de regels staat dat een Kuna geen mensenpartner mag hebben.

Vogelkinderen is een dystopische roman voor de jeugd. De natuur en de dieren waren bijna vernietigd door de mensen. Diezelfde mensen die de vogelkinderen hebben ontwikkeld. De vogelkinderen besturen nu de wereld en onder hun bezag heeft de natuur zich weer hersteld. Er is gelijkheid tussen alle mensen en vogelkinderen, maar enkel de Kuna's hebben bestuursrecht. De tijden veranderen echter en de mensen willen ook veranderingen. Sommige vogelkinderen staan er open voor, andere niet. Het leidt tot een opstand na het verdwijnen van de hoofdkuna.

Wat volg is een spannend en avontuurlijk verhaal met Daya en Aqila aan de ene kant en de vriend van Daya, Nulan aan de andere kant. Daya en Aqila gaan op zoek naar Kuna Nyima, tevens de moeder van Aqila, met Nulan en zijn leger op hun hielen.
Dayo en Aqila krijgen de steun van de natuur en de dieren, wat bij de aankomst van een oeroude eik tot bijzondere filosofische gesprekken leidt. De ontknoping van het verhaal is niet geheel onverwacht, maar wel bijzonder uitgewerkt.

Het is een boek met een sterke boodschap: Heb respect voor de natuur en voor elkaar, praat met elkaar en kom samen tot oplossingen. Het leest erg prettig en de uitvoering is prachtig met wisselend lettertype en kleine tekeningetjes die het verhaal completeren.

Vogelkinderen is een geslaagde jeugdroman, die ook zeker geschikt is voor de oudere lezer en die de lezer als het boek uit is nog even laat nadenken over de natuur en de wereld om ons heen.