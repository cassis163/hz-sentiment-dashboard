Ik kreeg dit boek cadeau toen ik begin vorige maand in een boekwinkel in Rotterdam Judiths nieuwste boek 'Stuk' kocht.
Omdat het maar een dun boekje is wist ik niet zo goed wat ik er van kon verwachten, maar Judith heeft me niet teleurgesteld! Het is een leuk, verrassend verhaal waarin humor niet ontbreekt. Ook heeft het een happy end (ik zal niet verklappen wat) en dat vond ik heel fijn.
Het speelt zich af in de Centrale Bibliotheek in Rotterdam, een plek waar ik zelf veel en graag kom, dus dat was heel leuk om te lezen! Heel leuk dat Rotterdam zo'n mooi leescadeau had voor de maand november, vooral omdat Judith mijn favoriete auteur is.

(Ter info: het Rotterdams Leescadeau is de Rotterdamse variant op het Boekenweekgeschenk en wordt ieder jaar in november in een oplage van 40.000 stuks gratis verspreid in Rotterdam.)