Tragisch verhaal over wat de gevolgen zouden kunnen zijn binnen een gezin dat op abrupte wijze zijn vader verliest.
Er wordt ingezoomd op de achterblijvende zoon en diens erg kleine wereld, waarin zeer weinig gebeurt.. Hierdoor mistte ik wat actie. Toch vond ik het boeiend genoeg om het vrij rap uit te lezen.. Hoe de relatie tussen moeder en zoon zich ontplooit is in mijn ogen geen compleet ondenkbaar scenario gezien de kleine leefwereld van hen beiden en het gegeven dat ze bijna volledig afgesloten zijn van de buitenwereld.
Het meeuwenjong, dat Mikael voor zichzelf wil hebben, vind ik mooi gevonden. Mij is niet helemaal duidelijk of dit een projectie is van de liefde die eigenlijk voor zijn vader bedoeld is, maar het raakte me. Mooi geschreven, af en toe wat eentonig. Toch echt een aanrader.