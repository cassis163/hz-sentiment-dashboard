Wie heeft dat niet? Dat je in een museum loopt en een schilderij bekijkt en dan vraag je je af wat het verhaal erachter is. Dat deden een aantal kinderboekenschrijvers ook bij de schilderijen van Rembrandt en samen met de illustrator Charlotte Dematons en afbeeldingen van de originele schilderijen maakten ze er samen een mooi boek van. Ik heb genoten van verhalen over het slapende hondje, de kinderen op de schilderijen. Verhalen over Rembrandt en zijn zoon en natuurlijk de nachtwacht. Hoe daarin de verschillende personen een rol vervullen. Er zit humor in enkele verhalen, een beetje romantiek en veel nostalgie. Je gaat nog meer op details letten omdat de schrijver je daarop wijst in zijn of haar verhaal. Ieder verhaal heeft zijn eigen inslag en de auteurs behouden ieder hun eigen schrijfstijl. Toch is het een mooi geheel geworden.
Leuk om voor te lezen maar voor de Rembrandt-fan ook leuk om zelf te lezen.