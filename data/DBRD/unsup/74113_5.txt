Het vierde deel over de zeven zussen. In dit deel vindt CeCe (Celeano) haar roots. Ze moet er voor naar Australië waar ze de geschiedenis volgt van Kitty Mercer. Kitty, afkomstig uit Schotland, is getrouwd met een Australische zoon van een parelhandelaar. De parels en één parel in het bijzonder, spelen een belangrijke rol in de geschiedenis van CeCe.
Ook dit vierde deel was weer heerlijk om te lezen. Weinig diepzinnig en verschillende toevalligheden rollen ook dit verhaal in, maar dat mag de pret niet drukken. 518 bladzijden lang was het genieten van de de belevenissen van CeCe en haar voorouder Kitty. Het vijfde deel komt dan ook zeker op mijn leeslijst.