Als medereiziger van Bill Bryson kun je het slechter treffen. Met hem reizen betekent: never a dull moment.
De grote lijn, geografisch gezien, loopt van zuid, Bognor Rigis, naar noord , Cape Wrath. Vanuit deze door hem zelf benoemde Bryson lijn, beschrijft hij Groot-Brittannië in geuren, kleuren , opgeluisterd met sappige details, weetjes, feiten en daarbij vergeet hij zeker niet zijn mening hierover te geven.
Veel besproken thema's zijn natuur, historie, maatschappelijke ontwikkeling, cultureel erfgoed, kunst en hierbij beschrijft hij ,behalve de schoonheid van al deze aspecten, ook heel openlijk het verval dat helaas veelvuldig merkbaar/zichtbaar is. Hij kan dit beoordelen omdat hij veel plekken al meerdere keren bezocht en beschreven heeft.
Het boek is verdeeld in overzichtelijke hoofdstukken en eigenlijk kun je de hoofdstukken bijna los van elkaar lezen. Hij reist ook niet precies langs de Bryson-lijn , het is maar een handvat.
Ik was het niet altijd eens met de schrijver, maar de manier waarop hij de lezer mee laat reizen, is geanimeerd en omdat hij regelmatig een anekdote inlast wordt het geen opsomming, maar een belevenis.
Kortom: een heel prettig, leerzaam boek en een pleidooi voor een leefbaar Groot-Brittannië, waarbij de nadruk gelegd wordt op het behoud van het prachtige erfgoed!