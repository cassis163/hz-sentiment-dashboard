Met "DeVrouw in de Kooi" heeft de Deense thrillerschrijver Jussi Adler-Olsen een prima eerste deel afgeleverd rondom de afdeling Q van het Deense politiesysteem.

We maken kennis met de chef van de afdeling, Carl Morck, en zijn excentrieke assistent Assad.

Zij onderzoeken de zaak van de sinds een aantal jaren vermiste politica Merete Lynggaard. De spanning wordt langzaam opgebouwd totdat het verhaal uiteindelijk eindigt in een daverende apotheose.

Het enige minpunt aan dit boek is het begin. De ontstaansgeschiedenis van afdeling Q neemt wel erg veel pagina's, waardoor het risico bestaat dat de lezer voortijdig afhaakt. Dat zou heel erg jammer zijn gelet op het einde van het verhaal...