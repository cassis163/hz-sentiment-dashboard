Het lijkt net een hele slechte vertaling !! Dit mocht de pret evenwel niet drukken. Wat een absurd leuk verhaal. Ik zou het geen psychologische thriller durven noemen, maar het is wel en spannend verhaal met psychologische diepgang. Hobbyspeurder Pater Luciano krijgt van zijn baas, de bisschop van Firenze de opdracht een onderzoek in te stellen naar een mogelijk verband tussen twee aangespoelde meisjeslichamen en het bestaan van een eventuele sekte. Zijn speurtocht leidt hem naar een nazischat en hij raakt verwikkeld in een ongekend complot. Wie in San Meroni kan hij nog te vertrouwen? Humoristisch met onverwachte plotwendingen tot de laatste zin. De "slechte vertaling" en rammelende Duitse grammatica geven het boek zowaar een extra humoristisch karakter.