Misschien dat de Nederlanders Renske de Greef beter kennen dan ik, maar voor mij was dit een eerste kennismaking met de stripcolumns van haar.
En het was een rake kennismaking. Iedere pagina van dit A4-boek gaat over een ander thema waar de auteur met haar scherpe tong al haar frustratie op de lezer afschiet. De teksten worden bijgestaan door tekeningen van haar hand, dus een strip in de zin van het woord is het niet echt.
Frustraties en (zelf)spot die zo herkenbaar zijn voor iedereen. Want wie ergert zich niet aan het thema “Waarom ik mijn telefoon haat” of “De tijd van het scheermes” over het wel of niet afscheren van lichaamsbeharing.
Zeer leuk en luchtig boek dat je met plezier achterlaat op je salontafel of je toilet zodat andere huisleden of bezoekers er ook van kunnen genieten.