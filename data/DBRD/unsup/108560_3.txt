Dit boek is uitgeroepen tot een van de beste boeken van het jaar, maar daar ben ik het niet zo mee eens. Het is een leuk boek, met een mooi verhaal, maar het is niet wat ik er van had verwacht.

De cover van het boek: Kleine brandjes overal van Celeste Ng, ziet er mooi uit, een straat met huizen waarbij je het gevoel krijgt dat het allemaal keurig is geregeld. Maar volgens de tekst op de voorkant is het niet zo perfect als het lijkt.

Het verhaal gaat over Shaker Heights, de perfecte stad met haar perfecte huizen, straten, tuinen en inwoners. Als alleenstaande moeder Mia met haar puberdochter Pearl het huis gaat huren van de Richardsons, die staan op hun perfecte principes, worden zij al gauw opgenomen in de familie. Maar dan komen ze door een voogdijzaak lijnrecht tegenover elkaar te staan, met alle gevolgen van dien.
De plot klinkt goed. De titel kan verwijzen naar zowel echt brandjes als figuurlijke.

Ik verwachtte een rustig verteld verhaal, met drama en emotie, geen spannend detective-achtig verhaal en dat is ook wel uitgekomen.
Er zijn verschillende verhaallijnen, maar het boek begint als het huis van de familie Richardson afbrandt en dochter Izzy, die spoorloos is, hiervan wordt verdacht. Dan gaat het verhaal terug in de tijd en krijgen we een overzicht hoe de brand is ontstaan en leren we ook de levens van alle personen die in dit boek voorkomen, kennen.
En dan is er natuurlijk de voogdijzaak. Moet een kind alles krijgen wat het kan krijgen, of moet een kind bij de moeder blijven die alles voor haar kind wil doen? Of zich een dilemma waar iedereen zich kan inleven. Door deze rechtszaak staat alles op scherp in de stad en lopen emoties hoog op.
Door de schrijfstijl leef je echt mee met iedereen. De auteur heeft de karakters goed weergegeven, ze komen echt over.

Dit boek is een langzaam voortkabbelend verhaal, met karakters waardoor je blijft lezen om te weten hoe het afloopt en om te weten te komen waarom de brand in het begin van het verhaal is gesticht.
En is het stadje echt perfect? Lees het boek en je komt er achter.

Mijn verwachtingen zijn niet helemaal uitgekomen, ik had iets meer van het verhaal verwacht. Soms vond ik het een beetje traag, maar ik was toch wel gefascineerd. Het verhaal zal worden verfilmd en daar ben ik op zich wel benieuwd naar.
Een echte aanrader vind ik dit boek niet, maar wil je een rustig boek lezen, dan is dit het boek voor jou.