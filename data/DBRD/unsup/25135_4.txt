Dit is het vervolg op De vrouwen van Deverill, het is echt een vervolg dus dit deel moet je eerst lezen. Het verhaal gaat verder over de levens van Kitty, Birdie en Celia. Gaat Kitty toch nog naar Amerika met Jack? Je leest hoe het leven van Birdie veranderd is en ze niet meer kan leven in Ierland, ze houdt van luxe. En Celia ... komt haar wens uit nu ze terug is in Ierland?

Daarnaast lees je over de kleine 4-jarige Martha, destijds als baby geadopteerd, gescheiden van haar broertje en van Ierland verhuist naar Amerika. Ze voelt zich eenzaam en heeft een gave waardoor ze dierbaren kan zien. Wie is ze? Die gave waar zagen we die eerder?

De gedeeltes over Martha vond ik het mooiste om te lezen. Hoe het meisje er alles aandoet om het haar moeder naar de zin te maken. Terwijl ze zelf haar "geesten" zo nodig heeft om zich veilig en niet zo alleen te voelen.

Blijft Ierland aan de drie meiden trekken of zoeken ze toch hun weg elders? Een dik boek van ruim 500 blz, dit had van mij iets minder gemogen, maar al met al een zeer goed vervolgdeel. Op naar deel drie.