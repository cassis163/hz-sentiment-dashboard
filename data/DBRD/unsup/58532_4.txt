Het idee van de twee werelden en de combinatie van mens en technologie is iets wat wij wel eens bij filosofie hebben besproken. En ik vind het tof. Het is zo leuk en interessant om over te lezen, ook is het duidelijk – iets waar ik nog wat twijfels over had.

Het is goed beschreven, maar veel meer dan beschrijven gebeurt er voor lange tijd niet. Dat is jammer. Ik denk dat het boek korter krachtiger was geweest. Het is niet per se dat er geen vaart in zit, maar er staan wel dingen in die gewoon geschrapt kunnen worden.

Het is dus leuk om over de originele wereld te lezen, maar een wereld zonder verhaal is niks. Het verhaal heeft ook overeenkomsten met dystopische trilogieën die we al kennen, zoals De Hongerspelen en Divergent. Daar stoorde ik me niet zo erg aan, maar de gebruikte formule voor het schrijven van een serie is zo standaard. Het is natuurlijk wel een variant erop en het speelt zich in een compleet andere wereld af, dus dat is prima.

De laatste 40 pagina’s zijn super. Ze bevatten actie en veel plottwisten, geheimen worden onthuld en waarheden blijken toch leugens te zijn of andersom. De spanning voor het tweede deel wordt ook goed opgebouwd, en het boek eindigt toch wel met een cliffhanger. Op 28 maart 2017 verschijnt de Nederlandse vertaling tegelijkertijd met het originele boek – een halfjaar kan ik vast nog wel volhouden.

Mijn originele recensie verscheen eerder op http://bibliofem.nl/recensie-unplugged-donna-freitas/

Bezoek bibliofem.nl ook voor meer recensies!