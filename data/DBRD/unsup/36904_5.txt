Diepe wonden is een geweldig goed en mooi boek. De spanning wordt met bijna elke pagina hoger opgeschroefd. De ene ontwikkeling na de andere sleuren de lezer mee in een kolkende wirwar van emoties, van verdachtmakingen, van moorden en van haat.
De rechercheurs Oliver Bodenstein en Pia Kirchhoff moeten heel diep gaan, voor ze alle verwikkelingen - en dat zijn er heel veel! - met gevaar voor eigen leven tot een goed einde kunnen brengen.

Het is zaak om tijdens het lezen je koppetje er goed bij te houden. Het grote aantal personen, de ingewikkelde (familie)relaties en het hoge tempo waarin de plot escaleert maken dat je of het boek in 1 ruk moet uitlezen (zoals ik heb gedaan) of een overzicht te maken van alle betrokkenen.
Het lijkt af en toe t√© ingewikkeld, maar voor de doorzettende lezer en de liefhebber van goed in elkaar zittende plots heeft Neuhaus een fenomenale thriller neergezet. Ik ben fan.