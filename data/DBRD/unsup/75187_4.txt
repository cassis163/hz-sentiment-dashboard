Een mooi verhaal zoals het wellicht wel eens echt gebeurd zou kunnen zijn. Je waant je echt in het leven van Jane en Cassandra Austen. Het verhaal wordt verteld vanuit drie perspectieven. Je leest het geheime (fictieve) dagboek van Jane, afgewisseld met de mijmeringen over vroeger van Cassandra op leeftijd. Zo komen bepaalde situaties uit de twee verhaallijnen soms mooi bij elkaar. Als derde perspectief lezen we enkele hoofdstukken vanuit Caroline, een nichtje van de gezusters Austen.
Tot een grote ontknoping komt het niet, maar juist dat is eigenlijk heel toepasselijk. Schreef Jane niet ook graag over de gewone vrouw met gewone problemen?