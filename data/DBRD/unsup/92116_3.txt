Je hebt schrijvers waar je niet van houd en schrijvers waar je helemaal mee weg loopt. Het gebeurt ,maar weinig dat een schrijver beide bij mij te weeg brengt. In deze bundel van 12 horror verhalen gebeurt dit na de bundel Volmaakt Monster weer.
Er zitten verhalen tussen waar ik niet van hou, zoals Sterven op celluloid, waarin de rauwe werkelijkheid wordt weergegeven of Voor eeuwig, waar seriemoordenaars verheerlijkt worden. Aan de andere kant zitten er mooie en prachtige verhalen tussen. Dokter Z gaf mij een Clive Barker in zijn periode van De Boeken van Bloed gevoel. Luna is een heel leuk verhaal over coming of age van de hoofdpersoon met een heerlijke griezel twist op het eind. De pijncabine gaf mij de kriebels en het verhaal Gigi toverde een glimlach op mijn gezicht, omdat het zo grotesk, maar wel gruwelijk, verteld is.
Deze bundel is een goed voorbeeld hoe veelzijdig Tom is. Het ene verhaal is verteld om je te laten griezelen, het andere om je te laten gruwelen, terwijl hij dan weer een luchtig verhaal over liefde ertussen stopt.

Deze bundel is een aanrader voor iedereen die van afwisselende Horror en griezelverhalen houdt.