Mattias, de vriend van Amber ging dood. En zij bleef alleen achter met allerlei vragen. En niet alleen Amber, ook de beste vriend van Mattias. En wat te denken van zijn ouders en grootouders. Of zijn gamevriend. Door de ontroerende korte verhalen leren we Mattias langzamerhand kennen. De mensen die achterblijven missen hem in de dagelijkse, kleine dingen. Gelukkig hebben ze wel herinneringen maar die zijn niet altijd even aangenaam. Wat is er gebeurd met Mattias? Als lezer blijf je hierover lang in het ongewisse. Je hebt wel een idee maar Peter Zantingh geeft de ontknoping pas in het laatste verhaal prijs. Ik heb ervan genoten!