Mijn eerste Robotham - met recht een psychologische thriller.

Het boek is geschreven vanuit het perspectief van Agatha en Meghan, beiden zwanger en rond dezelfde periode uitgeteld, maar met een heel verschillend leven. Het boek neemt de tijd om vanuit hun perspectief kennis te maken met beide vrouwen en hun leven. Dat vraagt als lezer even doorzetten. Qua diepgang en ontwikkeling is het heel goed opgebouwd en leidt dit tot spannende, onverwachte gebeurtenissen. Je blijft verbonden met beide vrouwen, ook al zetten ze onverwachte en soms onbegrijpelijke stappen. Volgens mij is dat de kracht van dit boek, waardoor je geboeid blijft lezen.
Mooi om te lezen hoe een perfecte buitenkant vanbinnen ook scheurtjes heeft.