Marcus zit op een militaire school en hij wordt vanwege zijn ‘special ability’ freerunning uitgekozen lid te worden van een speciaal team: Special Abilities Team (SPAT) een jongeren spionageteam.
Door een domme actie wordt zijn overplaatsing op non-actief gesteld en moet hij in plaats van naar SPAT naar het Parability Centre (PAC) in hartje Londen een school voor beloftevolle jongeren van allerlei slag. Als hij leest dat er ook veel gehandicapte jongeren op PAC zitten baalt hij enorm van zijn fout, hij heeft geen zin in zes maanden strafkamp bij een stelletje kreupelen en debielen.
Als hij eenmaal bij het PAC aangekomen is loopt dat allemaal heel anders. Hij raakt verwikkeld in een spannend avontuur en SPAT blijkt niet zo heel erg ver weg te zijn. Het verhaal eindigd met een zeer verrassende cliffhanger, waardoor je heel nieuwsgierig wordt naar het volgende deel.

Het plot komt voor mij een beetje uit de lucht vallen, de puzzelstukjes passen allemaal prachtig in elkaar, alleen ik wist niet wat de puzzelstukjes waren. Dat is jammer, daardoor was het boek minder spannend dan het had kunnen zijn.

Het offer van de Baobab is het eerste deel van de VIC FALLS missions. Het tweede deel De keizersillusie ligt inmiddels in de winkels.