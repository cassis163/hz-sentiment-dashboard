Ik heb het boek vergelding net uitgelezen. Mijn algemene indruk was dat het best een goede thriller was die af en toe een duwtje in de rug of wat meer diepgang nodig had.
De personages waren goed uitgewerkt, in het begin wat oppervlakkig maar hoe verder je komt hoe meer er van de personages wordt prijsgegeven en hoe beter je ze leert kennen. Ik mis alleen in de afronding van het verhaal waarom sommige personen bepaald gedrag vertoonden, misschien dat er een vervolg komt?
Maeve (de ik-persoon) had wel iets steviger in haar schoenen mogen staan. De reactie op haar stalker en het overhoop halen van haar appartement is wat oppervlakkig.
Als je op de cover vergeleken wordt met Nicci French en Jo Nesbo dan zijn wat mij betreft de verwachtingen best hoog. Jane Casey komt qua schrijfstijl wel een beetje in de buurt van deze andere schrijvers maar ze mag zich wel wat verbeteren in het uitwerken van een plot. Ik kon niet altijd mijn aandacht bij het boek houden, legde het zonder problemen opzij.Ze had van mij wel een of meerdere lagen dieper mogen gaan....meer emoties tonen. Als ze verder had doorgeschreven over de ontdekkingen die op de laatste pagina's worden gedaan had ik dat niet erg gevonden.
Wat ik wel apart vond is dat er ineens een andere ik-persoon in voorkomt, Rob, ik heb daardoor heel lang gedacht dat hij de mol was....mijn voorspellingen kwamen niet uit.
Het onderwerp pedofilie/verkrachters komt momenteel in heel veel thrillers voor. Ik hoop de volgende keer op een ander onderwerp. Ik ben nog wel van plan om haar andere boeken te lezen.