De eigengereide Finch en het populaire High School meisje Violet ontmoeten elkaar op een richel, beide met het plan een einde aan hun leven te maken. Er bloeit een vriendschap tussen de twee avenrechte persoonlijkheden dit groeit door tot liefde. Een heftig en hartverscheurend verhaal over twee tieners die elk vechten tegen een depressie.

Ik vond het boek fantastisch, ik heb eerlijk waar gehuild en gelachen. De schrijfstijl was jong en grappig waardoor je goed mee krijgt dat de personages jonge tieners zijn. Het boek geeft mee dat ieder persoon wel iets heeft meegemaakt en zijn eigen gevechten heeft.

Enige minpuntje is dat ik Violet niet echt sterk vind neergezet. Finch was een duidelijk personage; gek, spontaan, je herkent hem aan zijn manier van praten en doen. Over Violet las ik niet echt kenmerkende dingen over haar waardoor ik mij niet altijd even goed in haar kon inleven of begrijpen waarom Finch haar dan zo bijzonder vond.