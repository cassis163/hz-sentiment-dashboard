Mijn mening

Het verhaal wordt door 2 personen vertelt: Nick vertelt de gebeurtenissen voor het ongeluk, Clara de gebeurtenissen na het ongeluk.

Doordat boven elk hoofdstuk staat wie er op dat moment spreekt, is het niet verwarrend, maar juist heel overzichtelijk. Doordat je op deze manier ook steeds meer informatie kreeg over wat er vooraf gegaan is aan het ongeluk, krijg je het hele verhaal mee. Met de mooie momenten, maar ook de minder mooie, de leugens.

Tijdens het onderzoek van Clara ga je mee in haar gedachtegang en dat is vaak zo logisch, dat je dat ook voor waar aanneemt.

Naast het verlies van een partner door een ongeluk, gaat het ook over het omgaan met dementie. De moeder van Clara is Alzheimerpatiënt, en dus in zekere zin verlies je die persoon dus ook.

Eén ding wat ik niet helemaal begreep is het gebruik van omgekeerde letters in de hoofdstuktitels. Ik vond het irritant en onnodig.

Verder is het een spannend boek, maar niet nagelbijtend spannend. Het is meer spannend op een psychologische manier.

Toch ben ik niet helemaal overtuigd en vind ik Clara bij vlagen een hysterica. Daar moet je van houden, en bij mij is dat een irritatiefactor.

3,5 sterren