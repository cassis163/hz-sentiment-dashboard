Dit is het debuut van Joost Uitdehaag en eerlijk gezegd is daar weinig van te merken. Joost schrijft met een vlotheid en geloofwaardigheid die men ziet bij auteurs die al jaren in het vak zitten. De Middeleeuwse Landen van het Orwold zijn magnifiek beschreven, alsook de klederdrachten, de gebouwen, de personages, â€¦ Hierdoor voelt het alsof je als lezer zelf in het verhaal zit en voelt wat de personages voelen. Joost beschrijft daarbij ook uitgebreid wat geloof met een mens kan doen -zowel het goede als het kwade- en hoe mensen hiermee omgaan. Scherven van het Verbond eindigt met een semi-cliffhanger waardoor de lezer verlangt verder te kunnen lezen in het volgende boek.