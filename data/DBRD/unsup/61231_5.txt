Hoofdpersoon Peter Ash is een getroubleerde Afghanistan- en Irakveteraan. Hij kan letterlijk niet meer in een huis wonen en leven, een supermarkt binnenlopen, of een kantoorgebouw. De paniek slaat dan ogenblikkelijk toe. Hij probeert toch deze claustrofobie, witte ruis noemt Peter het, te overwinnen door de weduwe en haar twee kinderen van zijn legermaatje Jimmy te helpen.

Sterk, hoe auteur Nicholas Petrie de angsten en demonen van een oorlogsveteraan weet te beschrijven. Los van het plot, gaan we het hier niet over hebben. Maar ik moest na het zien van de documentaire Shadow World deze week meteen aan Een man van goede wil denken. Hoe soldaten direct en burgers indirect gemangeld zitten in een pervers spel van geld en macht.

Kortom, dikke aanrader ten aanzien van psychologie, spanning, ontroering met een verbijsterend plot als klapper op de vuurpijl.