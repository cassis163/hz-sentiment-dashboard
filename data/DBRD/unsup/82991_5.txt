Ooit was er een Oude. Hij was alleen dus maakte hij twee metgezellen. De eerste noemde hij Namsara. De Namsara bracht blijdschap en liefde. De tweede metgezel werd Iskari genoemd. Waar Iskari kwam was dood en verderf.

Asha is de dochter van de koning, de dodelijkste drakenjager en de Iskari. Toch word ze gedwongen te trouwen met Jarek, de commandant van haar vader. Ze krijgt één kans om onder het huwelijk uit te komen, maar dan moet ze iets heel gevaarlijks doen. Ze moet haar vader het hoofd brengen van de oudste draak Kozu. Asha is vastbesloten de draak te doden al word het haar dood.

Iskari neemt je mee naar een betoverende wereld, met draken, ijzersterke personages en een plot dat goed in elkaar zit. De personages zijn goed ontwikkeld, hebben diepgang en zijn allesbehalve saai of eentonig. Er is veel aandacht besteed aan het creëren van interessante karakters en daar is Kristen Ciccarelli goed in geslaagd. Het boek is ten alle tijden interessant en houdt het overzicht goed. Een enorme pluspunt dat de geschiedenis geleidelijk vertelt wordt in plaats van je in het begin plat te bombarderen.