Dit zal een uiterst korte recensie worden. Waarom? Simpelweg omdat er niet heel veel over het boek valt te vertellen. Dat kan verbazing oproepen, gezien dat het boek de opkomst en ondergang beschrijft en duidt van de belangrijkste bondgenoot van nazi Duitsland en Hitler in het bijzonder en fascistenleider, de Duce, van Italië gedurende zo' 20 jaar.
Het boek van Peter Neville is helder geschreven en goed vertaald. Het leest makkelijk en is zeker geschikt voor mensen die geïnteresseerd zijn in de tamelijk recente Italiaanse geschiedenis en het hoe en waarom van de opkomst van het fascisme. Wie een diepgravende analyse van de persoon Mussolini en het Italië in de (lange) aanloop naar de Tweede Wereldoorlog verwacht, zal toch zeker op zoek moeten naar zwaarder geschut. Wat wel duidelijk in dit boek naar voren komt is de ongrijpbaarheid van de mens Mussolini, de tragiek van een gemankeerd leider, die zichzelf overschat en een heel land, een heel volk meesleurt in diens krankzinnige megalomie.