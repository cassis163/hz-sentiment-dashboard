Wat een mooie afsluiter van de reeks. Lang op moeten wachten maar het was de moeite.
Het is duidelijk dat er al eeuwen frictie is tussen verschillende religies, wat nu gebeurt is dus niets nieuw.

In dit boek gaat het over de haat, want dat is het voor sommige mensen, van katholieken tegen protestanten en omgekeerd, protestanten tegen katholieken. Afhankelijk van wie de koning van Engeland of Schotland of Frankrijk of Spanje is, verandert dat.
Daardoor krijg je verschillende wraakacties voorgeschoteld, de ene al wreder dan de andere.
Alle soorten personages die normaal in een maatschappij bestaan, worden voorgeschoteld en doen wat van hen verwacht wordt of doen niets of dwepen met de vijand en draaien als een blad aan een boom al naargelang vanwaar de religieuze wind komt.

Er komen ook bekende historische figuren voor in dit boek, zo Francis Drake met een zeeslag en Guy Fawkes. Toen ik vorig jaar in Nieuw-Zeeland was, werd het feest van Guy Fawkes uitgebreid gevierd. Nu weet ik waar dit zijn oorsprong heeft. Heb ik dus toch ook nog iets geleerd uit dit boek.

Daarnaast ontbreekt de liefde ook niet in dit boek, liefde voor een vrouw of een man, liefde voor de zee en dat onzekere leven, liefde voor een koningin.

Ik weet niet hoe het met u zit, maar ik hou wel van dit soort dikke historische spannende boeken. Normaal ben ik vooral een thrillerlezer, maar dit gaat erin als zoete koek.