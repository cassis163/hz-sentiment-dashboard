Alles in dit boek gaat terug naar één ding: wraak.
De drie hoofdpersonen; Bert, Annebeth en Sharon hebben het alledrie niet gemakkelijk. Ze hebben in het verleden dingen meegemaakt en zitten nu nog in lastige situaties.

Bert is net gescheiden en mag van zijn vrouw Tanja zijn twee dochters niet zien. Met zijn moeder heeft hij goed contact, maar zijn vader heeft geen enkel respect voor hem en laat dit vaak blijken.
Annebeth is een vrouw die te dik is. Ze is de afgelopen 5 jaar 18 kilo aangekomen nadat haar kindje dood is geboren en haar man haar in de steek heeft gelaten. Nu gaat het roer bij haar om en gaat ze drastisch afvallen.
Sharon lijkt een verhouding te hebben met een getrouwde man met kinderen. Deze relatie is niet helemaal wat het lijkt te zijn. En Vigo, de man waar ze een relatie mee heeft, is ook anders dan hij zich voordoet.

Annebeth en Sharon zijn verpleegster in het ziekenhuis waar Vigo chirurg is.
Bert komt daar terecht omdat zijn moeder geopereerd is. Hij ziet een mooie verpleegster rondlopen waar hij een briefje met zijn telefoonnummer voor achterlaat.
Dit ene briefje brengt in het begin het hele verhaal op gang.

Het verhaal op zich is niet bijzonder spannend. Het verloop van het verhaal maakt wel keer op keer nieuwsgierig genoeg om verder te willen lezen.

http://yana81.blogspot.nl/2014/04/schijnvertoon-loes-den-hollander.html