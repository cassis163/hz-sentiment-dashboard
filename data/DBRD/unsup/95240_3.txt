Dit boek is het eerste deel van een serie. De hoofdpersoon is Illiyana die opgroeit als dochter van een arme visser. Er wordt een sfeervolle wereld geschetst van waar zij woont, inclusief de goede en minder goede kanten van het leven als buitenbeentje in deze wereld. Dan blijkt dat Illiyana is uitgehuwelijkt en als er gevaar dreigt moet ze vluchten, met degene aan wie ze is beloofd. Er volgt een serie gebeurtenissen die zowel vervreemdend als interessant zijn. Illiyana maakt dingen mee waardoor haar kijk op haar verloofde verandert. Ze blijft erg lang in het ongewisse, er spelen allerlei geheimen een rol. Zo kan ze bijvoorbeeld vreemde talen horen in haar hoofd. Alles volgt elkaar op en uiteindelijk komt ze daar waarvan ik in het begin al vermoedde dat het verhaal heen zou gaan. Vanwege dat het een eerste deel van een serie is, ik denk tenminste dat het daaraan ligt, vind ik het ende nogal abrupt al ben ik nieuwsgierig en heb ik alweer een vermoeden over de dingen die in het volgende deel zouden kunnen gaan gebeuren. Wat goed is, is de originaliteit van dit verhaal. Wat ik verwarrend vind is dat sommige onderdelen van de reis erg plotseling komen, hoewel het tempo in het boek voor mij nogal laag ligt. Er is veel aandacht voor de personages en hoe die met elkaar omgaan, hoewel ik dat ook weer vreemd vind. De verhouding tussen een dienaar en een hooggeplaatste is de ene keer vriendschappelijk te noemen en dan ineens wordt er iets gezegd waardoor het helemaal niet meer door de beugel kan. Ik begreep niet van waardoor die verhoudingen zo plotseling konden veranderen. Er worden voor mijn gevoel veel woorden gebruikt om iets te zeggen, wat voor mij minder goed werkt. De rol van de oom mis ik aan het einde van het boek, hij is ineens verdwenen terwijl hij de hele reis in feite ge√Ønitieerd heeft. Ik vind het toch knap hoe dit boek in elkaar zit, het bleef me boeien, het is een goed fantasyverhaal over een vreemde mooie wereld, ik heb meegeleefd met Illiyana en ben erg benieuwd naar het vervolg. Drie sterren betekent voor mij dat ik dit een goed boek vond waarin ik nog wel een paar mogelijkheden tot verbetering zag.