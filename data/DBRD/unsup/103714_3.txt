De kangoeroekronieken is het eerste deel van een reeks en is in Duitsland reeds in 2009 verschenen en een groot succes geworden. De filmrechten zijn inmiddels ook verkocht en er staan diverse filmpjes op You Tube, deze zijn best een toevoeging.
Marc-Uwe Kling is niet alleen auteur, maar brengt ook politiek stand-up comedy in diverse shows en heeft op de radio wekelijkse praatjes gehouden in Nieuws van de kangoeroe.
Een pratende kangoeroe en de auteur zelf, Marc-Uwe Kling als hoofdpersoon in De kangoeroekronieken is best wel ongewoon. De zich als communistisch voordoende, brutale, belezen, luie en soms kinderachtige kangoeroe, gaat de dialoog aan met Marc-Uwe. De verwachting die je krijgt, nadat je het eerste hoofdstuk hebt gelezen is, hoe gaat dit verder….. Het is een bundel verhalen geworden, die je niet achter elkaar uit kan/moet lezen. Zolang je enkele hoofdstukken per keer tot je neemt, blijft het je interesseren en soms verbazen. Er zit behoorlijk harde kritiek in op de Duitse maatschappij en geschiedenis en zit vol satire en humor.
Het mooie van internet,’ zegt de kangoeroe, ‘is dat eindelijk iedereen op de wereld zijn mening kan ventileren. De keerzijde is dat iedereen dat ook doet.
Thema’s die aan bod komen zijn o.a. internet, boeken, maatschappijkritische beltonen, films, lanterfanten, Ikea, politiek en agressie. En dit alles verdeeld over zo’n tachtig hoofdstukken, die ogenschijnlijk niets met elkaar te maken hebben. Je houdt er van of niet. Ongewoon is het wel. Het leuke is, dat iedereen het op zijn eigen wijze interpreteert. Knappe vertaling!