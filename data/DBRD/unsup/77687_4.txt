Dit is opnieuw een sterk Noors debuut. Het is een spannend verhaal met wel veel personages die kort even opdraven, waar je maar eventjes van hoort. Sommige zijn dan ook nuttigere figuranten dan andere en het had hier en daar misschien wat korter gekund. De hoofdpersonages zijn echter zeer boeiend neergezet en het verhaal is goed opgebouwd met verschillende wendingen en zeker een spannende plot. Het vermengen van de persoonlijke en daarbij ietwat tragische verhalen van de inspecteurs met het lopende onderzoek vind ik weer iets typisch Scandinavisch. Vier sterren voor dit debuut, omdat hopelijk in een vervolg nog wat losse draadjes worden uitgedund en aaneengeknoopt. Ik vond "De doden hebben geen verhaal" van Gard Sveen ook nog net ietsje beter eerlijk gezegd.