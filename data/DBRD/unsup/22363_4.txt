Noor verruilt haar vaste baan om te gaan werken bij het van Goghmuseum. Voor haar baan woont ze doordeweek in Amsterdam met haar zus Kiki, jeugdvriend Joost en een klusjesman. Haar vriend Ewald heeft geen zin om vanuit Itteren een keer naar Ansterdam te komen, daardoor hebben ze een weekend relatie. Al komt die relatie wel onder druk te staan als Noor meer en meer werk op zich neemt. Voor een door haar opgezet plan om kunst met andere musea tijdelijk te ruilen, moet ze veel naar het buitenland en ook in het weekend werken. Is haar relatie daar tegen bestand?

Een heerlijk boek met humor over relaties, vriendschap en keuzes maken, en dat temidden van de schilderijen van mijn favoriete schilder Van Gogh.

Al lezende, zien we de personages een ontwikkeling doormaken , worden haar ouders en vriend minder leuk en krijg je misschien antipathie voor ze. Het wordt tijd dat Noor voor zichzelf gaat kiezen, of ze dat gaat doen, dat moet je zelf ervaren door het boek te lezen.

Dit is de eerste keer dat ik kennis maak met het werk van de schrijfster Astrid Harrewijn en het bevalt zo goed, dat ik ook de twee andere boeken uit de serie ga lezen.,