Een paar weken geleden las ik mijn eerste boek van Nick Hornby en besloot meer van zijn werk te gaan lezen. Weer genoot ik van zijn schrijfstijl. Humoristisch, gevoelig, met een goed oog voor wat er gebeurt, zowel in het hoofd van, als buiten de hoofdpersonen.

Als het vriendinnetje van Sam zwanger wordt, stort zijn wereld een beetje in. Hij is zelf de zoon van (ooit) een tienermoeder en heeft altijd gevoeld, dat haar leven min of meer verwoest was door zijn komst. Nu gaat hij een kind hetzelfde aandoen.
Deze en andere emoties beschrijft Hornby op een geweldige manier. De twijfels die Sam heeft, de beslissingen die hij moet nemen. Hij schiet heen en weer tussen kind en volwassen (moeten) zijn.

Prachtig boek.