Amanda Prowse ~ De ideale dochter
De ideale dochter is de nieuwste naar het Nederlands vertaalde roman van Amanda Prowse.
Het gaat over Jacks ( Jacqueline) Davies, een jonge vrouw, getrouwd met Pete en moeder van dochter Martha en zoon Jonty. Na het overlijden van haar vader heeft Jacks de zorg op zich genomen van haar moeder die aan Alzheimer lijd. Zij woont ook bij hen in het kleine rijtjeshuis van de familie Davies. Martha is een hele goede student en het lijkt haar voor de wind te gaan en het lijkt erop dat zij de toekomst gaat krijgen die Jacks nooit gehad heeft. Maar dan opeens wordt alles anders.
Jacks doet haar best om alle ballen omhoog te houden maar een voor een komen ze toch uit de lucht vallen en lijkt het mooie perfecte liefdevolle leven van het gezin in elkaar te storten.

Amanda Prowse beschrijft dit met zoveel diepgang en inhoud dat je je een voelt met Jacks, dat je haar ballen het liefst wil opvangen om te zorgen dat het allemaal goed komt. Amanda heeft in mijn ogen echt een gave om personages zo levendig neer te zetten dat ze allemaal een plekje in je hart krijgen en deze dan ook niet meer kwijtraken. Dit is zo met al haar boeken, en wat ze altijd doet is personages uit een ander boek in een kleine rol ( of soms een grote rol ) terug laten komen en het is voor mij altijd een leuk moment als ik deze mensen dan tegen kom.
De romans van Amanda laten altijd een onuitwisbare indruk achter in je hart!
Ik ben heel dankbaar dat ik kennis heb mogen maken met deze auteur en ik vind dat haar boeken in iedere vrouw haar boekenkast thuis horen!
Het boek krijgt van mij 5 sterren