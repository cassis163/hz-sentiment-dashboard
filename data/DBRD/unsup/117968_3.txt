Dit boek stond al langere tijd in de boekenkast en dit weekend vond ik het tijd worden om het er eens uit te pakken. De andere boeken van Folsom heb ik ook allemaal gelezen en ze staan borg voor een flink aantal uren ongecompliceerd leesvermaak. Folsom schrijft makkelijk toegankelijke, rechttoe rechtaan thrillers. Een beetje in de stijl van Tom Clancy, hoewel ik diens boeken spannender vindt met geloofwaardiger karakters.

Afijn: over het boek kan ik op zich kort zijn. Zoals gezegd is het een goed toegankelijk, vlot leesbaar boek. Wel een dikke pil, maar door de opbouw van het boek waarbij de hoofdstukken in korte gedeeltes zijn onderverdeeld, vlieg je er doorheen. Het verhaal is wat ongeloofwaardig: een president die kans ziet in het niets te verdwijnen om vervolgens samen met Nicholas Marten een monsterachtige samenzwering om Europese leiders te vermoorden te stoppen. Het is heel filmisch beschreven; je ziet de actiethriller al praktisch op je netvlies.
Leuk boek, onderhoudend en stiekem ben ik toch benieuwd of er nog een vervolg komt....