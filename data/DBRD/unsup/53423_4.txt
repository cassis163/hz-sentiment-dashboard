Voor de liefhebbers van Robyn Carr .
Ik heb genoten van dit boek en vond het net zo’n schrijfwijze als de romans van Robyn Carr.Ook al weet je vaak hoe deze romans gaan aflopen, gebeurd er wel zoveel in dat het je blijft boeien tot het einde en geen minuut verveeld.
Sean en Élise hebben samen al een verleden die ze geen van beide uit hun hoofd kunnen zetten, maar toch willen ze geen van beide een relatie.
Beide hebben ze hier een goede reden voor, dus blijven ze om elkaar heen draaien, en je voelt de spanning soms gewoon oplopen.
Wat ik vooral erg leuk vond om te lezen was de relatie tussen de drie broers, en heb soms wel moeten lachen op hun reacties op elkaar, het laat dan ook meteen goed zien hoe mannen onder elkaar zijn, dit is best een verschil met hoe vrouwen vaak op elkaar reageren.
Een zalige roman om een paar uurtjes bij weg te dromen.