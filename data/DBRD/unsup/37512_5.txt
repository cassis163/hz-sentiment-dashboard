Recensie Siem Subliem – en het ei van Jannes. Van Tosca Menten
Siem is de zoon van ouders met een hele goede neus. Meneer en Mevrouw Wrongel (zijn ouders) zijn eigenaar van parfumfabriek: Hemelse neuzen. Ze willen graag dat Siem later directeur wordt. Siem wil dit helemaal niet, omdat hij niet kan ruiken. Zijn buren zijn eigenaar van een struisvogelfarm. Siem ziet zijn buren als een opa en oma. En hun zoon heet Jannes. Siem kon heel goed met de struisvogels op schieten . Op Siem zijn verjaardag hoort hij dat hij struisvogeldirecteur mag worden en hij mocht een struisvogel uit kiezen. De struisvogel heet Struis. Siem en Struis beleven een hoop lol met een zelfgemaakte koets van Jannes. Ineens is er een klacht tegen de stank van de mest van de struisvogels. Wie is die anonieme klager? Siem en Jannes zoeken naar oplossingen. Het ene na het andere goede idee lijkt te mislukken. Dan gaat het ineens vreselijk mis. Kunnen de struisvogels nog gered worden van de biefstuk fabriek?

Wat is dit weer een hilarisch en spannend boek van Tosca Menten. Het boek zit vol met grappen. Ook zitten er een hoop leuke woordgrapjes in verwerkt. Zoals: ‘dit zaakje stinkt’ (het stinkt natuurlijk letterlijk naar struisvogelpoep). Wat ik ook super grappig vond, is dat er wel 6 hoofdstukken 0 waren. Dit was wel nodig om alle begin situaties uit te leggen. Ik vind het altijd bijzonder hoe Tosca de ‘slechterikken’ in het boek verwerkt. Hoe gemeen ze ook zijn, toch kan ik er niet echt een hekel aan hebben.
De hoofdstukken 0 zijn op blauw papier gedrukt. De afbeeldingen zijn ook blauw. Dit is een mooi geheel.
Ik vond de illustraties van Katrien Holland ook leuk. Even wennen, omdat ik Elly Hees gewend ben bij de boeken van Tosca, maar niet minder mooi. De stijl blijft wel passen bij de boeken van Tosca.