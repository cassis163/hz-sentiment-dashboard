Intrigerend boek over Klaus Mann, de zoon van Thomas Mann. Aan de ene kant een onzekere jongeman die graag gewaardeerd wil worden, vooral door zijn vader die moeite met hem lijkt te hebben.
Aan de andere kant draagt hij aparte kleding, een wandelstok en make-up waarbij hij zijn homoseksualiteit niet onder stoelen of banken steekt. Met zijn zus heeft hij een hele goed band, zij is actrice en nogal bijzonder.
In het boek raakt hij zelf ook steeds bekender als schrijver.

Een boek over een welgestelde schrijversfamilie die in hun eigen wereld leefden en daardoor soms belangrijke gebeurtenissen niet zagen.
De discussies tussen Thomas en zijn broer Heinrich zijn ook erg interessant, Heinrich zag veel eerder dat het mis ging met Duitsland, Thomas was wel heel wereldvreemd.

Het is Kromhout weer gelukt om een bijzondere familie tot leven te brengen in Een Mann.
In navolging van zijn trilogie over de Bloomsbury groep, is ook dit weer geweldig geschreven.