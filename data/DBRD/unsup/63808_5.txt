Deel 2 in de serie over het kerkhof der vergeten boeken. Carlos Ruiz Zafon neemt de lezer weer mee naar het Barcelona aan het begin van de 20e eeuw. Omdat deel 1 al weer een poosje geleden was moest ik er even inkomen. Het taalgebruik van de schrijver is even wennen, maar uiteindelijk leest het best wel makkelijk weg. Ook omdat het verhaal goed in elkaar zit en de lezer zeker uitnodigt om hoofdstuk na hoofdstuk door te willen lezen.
Het is een spannende verhaallijn met verrassende wendingen maar aan het eind ook nog wel een paar vraagtekens.
Ik kijk er zeker naar uit om binnenkort te starten met deel 3 van dit vierluik.