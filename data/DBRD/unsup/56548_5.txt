Dit is een erg spannend boek, steeds wist ik maar niet wie ik als verdachte kon aanmerken en dat wisselde ook nog wel eens! Maar de ontknoping had ik niet aan zien komen. Het boek heeft 364 bladzijdes en pas op bladzij 319 kom je erachter wie de dader is. Daarna wordt het zelfs nog spannender.
Het onderwerp stalken is op dit moment erg actueel door de nieuwsberichten van afgelopen weken. Misschien dat je daardoor ook wat meer in dit boek zit en meeleeft. Iedere keer als ze een bericht kreeg van de stalker liep de spanning weer wat op. Hoe kan dat nou en wie zou het zijn?
Ik raad dit boek aan als je een spannend boek wilt lezen die ook nog eens vlot leest.