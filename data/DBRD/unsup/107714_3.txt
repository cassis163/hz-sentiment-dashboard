Na een periode als infiltrant te hebben gewerkt bij een drugskartel en een gedwongen sabbatical keert Elvira Selas terug bij de afdeling Zware Criminaliteit. Haar eerste zaak is een dubbelmoord, waar beide slachtoffers een lichaamsdeel missen.
Samen met haar team pakt Elvira het onderzoek op. Tegelijkertijd neemt ze echter
ook weer contact op met het drugskartel, in de hoop haar broer te vinden ,die daarbij is aangesloten.
Het boek wordt vanuit Elvira beschreven en kent eigenlijk twee verhaallijnen. Enerzijds het verleden van Elvira, gedurende haar leven als infiltrant en daarnaast de huidige zoektocht naar de moordenaar.
Elvira blijkt een complexe vrouw, te zijn . Behoedzaam, altijd alert op gevaar, niemand vertrouwend en iemand die volledig haar eigen weg gaat.

Het boek is geschreven vanuit een vlotte en beeldende stijl. De schrijfster heeft duidelijk veel onderzoek gedaan en geeft de lezer in het verhaal op een natuurlijke manier uitleg, waar nodig.
Knap ook hoe ze in een thriller misstanden uit het verleden aan de kaak kan stellen.
Haar liefde voor Spanje en haar achtergrond als docent Spaans is duidelijk merkbaar in het boek. door het gebruik van Spaanse woorden en termen. Met name het woord Joder wordt (te) veelvuldig gebruikt.

Beide verhaallijnen worden aan het eind van het boek keurig afgerond, maar hadden wel wat meer kunnen worden uitgediept.
De manier waarop Elvira het onderzoek naar de moordenaar heeft geleid komt wat onrealistisch over. Elvira volgde haar eigen onderzoek en nam wel heel veel vrijheid.

Soraya heeft met dit boek een knap debuut geschreven en met een hoofdpersoon als Elvira kan een vervolg niet uitblijven.