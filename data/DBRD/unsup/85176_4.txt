Odette heeft besloten om haar leven drastisch om te gooien na het overlijden van haar tweede man. Ze verruilt haar appartement in de stad voor een boerderij (met inboedel) op het platteland. Ze heeft het plan om vanuit haar boerderij te gaan werken, wat dieren te houden en een moestuin op te zetten. Haar plan was om dit alleen te doen. Odette heeft nog een dochter Ella, maar die woont bij haar ex-man (eerste huwelijk) in Amerika.

Al snel maakt ze kennis met de dorpsbewoners, heeft ze haar huis en erf al snel vol met dieren en besluit Ella dat ze bij haar moeder wil gaan wonen op het platteland. Al snel voegt zich ook Odette haar tweelingbroer Lodewijk zich bij het stel.

Het gaat allemaal goed, totdat er bij haar wordt ingebroken. Ze heeft geen idee waarom al die “trammelant” haar overkomt. Op een avond staat zelfs haar ex-man voor de deur.

Het boek is geschreven door de auteur Geertrude Verweij. Het verhaal leest vlot en is vermakelijk. Al met al een heerlijke roman om tussendoor te lezen. Een aanrader.