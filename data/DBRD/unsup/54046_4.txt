Matthijs Kleyn is al een bekende naam voor velen. Natuurlijk door zijn debuutroman Vita, een deels autobiografisch verhaal, maar Kleyn werkt ook veel met televisie. Nu is vijf jaar na het verschijnen van zijn debuut het nieuwe boek Ik zie je verschenen. Het boek belooft veel want op de binnenflap staat: "Matthijs Kleyn overdondert de lezer met zijn intense roman over vluchten, vergeten en herinneren". Wordt die belofte wel waargemaakt? Is Ik zie je wel echte zo'n intense roman?

Zij sleept hem weer het leven in en neemt hem mee naar feestjes en clubs.

In Ik zie je volgen we de belevenissen van Fender. Hij is een man van begin dertig die net weer single is geworden omdat zijn (ex-)vriendin hem na een relatie van zes jaar opeens heeft verlaten. Fender runt zijn eigen videotheek en wil dat blijven doen, ook al levert het in deze tijden van Netflix en illegaal downloaden weinig geld meer op. Nu zijn relatie gestrand is zorgt Fender slecht voor zichzelf: hij eet niet genoeg, hij drinkt wel (voornamelijk muntthee en bier) en hij ziet er constant onverzorgd uit. Maar dan leert Fender Lisa kennen, een meisje dat in alles grenzeloos lijkt te zijn. Zij sleept hem weer het leven in en neemt hem mee naar feestjes en clubs. Fender wordt stapelverliefd op Lisa en na een langzame start krijgen ze een relatie.

De relatie tussen Fender en Lisa is geen gemakkelijke. Fender is een beetje alternatief (wie zou er nou zo erg vasthouden aan het runnen van een videotheek?) maar dat betekent niet dat hij wild is. Hij wil het liefst met zijn vriendin gezellig uitgaan zonder rare dingen te doen, of gewoon thuis op de bank een filmpje kijken. Maar Lisa wil meer, zij wil alles uit het leven halen. En daar horen voor haar drugs bij. Drugs is een groot thema in Ik zie je. Fender verbaast zich telkens weer over hoe genormaliseerd drugsgebruik tegenwoordig is. Het is haast vreemder om geen drugs te gebruiken dan wel, en op feestjes moet hij zich verexcuseren als hij geen coca√Øne wil gebruiken. Lisa's drugsgebruik wordt een steeds groter probleem tussen Fender en haar. Zij lijkt drugs doodnormaal te vinden, en haast een standaardonderdeel van het leven. Ze begrijpt wel dat hij een echte drugsverslaving vervelend zou vinden, maar ziet het probleem van af en toe snuiven op een feestje niet.Naast alle relatieproblemen tussen Lisa en Fender gebeuren er in Ik zie je nog veel meer dingen...

Lees verder op Ilona Leest! www.ilonaleest.nl / http://ilonaleest.nl/ik-zie-je-matthijs-kleyn/