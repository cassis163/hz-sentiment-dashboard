Welkom in 'the roaring 80s' en ontmoet de nieuwe Mickey Spillane.
Jess Walter katapulteert je met De Donutman rechtstreeks de jaren 80 in tijdens de presidentsverkiezingen, die als een rode draad door zijn boek lopen. Terwijl je leest, waan je jezelf in de straten van Spokane, Washington. Met alle ongure types en gangsters die er bij horen.
Ik ben niet zo direct voor al het politieke gedoe, maar het geeft wel een achtergrondverhaal en een extra dimensie aan het hoofdpersonage Vince. Het boek leest vlot, begrijpelijk zonder al te veel moeilijke zinnen. En waar het verhaal in het begin wat voortkabbelt, krijgt het toch snel een vaart waar je gewoon wil weten waar het naar toe wil. Ik was dan ook blij verrast met het einde, meer ga ik er niet over vertellen want dan is de fun er af. Zeker een aanrader en een volgend boek van deze auteur staat op mijn lijst.