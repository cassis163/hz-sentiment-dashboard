De schrijfster van het boek trof ik prive aan in een uiterst netelige situatie.
Toen ik vorig jaar haar huis binnenstapte (met behulp van de buurman) omdat zij geen gehoor gaf aan mijn telefoontjes was de vrouw (toen 82 jaar) meer dood dan levend, de ambulance kwam met spoed en zij heeft het gered puur toevallig omdat ik haar niet kon bereiken via de telefoon en besloot poolshoogte te gaan nemen, ik vertrouwde het gewoon niet.
Kort daarna hoorde ik het dat het een poging tot zelfdoding was en daar schrok ik behoorlijk van.

Vorige week (begin november 2011) kwam de vrouw op mijn werk en vertelde dat zij min of meer genezen was, zij voelde zich denk ik nu wel goed.
Zij vertelde mij in een notedop waarom zijn tot de poging had besloten en die paar zinnen waren best heftig.
Zij overhandigde mij dit boek door haar zelf geschreven, dat haar memoires bevatte tot 2006, en zei erbij dat als ik dit boek las, dat mij dan wel duidelijk zou worden waarom zij tot haar daad gekomen was.

Ik heb het boek gelezen met stijgende verbazing, je begrijpt werkelijk niet wat die vrouw heeft door moeten maken, met haar vader en eerste man en het allesoverheersende christendom die haar leven tot een hel hebben gemaakt.
De feiten zijn bij tijd en wijle zo onvoorstelbaar en gruwelijk dat je gedurende het lezen van het boek vol kwaadheid komt te zitten,en je begint inderdaad te snappen wat de schrijfster zelfs nu nog op 83e jarige leeftijd bezig houdt.

Het boek is ook buitengewoon goed geschreven en op zo'n indringende manier dat ik dit nog lang vast blijf houden, bovendien zie ik deze vrouw ook nog regelmatig en is het iets persoonlijks geworden.

De kaft van het boek doet een lieftallig verhaal vermoeden, maar niets is minder waar,het is een zeer heftig document over het leven van een vrouw wiens leven grotendeels verwoest is door 2 personen.

Ik kan niet anders dan volledige waardering geven voor dit boek, en ik hoop echt dat meer mensen dit schokkende boek zullen gaan lezen.
Ik weet alleen niet of het overal te koop is, in onze woonplaats ligt het wel in de winkel, ik ben zeer benieuwd naar de eventuele reacties.