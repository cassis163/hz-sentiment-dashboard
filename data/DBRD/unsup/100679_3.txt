Titel: Machtsstrijd
Auteur: Wouter Helders
Uitgeverij: Karakter Uitgevers B.V.
320 pagina’s

Wouter Helders deed een specialistenopleiding aan de Koninklijke Militaire Academie en werd militair journalist. Machtsstrijd is zijn debuut als thrillerauteur.
Wouter Helders, schrijver en militair journalist. Getrouwd met Evita en vader van Rijk. In juni 2016 is mijn debuut 'Machtsstrijd' verschenen die een paar maanden later de Hebban thrillerdebuut prijs in de wacht sleepte.

Chris Hurkman werkt al zijn hele leven voor Hurkman & De Graaff, het bedrijf dat zijn vader samen met een zakenpartner oprichtte. Na zijn opleiding in Zwitserland, gaat hij als geoloog voor het bedrijf in Namibië werken, waar hij na de mysterieuze dood van zijn ouders opgroeide.

Maar wanneer Antonie de Graaf, medeoprichter en directeur van het bedrijf, zijn omgeving schokt door onverwacht zelfmoord te plegen, barst tussen de erfgenamen een meedogenloze strijd los. Zijn zoon, de aan drugs en drank verslaafde playboy Cecil, gaat niets uit de weg om de andere erfgenamen buiten spel te zetten.

Cecils zus kan eenvoudig op een zijspoor worden gezet, maar de uit Afrika teruggekeerde Chris is een veel lastiger tegenstander om te verslaan.

Na het winnen van de thriller debuutprijs ligt de lat toch altijd wel een beetje hoger qua verwachtingen. Het verhaal heeft een goeie start.
Sofie Lafleur gaat opzoek naar de werkelijke oorzaak van het ongeluk waarbij haar vader is overleden. Hierdoor komt ze in contact met Chris die zijn ouders bij hetzelfde ongeluk heeft verloren.

We verplaatsen ons in de mooi beschreven gebieden van Afrika. Waarbij de details op sommige momenten voor mij net iets te ver gaan. De hoofdstukken blijven wel strak en duidelijk te volgen en nadat de dood van directeur Antonie de Graaf een feit is wordt de strijd aangezet.

Een machtspelletje, de titel van het boek is alles omvattend, tussen broer, zus en zakenpartner Chris wordt goed voelbaar tijdens het lezen. Niemand is nog te vertrouwen en iedereen speelt met macht, jaloezie en wie er uiteindelijk met de buit vandoor gaat is lang onduidelijk. Alhoewel ik toch naar de juiste persoon linkte kwam de laatste plotwending toch als een verrassing.

Wouter heeft met zijn thrillerdebuut een stevige bodem gelegd om met zijn vervolg verder te kunnen groeien.

Plot: 4
Spanning: 3
Leesplezier: 3
Psychologie: 3
Schrijfstijl: 3
Originaliteit: 4

Machtsstrijd krijgt van mij 3,5 sterren