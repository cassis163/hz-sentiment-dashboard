Badgasten speelt zich af in de buurt van La Palma op Mallorca.
De complete familie Post en een bevriend homokoppel besluiten gezamenlijk vakantie te vieren in het huis van hun rijke vriendin Emma.

Gezelligheid, samenzijn, het is amper aanwezig.
Iedereen heeft zijn eigen agenda; dochter Sylvia houd zich ver van het internet na belastende foto’s op facebook, Mama Franny gedraagt zich als een echte moederkloek maar is verbitterd over de escapades van haar man Jim. Hij is ervoor ontslagen en kan de gevolgen niet overzien.
Zoon Bobbie en vriendin Carmen hebben wat te verzwijgen, niet alleen naar elkaar, zijn ze wel zo gelukkig?
En het homokoppel Lawrence&Charles, kinderwens, huwelijk, trouw, hoe gaan zij ermee om?

Badgasten is een luchtig geschreven roman waarin een gezin, een huwelijk, een relatie, wensen en verwachtingen de stormen des tijds proberen te trotseren.
Schrijfster Emma Straub hanteert een vlotte schrijfwijze, ze gaat niet voorbij aan de problemen van jongeren, opgroeien, verantwoordelijkheid nemen.
Ze laat zien hoe een goed huwelijk aan een midlifecrisis ten onder dreigt te gaan, ze aarzelt niet om een homo-stel te portretteren.

De locatie Mallorca werkt mee om een ontspannen sfeer te creëren, daarin is Emma Straub met Badgasten ruimschoots in geslaagd.