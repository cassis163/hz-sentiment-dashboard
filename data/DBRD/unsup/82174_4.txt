De beer en de nachtegaal van Katherine Arden is roman dat zich afspeelt in een dorpje in Rusland. Prachtig, sprookjesachtig en verhalend geschreven sleept dit boek je mee in de winterse kou en de barre omstandigheden waaronder de mensen leven. De sfeer is geweldig weergegeven, je ziet als het ware de demonen en huisgeesten rondlopen, en alhoewel het hier en daar wat langdradig is nodigt het boek toch echt wel uit om door te lezen.
De cover van het boek is echt prachtig, maar gelukkig is het verhaal zelf ook meer dan de moeite waard.