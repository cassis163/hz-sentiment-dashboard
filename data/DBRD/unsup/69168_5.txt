Wat is dit een slecht boek. Vreselijk. Ik vond er helemaal niets aan. Ik heb er totaal niet mee kunnen lachen en het is ook nog eens...ach nee wacht even. Ik kan dit niet. Ik dacht laat ik eens iets anders vinden van 'Verslingerd' van Lisette Jonkman dan wat iedereen vindt. De 5 sterren reviews en de superlatieven vliegen je om de oren. Maar ik kan het niet. Ik kan het boek gewoon niet slechter vinden dan wat iedereen vindt. Het is namelijk een WEER EEN SUPERBOEK!

Ik was al fan van Jonkman na het lezen van Glazuur en Verkikkerd. Maar nu ben ik nog meer fan. Ik wil meer....! Het liefst ook meer avonturen van Lucy in haar studentenkot. Ook Verslingerd is weer een goed boek. Het is het vervolg op Verkikkerd en gaat verder waar dat gebleven was.

Lucy en Kikker zijn nog steeds een setje. Maar er zijn kapers op de kust. Kikkers carri√©re als zanger komt flink van de grond, genoeg reden om een duet op te nemen met Neerlands beroemdste zangeres Laura. Het is een puur zakelijke samenwerking, volgens Kikker. Maar Lucy denkt er het hare van. Ondertussen ontwikkelt Lucy ook nog een lichte social media verslaving. Ze is de trotse eigenaresse van een heuse beautyblog en daar gaat de nodige tijd in zitten. Maar Lucy krijgt nog meer voor haar kiezen. Haar ouders zitten met de handen in het haar met haar puberende zusje en ook haar vrienden in het studentenhuis vragen om haar aandacht. Voor Lucy wordt het teveel, ze zal moeten beslissen waar ze haar tijd in wil steken.

Naast de bekende personages uit het vorige boek, komen er ook weer wat nieuwe gezichten tevoorschijn. Ook deze zijn weer tot in de puntjes uitgewerkt. Van sommige ga je houden, maar van sommige ook niet. Dat heeft te maken met hoe goed de personages neergezet zijn. Het boek is ook zeer geschikt voor het trainen van je lachspieren. Het is lastig om dit boek zonder hardop te lachen te lezen. De droge humor is geweldig. Het verhaal blijft ook zo herkenbaar. Het zou zomaar echt gebeurd kunnen zijn. Naast de wat luchtige onderwerpen wordt er ook een zwaarder onderwerp aangesneden. Weliswaar ook met humor op sommige momenten. Maar wel op een mooie manier, wat ook zorgt voor een brok in je keel.

Ik kan dit boek iedereen aanraden. Zeker als je Verkikkerd al gelezen hebt en je wil verder lezen over die leuke nerds uit het fort. Het is een boek wat je leest met een lach en een traan.