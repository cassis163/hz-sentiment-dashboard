Nele Neuhaus, de meest populaire Duitse thrillerschijfster van dit moment, bracht onlangs haar nieuwste thriller ‘Boze Wolf’ uit. Aanvankelijk gaf deze auteur haar boeken zelfstandig uit en in 2005 debuteerde zij met Unter Haien.
In ‘Boze wolf’ wordt tijdens een tienerfeestje een vermoord meisje teruggevonden, er is echter niemand als vermist opgegeven. Tegelijkertijd is een populaire tv-figuur van plan om een iets kenbaar te maken in haar praatshow. Hebben deze dingen met elkaar te maken? Tegelijkertijd maak je als lezer ook kennis met Emma die zich behoorlijk zorgen maakt om haar dochtertje, die de laatste tijd bijzonder gedrag vertoont. Behoorlijk wat werk aan de winkel dus voor Pia Kirchoff en haar collega Olivier Bodenstein.
Nele Neuhaus brengt met ‘Boze wolf’ een mooie thriller met verschillende verhaallijnen maar met matige spanning. De schrijfstijl van Nele Neuhaus zorgt voor een aantal prettige uren leesplezier. Het hoofdonderwerp ‘kindermisbruik’ is dan wel niet zo origineel en er passeren bij aanvang een behoorlijk aantal personages de revue.
Als lezer moet je er dus absoluut je hoofd bijhouden, wil je de vele personages uit elkaar kunnen houden. Alhoewel het verhaal niet complex is. De schrijfstijl van dit boek ligt echt wel in de lijn van Nele haar vorige boeken.
‘Boze wolf’ is zeker een aanrader voor wie van het werk van deze schrijfster houdt. Wie echter nog niks van deze schrijfster heeft gelezen, geef ik de raad de boeken in chronologische volgorde te lezen. Want dit komt absoluut de ontwikkelingen van de protagonisten ten goede en zo loop je niet de kans om daarvan iets te missen, echt wel noodzakelijk.
Eindbeoordeling ***1/2