Orwell schetst een denkbeeldige toekomst die zwart, somber, luguber en liefdeloos is. Hij doet dat zo knap dat je (bijna) weerloos meegezogen wordt. Inclusief complete beschrijving van een nieuwe taal, één met minder woorden, zodat de mensheid in deze denkbeeldige wereld steeds minder (goed) kan nadenken. Op een klein minpuntje na (iéts korter had nog iéts sterker geweest) toont Orwell zich in 1948 met zijn boek 1984 een meesterlijk, visionair genie. Onze huidige maatschappij lijkt steeds meer op zijn Orwelliaanse. Zó denkbeeldig is het niet meer...
Zet je schrap; dit boek bezorgt je nachtmerries.