Erfgenaam van vuur is het derde deel in de Glazen Troon serie van Sarah J. Maas.
De serie draait om Celaena, de Kampioen van de Koning, die geheimen heeft waar je gedurende de serie achter komt.

In dit deel is ze, door een list van haar ex-geliefde Chaol Westfall, van het hof van Adarlan weggestuurd om haar zo te beschermen. Worstelend met een gebroken hart en schuldgevoel, brengt ze de dagen lusteloos door. Dat verandert als ze wordt ontboden door haar tante en Fae Koningin Maeve. Antwoorden op vragen zal ze pas kunnen krijgen als ze haar gaven leert te beheersen. Hiermee wordt ze geholpen door Rowan, een Fae krijger.
Ondertussen probeert kapitein Westfall de rebellen op te sporen, terwijl zijn vriend Dorian leert om te gaan met zijn verboden magie.

Deel 1 was goed, deel 2 was geweldig, maar deel 3 van deze serie was fantastisch! Het verhaal leest geweldig goed weg, je blijft lezen. Het verhaal bleef door mijn hoofd spoken en ik had soms echt moeite om het boek weg te leggen.
Door de ogen van verschillende personages volg je het verhaal. Er is volop spanning, drama en cliffhanger op cliffhanger. Aan het eind gebeuren er dingen die ik totaal niet aan zag komen.
In Erfgenaam van Vuur wordt nu het verhaal van Celaena verteld, hoe ze is geworden tot wie ze is. Alles komt nu samen in dit deel 3.

Wat is dit een geweldig goed boek!
De hele serie is, mede dankzij Erfgenaam van Vuur, met stip op nummer 3 van mijn favoriete series beland.

Deel 4 van deze fantastische serie had ik al in huis, maar ik heb meteen de delen 5 en 6 aangeschaft. Deel 7, Koninkrijk van As komt (pas) volgend jaar april uit, maar het Engelstalige deel verschijnt dit jaar nog, dus â€¦.

Mocht je de serie Glazen Troon niet kennen en ben je, net als ik, dol op spannende, mysterieuze verhalen, met een vleugje magie, dan is dit de serie voor jou.
Lees wel de delen op volgorde, anders begrijp je er waarschijnlijk niets van.