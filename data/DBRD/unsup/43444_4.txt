Een goede cover voor een boek met een indrukwekkende inhoud.

De proloog is wit op zwart gedrukt. Het geeft goed het gevoel van onmacht en wanhoop weer van de hoofdpersoon Anna.
Het verhaal wordt afwisselend door twee personen verteld. Dat heel persoonlijke iets wat van je afgepakt wordt en waarvan je niet weet wat er mee gebeurd is. Dat maakte het een onheilspellend verhaal. Dat gevoel bleef ik gedurende het lezen houden, bijna tot het einde toe.
Wat ik heel bijzonder vind is dat er geen details worden prijsgegeven van de verkrachting. Dat is ook niet nodig omdat het zo ook al spannend genoeg is. Less is more in dit geval. Goed gedaan!

De auteur weet de spanning goed vast te houden, terwijl op zoek gegaan wordt naar de dader.
Het einde heeft me enorm verrast. Ik was totaal op het verkeerde been gezet.
Een echte aanrader. Een heel spannende young-adult.

Ik waardeer dit debuut op 4/5 sterren ****