Tessa Gray bereidt zich druk voor op de bruiloft, terwijl Wills zusje Cecily training krijgt op het Instituut. De bedreigingen van Mortmain houden niet op, en als Tessa ontvoerd wordt door hem, zetten Will en Jem alles op alles om haar te redden. Ondertussen wordt Jem zieker en zieker.

Dit was het dikste boek van de trilogie, en zodra ik het in mijn handen kreeg, kon ik niet meer stoppen met lezen. Het was spannend, en de nieuwe karakters waren geweldig. Vooral de band tussen Will en Jem kwam erg naar voren in dit boek. Het was een enorm goed boek, en heeft de vijf sterren die ik gegeven heb meer dan verdiend!