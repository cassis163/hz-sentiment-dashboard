Dit boek was weer topklasse. De verhalen van Carl Morck en zijn helpers Assad en Yrsa worden steeds beter. Verder blijft de humor, zeldzaam in thrillerland, alom aanwezig en geeft het boek meerwaarde. In dit boek wordt de jacht op een creep beschreven, die het niet zo heeft op religieus ingestelde families. De zaak gaat rollen zodra er een fles met een heel verontrustende boodschap wordt gevonden. Dankzij de chemie in het team van Carl komt men langzamerhand dichterbij. Alles wordt door JAO geloofwaardig opgediend en komt tot een zeer spannende finale. Voor de liefhebbers van kwaliteitsthrillers. Lezen dus!