Een boeiend varhaal over het leven van Auschwitz-overleeftster Dita
Dorachova. Het verhaal begint in Auschwitz maar geeft regelmatig
een terugkijk in het leven van Dita die in het vooroorlogse Praag
gelukkig was met haar ouders. Nadat Hitler aan de macht is gekomen
moet de familie Adler (Dita heet in het boek Dita Adlerova) steeds
meer privileges inleveren. De gele ster dragen is daar nog maar een
van de kleinste dingen. Op een gegeven moment verhuizen ze naar
TheresiÃ«nstadt en vandaar uit worden ze op een kwade dag op
transport gezet naar Auschwitz-Birkenau. De Duitsers hebben daar
een speciale kinderbarak opgezet om de geallieerden te kunnen
bewijzen dat het leven in het kamp nog zo slecht niet is. Dita
krijgt daar de verantwoording over een klein aantal boeken die zij
met haar leven verdedigt. De kennis uit de boeken houdt de leraren
en dus ook de kinderen op de been in Auschwitz. Van Auschwitz naar
Hamburg en van Hamburg naar Bergen-Belsen, Dita overleeft het
allemaal, haar ouders echter niet. Het verhaal is goed geschreven,
als lezer leef je mee met Dita en krijg je een ontnuchterende
inkijk in het leven in Auschwitz waar ook dr. Mengele rondloopt.
Het verhaal is ook een eerbetoon aan Freddy Hirsch die in de
kinderbarak veel kinderen zoveel mogelijk afleiding en uitzicht op
een beter leven heeft geboden. In het boek wordt Dita, ook al is
haar kindertijd haar ontnomen, op een prachtige manier volwassen:
strijdbaar en optimistisch. Ook in het leven na de oorlog zal ze
dat blijven.