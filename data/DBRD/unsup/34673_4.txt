In “Liefde van je leven” volgen wij Liesl en haar stiefdochter Rebecca. Liesl is heel erg teleurgesteld in de liefde en door het winnen van de loterij neemt zij het heft in eigen hand en gaat zij op reis om te bedenken wat zij nu eigenlijk wil in haar leven. Zij is, zoals zij dit zelf noemt, bonusmoeder van Rebecca die ook struggelt met de liefde. Schrijfster N.I. Monteny heeft een zeer toegankelijke schrijfstijl met heerlijke Vlaamse invloeden. In Italië leert Liesl de jonge Matteo kennen terwijl onderwijl Rebecca haar hart heeft verloren aan 2 jongemannen. Net als in haar eerdere boek “Weg van jou” wordt een flinke portie seks wordt niet geschuwd zonder dat het plat of ordinair wordt. Uiteindelijk blijkt het in “Liefde van je leven” allemaal te gaan om de druk van de omgeving, verwachtingen van het leven en daaruit voortvloeiende keuzes die je maakt… wederom een leuke frisse feelgood van Belgische bodem!