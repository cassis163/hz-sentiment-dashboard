Van dit boek heb ik echt genoten. Jammer dat het uit is! Ik hoop dat er een vervolg komt, want ik zou graag willen weten hoe het verder gaat met Ted, Tijn, Soraya en Sander. Waar gaat het verhaal over? Ted is net met haar twee dochtertjes weg bij haar man Emile. Had ze eerst een luxe leventje, moet ze nu genoegen nemen met een appartementje. Tot overmaat van ramp wil Emile geen alimentatie betalen. Na jaren geen baan te hebben gehad moet Ted snel werk zien te vinden. Dankzij haar vriendin Soraya kan zij aan de slag bij Sander die houten vloeren verkoopt. Maar om rond te kunnen komen besluit Ted om voor zichzelf te beginnen en gaat ze met haar broer Tijn en haar vriendin Soraya een flirtcursus geven. Maar niet alleen hun cursisten hebben hulp nodig in de liefde, ook Ted, haar broer, vriendin en haar baas kunnen wel wat hulp gebruiken.