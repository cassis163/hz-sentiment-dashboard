Ligt de toekomst van de mens in zijn verleden, of is het precies omgekeerd? Ring van eeuwigheid is metafysische roman waarin een aantal mysteries van de mensheid, zoals de UFO's, de Bermudadriehoek, het raadsel van de tijd, parallelle werelden, de missing link, spoorloze verdwijningen van mensen en dingen...een verrassende en aannemelijke verklaring krijgen.

Teruggaan naar het verleden en je ouders ontmoeten voor je zelf geboren werd...of terechtkomen op de plek waar schepen en vliegtuigen verdwenen binnen de Bermudadriehoek, en ontdekken dat daar nog mensen aanwezig zijn. Regis Lewmar maakt het mee! Hij is kernfysicus en werkt in het Europees Centrum voor nucleair onderzoek in Gen√®ve mee aan een experiment. Hierdoor ontstaat een 'Ring van Tijd'. Regis reist in de tijd en ontmoet mensen van allerlei pluimage. Dit alles blijft natuurlijk niet onopgemerkt voor pers, overheid en geheime diensten, met alle gevolgen vandien....

Een heel bijzonder boek, het zet je aan het denken over verschillende mysteries. Het zou eigenlijk allemaal wel eens kunnen mogelijk zijn. Alleen jammer van de laatste 100 bladzijden, die hadden veel korter gekund en doen toch wel een beetje afbreuk aan de zo geloofwaardig gemaakte stellingen. Op het laatst was het toch wel erg 'met het haar getrokken'. Daarom 4 sterren en geen 5.