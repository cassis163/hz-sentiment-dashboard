Ik vond het een mooi en bijzonder boek. Het verhaal heeft mij geraakt en blijft hangen. Het was naar mijn idee bijzonder vanwege de vorm en de manier waarop dit verhaal wordt weergegeven. Het was verrassend en vernieuwend. Het verhaal wordt verteld door een stand up comedian en de ik-persoon van het boek is een (door de cabaretier) uitgenodigde bezoeker. Hij moet de voorstelling bekijken en eventueel beoordelen.
Omdat de show van de stand up comedian volledig uit de hand loopt verlaat een groot deel van het publiek de zaal, omdat zij iets anders hadden verwacht, namelijk een leuke avond, lekker lachen. De titel van dit boek dekt naar mijn idee niet de lading, ik vind het een lelijke rare titel. Maar wat de titel aan de andere kant leuk maakt is dat het blijkbaar, net als de show in het boek, een verwachting wekt die niet wordt waargemaakt. Er zijn lezers die net als het publiek dat de zaal verlaat, het boek dicht klappen en het verhaal niet uitlezen. Maar ik was geboeid tot het einde, ondanks de slechte grappen. Dit mooie boek heeft niet voor niets 'The Man Booker prize' gewonnen.