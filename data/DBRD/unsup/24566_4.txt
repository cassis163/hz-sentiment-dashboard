Tanya Commandeur- De man die alles achterliet
(Oftewel de familiegeschiedenis van David en Johannes)

Het boek “De man die alles achterliet” vertelt over de familiegeschiedenis van David Buijser. In zijn kinderjaren woont hij met zijn ouders en 5 broertjes en zusjes in Rotterdam. Het is begin de 20e eeuw. Het leven is hard in die tijd. Het is eigenlijk lang en hard werken voor weinig. De vader van David houdt zijn baantjes niet lang vol. Hij is een echte praatjesmaker en getrouwd met Aaltje. Er gaan steeds meer verhalen de ronde dat Amerika de nieuwe wereld is. Veel mensen vertrekken daarom.
Mensen sparen hard voor een ticket. Ook de vader van David praat hierover. Hij laat zijn gezin achter alsd David 11 jaar is. Moeder kan vader Johannes ook niet langer verdragen. Ze vertelt de kinderen dat hij nooit meer naar zijn kinderen omkijkt, dus ze hebben het niet meer over vader.

Als David ouder wordt, werkzaam als barbier, ontdekt hij een geheim. Hij vindt een doos met brieven van zijn vader, diep weggestopt. Zijn nieuwsgierigheid is gewekt. Hij koopt een ticket en vertrekt om zijn vader te gaan zoeken en wil meer van hem te weten komen.
Eenmaal in Amerika blijkt het allemaal niet zo mooi als dat hij dacht. Zijn vader is daar met een nieuwe vrouw. In de jaren die volgen, komt de lezer meer te weten over David en zijn vader.
Johannes is de betovergrootvader van de auteur Tanya Commandeur (1969), zij schreef deze intrigerende historische roman over deze mooie familiegeschiedenis.

Tanya Commandeur heeft met dit verhaal een mooie historische roman neergezet. Het leest als een interessante familieroman en het beschrijft een aantal jaren uit het leven van David. Tijdens die jaren zoekt hij zijn vader op, maar neemt dan ook weer afstand om zijn eigen leven te leiden. Het verhaal wordt vertelt in duidelijk en mooie zinnen. Met soms wat verscholen humor, blijft het toch ook een luchtig verhaal en plezierig om te lezen. Doordat het een optelsom is van een aantal jaren, ( in chronologische volgorde wordt verteld wat David allemaal meemaakt tussen 1898 en 1934) mist het hier en daar wat diepgang. Maar het heeft zeker een goede opbouw naar het einde..die het hele boek weer goed maakt. Prachtig



De titel “De man die alles achterliet”, heeft betrekking op de vader van David. Het is Johannes Buijser die zomaar vertrekt. Maar later zegt vader tegen David: “Jij bent net als ik..jij liet ook iedereen zomaar achter”. David is het daar niet mee eens.

Bij het zien van de cover krijg je al een gevoel van het vroeger ..het doet iets ouderwets aan. Mensen zwaaien naar de overzijde. Zien ze elkaar snel nog? En waarom staan ze daar? Het is een mooie cover dat een gevoel oproept, dat zeker wordt waargemaakt door het boek.



Elementen die de schrijfster gebruikt:
De man die alles achterliet wordt verteld in de 3e persoon. Zo lezen we over David, zijn vader Johannes, zijn moeder, zijn broertjes en zusjes.
Het boek is eigenlijk te verdelen in 3 delen.

In deel 1: we lezen over de jeugd van David, in begin van de 20e eeuw. Zijn vader vertrekt. Zijn moeder praat lelijk over zijn vader, ze kunnen hem beter vergeten.
In deel 2, David doet een ontdekking en gaat op zoek naar zijn vader. Via een helse tocht op de boot, beroofd van zijn spullen komt hij toch aan in Amerika.
In deel 3: Nadat hij zijn vader heeft gevonden gaat de familiegeschiedenis verder. En lezen we over de woelige jaren die volgen.



De thema’s uit dit boek zijn:
Liefde: David voor zijn geliefde.
Verdriet: Als zijn vader vertrekt zonder groot afscheid en zonder uitleg.
Dood: Tijdens het leven van David moet hij een aantal mensen gaan missen.
Teleurstelling: De hereniging met zijn vader, loopt uit op een flinke teleurstelling.
De zoektocht naar het geluk: het vertrek naar Amerika, net als zo velen in die tijd.
Loslaten: David zoekt zijn vader en leert dat hij ook zijn eigen leven moet gaan leiden.
Familiebanden: ook al woon je nog zo ver, de familieband blijft altijd bestaan. In het begin, maar ook aan het einde van het boek. Ze blijven om elkaar geven.
Heel mooi!

De schrijfster:
Tanya Commandeur (Haarlem, 1969) studeerde Romaanse Talen en Culturen. Zij werkt als freelance (eind-)redacteur en vertaler voor diverse tijdschriften.

Het boek is met groot plezier gelezen: Het boek krijgt 4 sterren.
Het was prachtig om even mee te mogen kijken in de familiegeschiedenis van de schrijfster. Een aanrader.

Originaliteit: 5
Verhaallijn: 4
Spanning: 3,
plot/ Clou: 4
Einde: 4