Dutch Venture Publishing is onlangs opgericht door Jen Minkman en een aantal bloggers/recensenten maken nu deel uit van het street team om de boeken die gepubliceerd worden onder DVP te lezen en promoten.

Mijn eerste keuze viel op Verliefd en verloren, een romantische chicklit. Effe knopje omdraaien voor iemand die gewoon is van thrillers te lezen, maar een romantisch boek leek me ook wel eens leuk om tussendoor de spanning wat te laten zakken.

In Verliefd en verloren maken we kennis met Gemma, een jonge vrouw die net uit een relatie is. Tijdens een uitje maakt ze kennis met Julian, een jonge muzikant. Enige tijd later kan ze bijspringen als lerares in de plaatselijke school en blijkt Julian een leerling van haar te zijn. Hier beginnen natuurlijk de problemen want een leerkracht mag geen relatie hebben met een leerling.

Twee derden van het boek heb ik constant met een glimlach op mijn gezicht gelezen omwille van het speelse gedrag dat Gemma en Julian aan de dag legden en ging ik er van uit dat Verliefd en verloren echt wel een young-adult boek was dat de jeugd graag zal lezen omdat ze zichzelf hiermee kunnen vergelijken.

Ik heb echter mijn gedacht een beetje moeten bijstellen met de laatste hoofdstukken. Dan werd de relatie wat explicieter en dan had ik het na een aantal paginaâ€™s wel gehad.
Al met al toch een leuk tussendoor-boek dat zeker gesmaakt gaat worden bij het jonge publiek en de fans van romantische verhalen.

Lizzie van den Ham schrijft zeer vlot en leuk. Verliefd en verloren is de best verkochte e-bookserie van deze auteur.