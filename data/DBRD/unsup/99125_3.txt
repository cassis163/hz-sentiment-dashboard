René van de Meerakker heeft met Black-outs een heel aardig verhaal geproduceerd. De verwarring bij hoofdpersoon Isabel  heeft ze nu wel of niet haar man vermoord  de beroepsmatige interesse van gepensioneerd rechercheur Van der Aa en vooral de ongebreidelde vunzigheid van Jock Botersloot zijn kundig neergezet. Als rode draad loopt de geestelijke aftakeling van Isabel door het verhaal, terwijl haar aftakeling tegelijkertijd een gevolg is van gebeurtenissen die zij niet in de hand heeft. Kortom, met typisch Nederlandse bewoordingen en sober verwoord is Black-outs een waardig product van eigen bodem. Ik had graag wat meer geweten over de genoemde black-outs en voor mij had het de spanning verhoogd als Van de Meerakker iets meer van de gebeurtenissen in Nederland door de gebeurtenissen in Spanje had vervlochten. Nu komen eerstgenoemde wel erg laat in het verhaal aan de orde, en dus komt dat wel een beetje over als het konijn uit de hoed. Desalniettemin mag deze Rotterdammer van mij doorgaan met schrijven; ik ben er van overtuigd dat hij een vast eigen publiek zal kunnen veroveren.