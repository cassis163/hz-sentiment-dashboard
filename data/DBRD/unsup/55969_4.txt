!In deze review komen spoilers en mijn ongezouten meningen in voor!
Review 18#

De eerste keer dat ik over dit boek hoorde was van de booktuber Kayla (BooksandLala). Dus toen ik het boek vond in de kringloop wilde ik het een kans geven.

Het verhaal:
Stargirl is een roman over een meisje dat zo mysterieus is als haar naam en zo gek als haar troetelrat. Opeens is ze daar, op de Mica Area High School, met een ukele en gehuld in vreemde gewaden. Haar klasgenoten willen haar bespotten maar voelen zich allengs sterker tot haar aangetrokken. Tot ze dingen gaat doen die echt niemand begrijpt...
!Spoiler alert!
Een vreemd meisje, dat zich vreemd kleed en vreemd gedraagt. Ze doet je denken aan Luna Lovegood van Harry Potter. De rest van de school staat voor een raadsel. Ongeloof, geliefd, gemeden en gehaat. Het leek wel op een dystopiaschool. Ik kan me niet voorstellen dat een school zo naar kan zijn tegenover zo’n meisje (helaas gebeurd het dat er gepest wordt op scholen, soms weleens extreem. Zelf ben ik ook gepest op de basis- en middelbare school.)
Vind Stargirl lief. Ze zingt verjaardagliedjes, geeft Valentijns kaarten/beterschapskaarten, beurt mensen op, wilt dat iedereen gelukkig is enz.
Er zijn ook wat mooie quotes in dit boek:
’’Integendeel, ze is een van ons. Zonder twijfel. Ze is meer ons dan wij ons zijn. Ze is, denk ik, wie we echt zijn. Of waren.’’
’’Je komt meer over haar te weten door je eigen vragen dan door haar antwoorden. Hou haar maar lang genoeg in het oog. Op een dag zie je misschien iemand die je kent.’’
’’Ik ben de wereld en de wereld is mij.’’
’’Stermensen zijn zeldzaam. Als je er ooit 1 tegenkomt, heb je geluk.’’
En nog veel meer, het boek zit vol met mooie quotes/uitspraken/gedachtes.
Het leert je over bijzonderheid, apartheid, individualiteit, vriendschap en liefde. De grote boodschap voor mij was dat je jezelf moet zijn en voor niets of niemand moet veranderen.
Het einde van het boek kan je in mijn ogen op 2 manieren interpreteren. Een gesloten einde of een open einde (dat Stargirl en Leo elkaar misschien weer zien.)
Conclusie:
Mooi boek met een mooie boodschap.
Een goed boek voor kinderen/tieners om te lezen voor een vak of lijst.
Ik weet dat er een vervolg is Love, Stargirl, maar weet niet of ik dat boek ga lezen. Vind dat Stargirl een mooi einde heeft en wil het erbij laten (mocht ik hem ooit in de kringloopwinkel vinden dan neem ik hem uiteraard mee.)

Cheen