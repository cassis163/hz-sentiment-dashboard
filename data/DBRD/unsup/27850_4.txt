Snuff - Bronja Hoffschlag

De cover en korte inhoud van dit boek maakte me nieuwsgierig. Toen ik won, was ik dan ook blij dat ik het kon lezen. Ik lees zelden aan één stuk door, dat gaat ook moeilijk met 4 kleine kinderen in huis, maar dit heb ik in recordtempo uitgelezen. Met andere woorden, het leest heel vlot, het is spannend, en je wilt net als het hoofdpersonage meer te weten zien te komen.
Je hebt het hoofdverhaal, dat aangevuld wordt met flashbacks. Deze zorgen voor meer achtergrondinformatie en een mooie afwisseling.
Ongeveer halverwege kwam er een theorie in mijn hoofd, die grotendeels in de juiste richting bleek te zitten, maar werd toch nog verrast op het einde. Ondanks dat mijn voorspellingen uitkwamen, vond ik het boek heel spannend en wou steeds maar doorlezen. Bovendien zaten er humoristische twisten in verweven. Ik had wel graag nog een epiloog gehad, om te weten hoe het met Sixten Jings, de hoofdrolspeler, verder vergaat.
Ik wil meer lezen van deze auteur! Snuff krijgt een plaatsje bij mijn favoriete boeken!
Bedankt!