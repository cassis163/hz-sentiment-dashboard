Fulia is een jong meisje dat opgroeit in een dorp waar iedereen nogal depressief overkomt. Dit omdat ze geregeld een aanval van demonen (mirrax) over zich krijgen.
Door omstandigheden moet Fulia en haar moeder, gravin van Gander, vluchten. Dit met de hulp van een verbondsridder.
Fulia maakt de belofte om een verborgen fort terug te vinden dat iedereen beschouwd als een mythe en maakt hiervan een queste.

Monsters en demonen in een middeleeuwse setting, daarbij een kranige meid die het niet zo nauw neemt met de regeltjes die ze eigenlijk moet volgen maar er toch voor haar volk wil zijn.

De auteur, Joost Uitdehaag, had me juist op tijd nog een lexicon gemaild met de verklaring van alle "rare" woorden in het boek en dit maakte het geheel veel overzichtelijker om te lezen.
Dit kan je ook terugvinden op zijn website, dat toch het bekijken waard is.

Zeer leuk fantasyboek om te lezen, met heel wat avonturen en verwikkelingen. Soms wel wat veel informatie maar je voelt de passie waar de auteur zijn verhaal mee geschreven heeft. Zijn kennis over kastelen en kloosters worden mooi in het verhaal verweven.
De spanning in Fulia is duidelijk aanwezig en groot genoeg om uit te kijken naar het tweede deel. Dit dan gezegd van iemand die normaliter geen fantasyboeken leest.