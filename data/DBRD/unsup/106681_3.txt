Een moordenaar ontsnapt, acht jaar nadat hij al een eerdere poging gedaan had terwijl hij zogezegd de politie hielp bij het opsporen van de lijken van zijn slachtoffers, om de ouders rust te geven.
De personen die er acht jaar geleden bij waren zijn in gevaar want de man, Monk is een psychopaat en beresterk.
David Hunter was er ook bij. Het boek begint goed met weer forensische informatie, maar het zakt ineen, te zeemzoet, Beckett onwaardig. De auteur kan beter, heeft dat al bewezen. De verhaallijn was dunnetjes. Ik had zelf al snel door hoe het zat, is het omdat ik al zoveel thrillers gelezen heb dat ik er een neus voor heb of lagen er toch enkele aanwijzingen die te vroeg en te duidelijk waren?
Nipt geslaagd zou ik zeggen, twee sterren is te weinig, drie is te flatterend, iets er tussenin.
Deel een en twee van deze reeks heb ik nog niet gelezen, ik hoop dat die terug beter zijn dan dit.