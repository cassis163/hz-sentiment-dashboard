Scarlet is het tweede deel van de lunar Chronicles. Net als het eerste deel is ook dit deel gebaseerd op een sprookje in dit geval Roodkapje
Scarlet is een Frans meisje dat bij haar grootmoeder woont. Op een dag verdwijnt haar grootmoeder plotseling en de politie behandelt dit niet als een vermissing en sluit de zaak. Scarlet is het daar niet mee eens en gaat zelf op onderzoek uit samen met een vechtersbaas met de naam Wolf. Maar kun je wolven wel vertrouwen?

Naast deze hoofdverhaallijn loopt ook de verhaallijn van Cinder door waarbij langzaam duidelijk wordt wat Cinder en Scarlet en hun familie met elkaar te maken hebben en hoe graag de Lunars Cinder willen vinden.

Dit verhaal is spannender dan Cinder omdat het een aantal minder voor de hand liggende plotwendingen heeft. De wereld waarin Cinder en Scarlet leven wordt steeds meer uitgebouwd en je wordt vertrouwder met de vertelstijl van Meyer. Waar Roodkapje en Assepoester zeer bekend en daardoor bijna saai zijn is dit bij dit nieuwe samengestelde sprookje geenszins het geval. Aan het eind van het boek wil je heel graag doorlezen in het nieuwe boek. Gelukkig kan dit nu eindelijk Cress (gebaseerd op Rapunzel) is in maart 2017 verschenen bij blossom books

Het blijft immers raar dat in 2013 alleen de eerste twee delen door uitgeverij edge zijn uitgegeven en dat daarbij op flaptekst van Scarlet zelfs een storende fout is gemaakt. De laatste zin van de tekst luid "samen moeten ze alles op alles zetten om uit handen te blijven van de geslepen Lunar koningin Selena (Het is koningin Levana)