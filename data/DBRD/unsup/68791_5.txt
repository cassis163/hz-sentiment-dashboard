In dit boek van Dummie de Mummie koopt Dummie een oude trommel. Vanaf het eerste moment dat Dummie op zijn trommel speelt, lijkt het of Dummie alleen nog maar geluk heeft. Maar dan raakt hij de geluksamuletten van zijn trommel kwijt…
Dit boek is heel leuk, spannend – zo spannend dat ik niet kon stoppen met lezen - en soms verdrietig. Tosca Menten gebruikt hele grappige woorden. Er komen hele gekke situaties voor, waar ik erg vaak de slappe lach om heb gehad. Maar soms was het ook heel spannend, als de trommel zijn geluk lijkt te verliezen bijvoorbeeld. Af en toe moest ik ook bijna huilen. Toen juf Seyenne in het ziekenhuis kwam. En toen Goos verdriet had om zijn overleden moeder.