Deze grafische stripadaptatie van Het Achterhuis is zo ontzettend goed gedaan! Voor mij kwamen Anne en de andere bewoners van Het Achterhuis werkelijk tot leven. Anne is zo juist getroffen met die twinkel in haar ogen, dat ondeugend glimlachje, die opspringende haren. Vaak zijn er ook heel geestige tekeningen, zoals bijvoorbeeld wanneer Anne fantaseert over hoe de verschillende haarstijlen van filmsterren haar zouden staan of welke kleren ze zou kopen voor honderd gulden. Die fantasietjes worden dan op een hele bladzijde geillustreerd weergegeven, de jurken, de schoenen, de kapsels van Greta Garbo en Bette Davies. Na gelang de onderduik langer voortduurt, worden haar ontboezingen meer hartverscheurend. Vooral de passages waarin zij mijmert over de toekomst breken je hart. Zo'n intelligent en sprankelend meisje. Ik vond dat Anne meer tot leven komt in dit stripboek dan in de verschillende film- of toneelversies, die ik door de tijden gezien heb. Heel indrukwekkend en ontroerend!