De Cock en Vledder krijgen te maken met twee moorden en een bijna gelukte zelfmoord. De moorden lijken met elkaar verweven en De Cock gaat met zijn jongere collega Vledder op onderzoek uit.
De eerste moord is die op de werkloze en alcoholverslaafde journalist Gerrit Koedooder. De tweede moord is die op de populaire voorman Frits Zoomers van een Amsterdamse volkspartij.
De tweede moord wordt De Cock uit handen genomen door de DLR (dienst landelijke recherche) omdat het hier weleens kon gaan om een politieke moord.
De Cock laat zich echter niet zomaar van de zaak halen en probeert koste wat het kost achter de ware toedracht van de moorden te komen.

Dit was het eerste boek van Baantjer dat ik gelezen heb en ik moet zeggen dat het me goed bevalt als tussendoor-boek. Het is deel 75 in de populaire Baantjer reeks. Piet RÃ¶mer vertolkte jarenlang de rol van De Cock, die met zijn collega's vanuit het bureau in de Warmoesstraat de zaken oplost.
Het is vlot en gemakkelijk geschreven en het voelde voor mij of ik naar de serie op tv zat te kijken. Doordat ik de serie gevolgd heb kon ik me een goed beeld vormen van de personages. Echter voor de mensen die de andere boeken en de tv-serie niet kennen worden de personages niet erg goed uitgediept en blijven ze wat oppervlakkig.
Ik werd meerdere keren op het verkeerde been gezet over de toedracht van het verhaal.
De uiteindelijk ontknoping was verrassend.
Een aanrader, en zeker niet alleen voor de fans van De Cock en Vledder.