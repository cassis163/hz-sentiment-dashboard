In 2006 heb ik deze roman gelezen, maar die inhoud staat me nog
goed bij. Dat is bijzonder, meestal moet ik na een paar jaar nog
eens herlezen om te weten waar het verhaal om draaide. Niet
bij ' Knielen op een bed violen'  van Jan
Siebelink. Een vader die aan godsdienstwaanzin lijdt en daarin zijn
gezin en zijn bedrijf ten gronde richt. Boeiend van de eerste tot
de laatste pagina, en dat 446 pagina's. Het heeft mij tot een
absolute Siebelinkfan gemaakt. Vanaf dat moment wilde ik ieder
nieuw boek van hem hebben. Geweldig.