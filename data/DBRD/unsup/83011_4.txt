Verdorven van Ellen G. is haar derde politiethriller met Wolfgang als hoofdpersoon. Alhoewel ik de vorige twee boeken niet gelezen heb, ervaar ik dit niet als een gemis. Je wordt voldoende op de hoogte gebracht van zijn verleden. Hij is een ex-hoofdcommissaris van Berlijn en wordt ingeschakeld door zijn oud werkgever om een gruwelijke moordzaak op te lossen die gepleegd wordt door een seriemoordenaar. Het spoor leidt in eerste instantie naar Lissabon. Na enig speurwerk verricht te hebben, keert Wolfgang weer terug naar Berlijn. Beide steden worden gedetailleerd beschreven door Ellen, ook zit voorin het boek plattegronden die je helpen om het gebied nog duidelijker voor je te zien. Wolfgang heeft als priv√© detective nog een zaak om op te lossen, namelijk het vinden van de dakloze Jan. De twee verhaallijnen komen bij elkaar en er blijken een link te hebben met elkaar. De plot is zeer goed bedacht en beschreven. Het verhaal boeide me vanaf bladzijde 1 en heeft me niet meer losgelaten. Af en toe baalde ik flink als er andere verplichtingen waren, en ik dus niet meer verder kon lezen. (Kerst.) Dat het verhaal zich afspeelt rond de Kersttijd vond ik extra leuk nu we ook in deze tijd zitten. De schrijfstijl is in heerlijke begrijpelijk taal en leest daardoor erg lekker. Het is geen typisch Nederlandse thriller omdat het zich in het buitenland afspeelt. Ik ben zeer tevreden over het verhaal en vind dat Ellen G. de sfeer van o.a. Berlijn perfect neergezet heeft. Ellen G. verdient een plaats naast andere Nederlandse thrillerschrijfsters!