Wanneer je "De Dode Kamer" net zo hebt verslonden als dat ik dat deed, dan MOET je dit vervolg daarop gewoon lezen!! (Heb je het eerste deel nog niet gelezen, ga dat dan vooral doen wanneer je van psychologische thrillers houdt, laat je niet afschrikken door het aantal pagina's, deze trilogie is echt de moeite waard!!!) Ondanks dat het lang geleden is dat ik het eerste deel heb gelezen werd ik zonder enige moeite weer het verhaal in gesleurd om het boek vervolgens niet meer weg te willen leggen. Het verhaal van Misha en Lennart blijft fascineren en zodra je dit boek uit hebt kijk je uit naar het slot deel, in de stiekeme hoop dat hij gewoon nog twee keer zo dik zal worden... (hoewel het boek dan helemaal niet meer vast te houden is)

Het boek is onderverdeeld in verschillende delen, elk geschreven vanuit het oogpunt van een ander personage, dit heeft tot gevolg dat je bepaalde gebeurtenissen een aantal keer meemaakt vanuit een andere invalshoek. Hoewel je regelmatig heen en weer gaat in de tijd (bij elk stukje staat bovenaan de datum waarop het zich afspeelt) en je ook zo nu en dan echt even terug kijkt om te zien waar je nu bent ten opzichte van het vorige stuk wordt dit op geen moment echt hinderlijk.
In dit boek worden verschillende nieuwe personages ge√Øntroduceerd die op een mooie manier in het verhaal worden opgenomen en waarvan lijkt alsof ze er altijd al bij hebben gehoord.

Een echte aanrader, dit tweede deel van de Project X trilogie!