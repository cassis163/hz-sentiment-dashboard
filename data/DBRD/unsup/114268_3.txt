'Nu drink ik nooit meer.
Wie deze zin niet kent en herkent heeft nog nooit gedronken.'

Een korte verhalenbundel van Peter van Straaten die werkte als politiek tekenaar en schrijver. Hij overleed in december 2016, nadat hij enkele weken daarvoor voor de vijfde maal de Inktspotprijs voor de beste politieke tekening van het jaar had gekregen. Het boekje is uitgegeven in de Literaire Juweeltjes Reeks.

In de Literaire Juweeltjes Reeks verschijnt elke maand een nieuw boekje met een goed toegankelijke tekst van een bekende schrijver in een mooi vormgegeven boekje met een harde kaft en een mooie cover. Achteraan zit in elk boekje ook een kortingsbon waarmee een boek van dezelfde schrijver kan worden gekocht in de boekhandel.

De boekjes zijn bedoeld om mensen en vooral jonge mensen op een prettige manier duidelijk te maken dat lezen van literatuur heel aangenaam kan zijn en tegelijkertijd onze kijk op de wereld een beetje kan veranderen. Zo wordt geprobeerd van niet-lezers lezers te maken en van weinig-lezers veel-lezers en graag-lezers.

De cover trok mijn aandacht: een wat krasserige manier van tekenen in zwart-wit met een heel spaarzaam gebruik van kleuren. Een groene plant in de linkerhoek onderaan en helderrood in de wijnglazen. "Lieverd, bestel ook maar wat water" staat er onderaan. Het is duidelijk de bezorgde vrouw die dit zegt tegen haar echtgenoot. Waarover is ze bezorgd? De alcoholconsumptie van haar tafelgenoot.

Een boekje over drank dus, het misbruik van drank. Het bevat zes korte verhalen waarin de drank centraal staat.

Het eerste en langste verhaal gaat over Agnes, een slordige en drankzuchtige bijstandsmoeder met een opgroeiende zoon. Peter van Straaten creÃ«erde dit personage in 1984 en het is na al die jaren nog steeds herkenbaar.

Het Agnes-verhaal in dit boekje is het eerste in wat een lange reeks zou worden over Agnes.
Het verscheen voor het eerst in het Parool in 1984 en werd later voortgezet in Vrij Nederland tot 2000.

De verhalen over Agnes werden al heel snel populair. Het eerste Agnes-boek verscheen dan ook.

In het boekje werden nog vijf korte verhalen opgenomen uit de bundel Drank! die eerder verschenen waren in verschillende weekbladen.

Een leuk, herkenbaar boekje over drank, drankgebruik en -misbruik.

Lees, ril en huiver.

Bron: https://www.bol.com/nl/p/nooit-meer/9200000010292888/, geraadpleegd op 8/02/2019