Kind 44 is zonder enige twijfel een goed boek. Dit wordt van veel boeken gezegd, maar bij dit boek is het ook waar. Het verhaal speelt in de Sovjet-Unie in 1953, in de tijd van Stalin. Een tijd waarin armoe en honger heerste, niemand iemand vertrouwde en er een enorme staatsterreur heerste. Als je verdacht werd, werd je opgepakt en met stellige zekerheid veroordeeld. Er was geen ontsnappen aan. In dit milieu onderzoekt Leo een reeks van 44 moorden op kinderen, die allen op dezelfde manier zijn vermoord. Hij wordt tegengewerkt want in het stalinistische Rusland wordt niets als misdaad beschouwt. Zelfs moorden worden in de doofpot gestopt. Leo en zijn vrouw Raisa houden vol en na een reeks avonturen en onverwachte wendingen vinden ze de dader. De plot is erg verrassend en fantastisch goed geschreven. Er komt geen zwakke zin in het verhaal voor. Echt een boek waarin je blijft doorlezen. Ik kijk er zeer tevreden op terug. Vijf sterren.