Wat heb ik intens van dit boek genoten! Het verhaal neemt ons direct mee naar de twee knorrige broers Pierre en Louis, die samen in een boerderij wonen en een heel primitief leven lijden.
Allebei zijn het oude verstokte vrijgezellen van over de tachtig jaar. Vooral Louis heeft het niet op vrouwen en vind ze storend vanwege het tonen van emoties...Ze hebben hun eigen bedrijfje met het melken van de koeien, het bezig zijn met de geiten en het maken van kaas. "sMorgens kneden ze hun deeg voor eigengemaakt brood en zo lijken ze tevreden met hun sobere leven, totdat er een neef zich aandiend en bij hun op de boerderij komt wonen. De neef ( Luc ) komt de beide ooms helpen en hij brengt nogal onrust met zich mee met zijn 'moderne ideeÃ«n' om de badkamer te gaan verbouwen.
Intussentijd strandt er een auto met pech vlakbij de boerderij met als inzittenden een moeder en haar 16 jarige dochter. Zij vragen om hulp en mogen er dan overnachten, zodat Luc de volgende dag kan bekijken wat er met de auto aan de hand is....terwijl de beide broers niet zo heel erg blij zijn met deze situatie! Uiteindelijk wordt de logeerpartij een hele lange periode, omdat de onderdelen van de auto niet gemakkelijk te krijgen zijn. Dan ontdekken de mannen dat Andrea met haar dochter Eliane op de vlucht zijn. Voor wie zijn ze op de vlucht? Welke geheimen dragen zij met hun mee?
Het verhaal neemt je dan in een stroomversnelling mee en geleidelijk aan kom je achter de antwoorden. Ik vond het geen thriller, maar ook meer een familiedrama. Het boek leest heel gemakkelijk en is boeiend genoeg om tot aan de laatste bladzijde je aandacht vast te houden.