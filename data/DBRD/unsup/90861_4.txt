Nadine en Derek beheren samen een centrum voor mensen 'die aan hun gezondheid willen werken', maw een afvalinstituut. Ze bieden de gasten discretie en een op het oog verantwoorde manier van afvallen en worden omringt door luxe en aandacht.
Als Derek naar IJsland vertrekt om over hun instituut te vertellen op een congres beginnen er barstjes te komen in hun zo ideale leven en werk. Nadine moet oplossingen vinden voor problemen die op haar pad komen; ze houdt met moeite alle ballen in de lucht. Niet alleen de issues waar ze mee te kampen heeft geven haar stress, maar ook het vooruitzicht van het vertellen van dit alles aan Derek maken haar ongerust. Tot nu toe is Derek het toonbeeld van correctheid en perfectie, maar daar blijkt na IJsland ook niet alles van waar te zijn. Kortom, niets is wat het lijkt.
Het boek leest lekker weg en ik vond het moeilijk weg te leggen soms. De schrijfstijl zorgt ervoor dat je direct in het verhaal zit en dat je - visueel - goed in je hoofd hebt hoe de situatie eruitziet.
Het enige nadeel van de vaart van het boek is het minder stilstaan bij mooie taal, want dat kan Renate Dorrestein ook goed, dingen om- en beschrijven.
Kortom, een fijn boek!