Het tweede boek dat ik lees van Henning Mankell, na De terugkeer van de Dansleraar. Opvallend vond ik de overeenkomsten tussen deze twee boeken. In beide boeken wordt een moord gepleegd. Een ver familielid of kennis besluit naar het noorden van Zweden te trekken en beiden besluiten een eigen onderzoekje te starten naar de ware toedracht van de moord. Het toppunt vond ik echter dat er in beide gevallen een historisch gedachtegoed in het spel is. In De terugkeer van de dansleraar is dat het nazi-gedachtegoed, in de Chinees is dat de leer van Mao Zedong.

Verder was het boek goed geschreven, hoewel het op sommige momenten wel even doorbijten was. Vooral de passages waarin het gedachtegoed van Mao Zedong wordt beschreven zijn ellenlang. Interesse voor geschiedenis is dus zeker aan te raden bij het lezen van dit boek. Ook de afloop was nogal voorspelbaar, en de link tussen de dader en de slachtoffers te ver gezocht. Kortom, een tegenvaller.