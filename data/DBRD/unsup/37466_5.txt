8 maart 2016

Richard met vrouw en dochtertje in de Amerikaanse woestijn. We vallen midden in het verhaal, waarbij ze op weg naar Clarksonville in een onverklaarbare file terecht komen. Er overkomt ze in korte tijd van alles, explosies en blikseminslagen zorgen ervoor dat de radio en accu het onder meer niet meer doen. Al spoedig blijken er veel gevaren op de loer te liggen, zowel in de vorm van natuurverschijnselen, onduidelijke lotgenoten en zelfs onaardse wezens. Wie kunnen ze vertrouwen en welke kant moeten ze op?
Moet ik nog meer vertellen, of wil je het boek al als een razende gaan lezen, net als ik?
De afloop is totaal niet wat je verwacht, en doet verlangen naar een volgend boek van deze schrijver Terrence Lauerhohn. De personages zijn goed uitgewerkt, maar het is wel geschreven vanuit het perspectief van Richard, bij wie het verleden op een bizarre manier weer boven komt.....

Esther van Rees