Geniaal Geheim is het eerste boek wat ik heb gelezen van Baldacci. Ik had goede verhalen gehoord over Baldacci en begon dan ook met goede moed aan het boek. Prettige schrijfstijl en het boek was gemakkelijk te lezen. De personages van Sean, Michellen Viggie en zelfs Horatio werden goed en realistische beschreven. Het verhaal begon ook heel sterk en ik dacht wauw het is niet gelogen. Toen Michelle in het psychiatrisch ziekenhuis kwam, viel het verhaal een beetje stil. Pas toen Michelle, Sean achterna ging werd het weer spannend. Het verhaal boeide me tot het eind. Ergens midden in het verhaal probeerde ik even de uitleg van de ontwikkelde techniek te begrijpen, maar dat heb ik maar snel losgelaten. Ik bleef hier te lang hangen omdat ik het persé wilde begrijpen, wat niet lukte.
Dit boek van Baldacci smaakt naar meer. Ik ben wel héél benieuwd naar andere verhalen van Baldacci en zal er ook zeker meer gaan lezen!
Toch wel een aanrader.