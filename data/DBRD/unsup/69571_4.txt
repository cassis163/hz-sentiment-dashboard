Soepel en kleurrijk ontvouwt zich het verhaal van tachtigjarige eigenaar van een Indische toko, Hardy Hardy. Een aimabele man, opgeruimd en goedgemutst, altijd verzorgd en netjes gekleed, altijd in de weer met het maken van lekkerste gerechten. In gezelschap van zijn beste vrienden luistert hij vaak naar zijn verzameling van opgenomen levensverhalen van zijn klanten en naar zijn geliefde Hawaiaans muziek. Ooit vormde Hardy Hardy samen met zijn vrienden de legendarische band Honolulu Kings, en hij heeft een groot verlangen om nog eens samen op te treden. Hardy houdt zielsveel van zijn dementerende vrouw Christine die opgenomen is in een verpleeghuis, door Hardy in zijn onvermogen de situatie te accepteren steevast aangeduid als “hotel”. Ongelooflijk mooi wordt het verwarring in het hoofd van Christina beschreven, het begin van de dementie:
“ “Ik”en “Denk” zweefden door haar hoofd als de vierkante kaartjes van een memospel. Ik was een stripfiguurtje, een meisje met blonde staartjes, bijeengebonden met rode strikken. Denk was een praatwolk boven het hoofd van het stripfiguurtje. Maar het praatwolkje was angstaanjagend leeg. Ze deed haar best de bijbehorende kaartjes te vinden, maar alle afbeeldingen lagen door elkaar. Het was een puinhoop, ze kon er geen wijs meer uit worden.”
Hardy haat de Japanners wegens traumatische ervaringen in de oorlog, de verhalen uit de “jappenkampen” en nog iets anders, een gruwelijk, jaren lang verzwegen geheim. De komst van een Japans restaurant tegenover zijn toko vormt een katalysator die onvoorziene reacties veroorzaakt en lang verzwegen geheimen zal onthullen.
Tijdens een toelatingstoespraak in de loge van vrijmetselarij besluit Hardy zijn verleden openbaar te maken voor zijn broeders vrijmetselaars. Hiermee stelt hij echter het vrijmetselaars gemeenschap voor een groot dilemma. “Wij bouwen bruggen van broederliefde, de ultieme vorm van saamhorigheid,”zeggen de vrijmetselaars in hun wervingsbrochure. Nou, dat zullen ze moeten bewijzen. Dit deel van de roman is gebaseerd op historisch correct gebeuren, een waar gebeurd verhaal over een Nederlandse loge van vrijmetselaars en de manier waarop deze omging met een dergelijk dilemma. Het verdere verloop van de roman, hoe schokkend en ontroerend het ook mag zijn, haalt het historisch gegeven enigszins onderuit, maar voegt een onmetelijk menselijk en diep ontroerend factor toe.
De personages in Honolulu King zijn allemaal min of meer beschadigd door hun verleden en door het leven zelf. Met een fijne en elegante pen schetst Anne-Gine Goemans de ingewikkelde psychologische motivatie van hun handelingen, de angsten, vertwijfeling en liefde. En ook het naderende einde van menselijk leven vervuld van juiste en verkeerde keuzes.
Honolulu King is een roman die de lezer bijblijft , die men in het hart sluit om er met plezier vaak aan terug te denken.