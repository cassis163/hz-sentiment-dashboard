Mijn eerste kennismaking met de schrijfsels van Bavo Dhooghe, en misschien meteen mijn laatste? Het verhaal leest heel vlot, net zoals pakweg Aspe, al schrijft Dhooghe met iets meer flair en met meer grappige, cynische bemerkingen. Maar het verhaal pakte mij niet echt. Ik kon dit boek (ook al is het nauwelijks meer dan 200 paginaÂ’s dik) perfect enige tijd aan de kant leggen, iets wat me met een echt goed boek niet lukt. De locaties in Gent worden vaak uitvoerig beschreven, tot de straten toe waarlangs Pat Somers wandelt, iets wat voor Gentenaren ongetwijfeld een meerwaarde heeft, maar voor mij dus niet. Toch heb ik me zeker ook niet verveeld bij het lezen van Smak. Een leuk boekje voor op vakantie, niet meer maar ook niet minder.