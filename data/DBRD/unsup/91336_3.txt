Soms lees ik om heerlijk te verdwijnen in een verhaal, soms om te leren over andere werelden, en soms om de kunst van het schrijven te leren waarderen. Dit boek is voor mij meer 'kunst' dan 'vermaak'; je moet er van houden.

Van dit boek had ik geen idee wat het me zou brengen, omdat ik er zonder kennis over het verhaal of de schrijver in ging. Er in verdwijnen is niet gelukt tot aan de laatste paar pagina's (waar ik opeens wel aan de lippen van de schrijver hing om te weten hoe het afloopt). Wel is het een interessante 'studie' naar de belevingswerelden van verschillende personen - van buiten vaak ondoorgrondelijk, van binnen soms net zo. De schrijfstijl sluit ook niet helemaal aan bij mijn 'denkstijl', wat ervoor zorgde dat ik echt mijn best moest blijven doen om te blijven lezen. Maar dat deed ik graag, want ik was benieuwd naar het verdere verloop van het verhaal, mogelijke ontwikkeling van de karakters, en naar de ontknoping.

Al met al is dit boek voor mij dus meer 'kunst' dan 'vermaak', waar ik best een beetje mijn best voor heb moeten doen, maar ook ontzettend veel waardering voor heb! Kunst kun je mooi vinden of niet. EÃ©n van mijn favoriete werken zal dit niet worden; een kwestie van smaak.