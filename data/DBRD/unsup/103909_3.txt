"Ze kunnen me uit mijn ambt zetten wanneer ze willen. Het hoeft geen misdaad te zijn." In dit boek zit natuurlijk in een stuk Clinton verstopt. De vraag is waar. Op de eerste pagina’s moet Duncan zich al verantwoorden voor een stel congresleden die hem het liefst bij de kuif willen pakken en het Witte Huis uitsleuren. Net als Clinton in 1998 over zijn leugen onder ede over de scheve relatie met Monica Lewinsky waarvoor hij zich na 20 jaar nog steeds niet wil excuseren.
Al die politieke manoeuvres , terwijl zowel Duncan als Clinton wel wat beters te doen hebben. Clinton probeerde oorlogen in het Midden-Oosten te bezweren terwijl Republikeinse congresleden, terwijl de fictieve Duncan Amerika moet redden te maken van een niet-moslimterrorist met een duivels plan, die weer wel uit Turkije komt.

Het heeft iets te maken met een computervirus, met een klassiekluisterende huurmoordenares en met verraad. Vooral veel verraad. Van Saoedische prinsen, van geldbeluste hackers en van een vertrouwelinge in overheidsdienst. Dat zou je ook weer kunnen duiden: Linda Tripp, een contactpersoon van het Pentagon, bracht Clinton in de problemen door telefoongesprekken op te nemen die de verliefde stagiaire met haar had over wat ze allemaal voor spannends beleefde met de president en die vervolgens bekend te maken.

Kenners zeggen dat dit boek aan diepgang en emotie heeft gewonnen door de bijdrage van Clinton. De altijd vileine New Yorker, die het sowieso niet heeft op de aan pulp grenzende massaproducent Patterson (160 boeken), heeft het bij monde van Andrew Lane over Clinton, who can write and Patterson, who can’t.

Eigenlijk wordt het aan het eind pas echt interessant. In een totale stijlbreuk na 150 ultrakorte, hijgerige hoofdstukjes lezen we daar de speech die president Duncan geeft als hij zojuist de natie heeft gered van de samenspannende Arabische renegaten en hun diverse handlangers. ‘My fellow Americans…’ Sommigen zien er een oproep in aan konming van het individualisme en de negativiteit Donald Trump: ‘als we allemaal ’s aan de slag gingen morgen met het idee wie ik kan helpen en kunnen hoe we dat doen?’

In zijn soort een interessant boek. Je moet wel van actiethrillers houden om het te waarderen denk ik.