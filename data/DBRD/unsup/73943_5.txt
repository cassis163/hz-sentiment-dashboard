Allereerst, het boek ziet er echt prachtig uit. De kaft trekt je aan doordat hij mysterieus is, maar ook aan de binnenkant in kleur doorgetrokken wordt. Het is ook niet te zwaar. De schrijfster heeft het verhaal compact en niet al te langdradig gemaakt waardoor het boek prettig in de hand ligt. Ook als je, zoals ik, een echte “lezer voor het slapen gaan” bent, is het een heel fijn en spannend boek om vast te houden.

In de eerste hoofdstukken doet het verhaal je denken aan een bekende Oostenrijkse zaak uit 2005. De hoofdpersoon uit het verhaal, getrouwd en moeder van 2 kinderen blijkt een zeer traumatische jeugd te hebben gehad. Zo is haar moeder op 14 jarige leeftijd ontvoerd en is zij de dochter van het slachtoffer en is de ontvoerder haar vader.

Het boek geeft je allereerst een goede inkijk in het leven van het slachtoffer voordat ze samen met haar moeder terugkeert in de maatschappij. Daarnaast loopt een verhaallijn in het hede , waarbij de vader ontsnapt is uit de gevangenis en zij ervan overtuigd is dat justitie haar vader nooit gaat pakken omdat hij zowel een spoor voor justitie alsook voor haar een spoor uitgezet heeft. Het is zijn bedoeling en verwachting dat zij hem gaat vinden. Af en toe was het frustrerend dat als je van het heden naar het verleden ging of andersom omdat het dan zo spannend was.

Het kat en muis spelletje tussen vader en dochter, maar ook het beklemmende verhaal van haar jeugd maakt dit boek een spannende thriller. Vooral het beeld van het jonge meisje dat haar vader afgrijselijke dingen ziet doen, die haar afgrijselijke dingen leert en laat doen en dat haar opvoeding in het moeras als gewoonste zaak van de wereld ziet, is bizar. Beelden van een vijf jarig meisje dat als vijfjarige een mes cadeau krijgt en het doden van beesten op zeer jonge leeftijd gewoon vind, hebben mij de rillingen gegeven.
Maar bovenal het verhaal van een jong meisje wat houdt van haar vader, ongeacht wat hij doet.

Na het lezen van het boek, ben je niet in staat meteen door te gaan met een volgend boek. Je moet het echt even laten bezinken. Dit boek is echt een aanrader, zeker als je een beeldlezer bent zoals ik. De schrijfster is in staat het verhaal zo te schrijven dat je het plaatje helder voor je ziet. Heel af en toe was een bepaalde alinea ietwat langdradig, maar dat was dusdanig korstondig dat het niet ergerlijk was.

Een top boek! Ik ben nu erg benieuwd naar de overige boeken van deze schrijfster. #hebbanbuzz