Ik moet mijn voorgangers volledig gelijk geven: het is een verbluffend boek. Het is zonder meer een van de beste boeken die ik ooit gelezen heb. Aanvankelijk vreesde ik dat het een beetje langdradig zou zijn,maar niets daarvan. De informatie waarmee je -letterlijk- overgoten wordt is geen moment saai. De schrijver neemt je mee door de koude oorlog in het gezelschap van enkele intrigerende personages met elk hun verhaal. Die verhalen zijn dan op de een of andere manier met elkaar verweven tot een subliem geheel, aangevuld met fantastische Alice in Wonderland citaten. Je begrijpt iedereen en tegelijk niemand. Dat maakt het zo fascinerend. Ik heb er enorm veel uit geleerd. Niet alleen over de koude oorlog (ik wist alleen wat ik tot nu toe op school heb geleerd - en dat is niet echt veel, en wat mijn ouders mij verteld hebben- dat is al wat meer), maar op alle vlakken. De karakters zijn zo uitgewerkt dat je je er echt mee verbonden voelt. Eerlijk, om Leo zijn er wel enkele traantjes vergoten of die traantjes stonden op het punt uit mijn oogjes te ontsnappen...

Ik weet niet of het aan mij ligt, maar het lijkt of het boek overloopt van melancholie. Niet dat het helemaal zwartgallig is, maar 'hoopvol' is nu ook niet echt het woord. En d√†t maakt het net zo goed. Niemand is goed, niemand is slecht... Of is iedereen slecht? Of goed?

Neen, ik wil iedereen, maar dan ook iedereen, aanraden meteen naar de bibliotheek te lopen, De machtsfabriek te ontlenen en vanavond nog te beginnen. Wel beste mensen - geloof me - er is u een leuke periode verzekerd!