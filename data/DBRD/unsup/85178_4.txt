Na 3 seconden nu 3 minuten die heel belangrijk zijn in het boek.
Hoog in de top van veiligheidsdiensten worden belangrijke beslissingen genomen die voor de persoon waarover het gaat van levensbelang zijn, maar die voor die diensten enkel dienen als opstapje naar een hogere functie omdat men daar nu eenmaal over lijken gaat voor eigenbelang.
Zo gaat het in dit boek. Piet Hoffmann is een ex-crimineel (of nog altijd een cimineel) die van Zweden naar Colombia is verhuist met gezin en kinderen. Het hele gezin heeft andere namen gekregen en Piet werkt als persoonlijk beveiliger van een belangrijke drugsbaron. Eigenlijk is hij een infiltrant van de CIA. Nadat een belangrijk congresman ontvoerd wordt door de bende van de drugsbaron, versterkt Amerika de War on Drugs en komt Piet samen met de drugbaron op een dodenlijst te staan. Vraag is hoe en of hij er nog vanaf geraakt.
Spannend want het lijkt er soms op dat Piet gedoemd is om te sterven, om nog maar te zwijgen wat er met zijn gezin kan gebeuren. Komt hij er zonder kleerscheuren vanaf en hoe gaat hij dat klaarspelen. Alleen of met hulp want is er eigenlijk nog wel iemand te vertrouwen?