Elisabeth Jane Howard beschrijft het leven van een familie eind jaren 30, voor de Tweede Wereldoorlog uitbreekt. Je ziet een familie die van jong tot oud elk op hun eigen manier omgaat met de dreiging van de oorlog die langzaam aan de oppervlakte komt.

Het is een ouderwets grote familie, wat ook veel gezelligheid met zich meebrengt. Problemen die ook in onze tijd spelen worden daar uitgebreid beschreven, zoals ontrouw en ongelukkig of onzeker zijn. Psychologisch gezien ook heel interessant. De familie blijft hecht en werkt samen in zo'n moeilijke tijd, dat vind ik mooi.

Het is geen verhaal dat makkelijk leest want er zijn heel veel personen om te onthouden en soms is het verhaal langdradig. Toch nodigt het mij uit om te blijven lezen en nu is er een open einde en ik vraag me af.....hoe gaat het verder?