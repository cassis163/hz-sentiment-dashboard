Brieven aan een jonge schrijver is een boekje om van te genieten; zowel voor jonge schrijvers als voor enthousiaste lezers is het een prettig lezend boek geworden. Lekker korte hoofdstukken met tips waar je iets mee kunt doen of in het slechtste geval alleen geniet van de quotes waar elk hoofdstuk mee begint.
In de hoofdstukken neemt Colum McCann je mee door het hele traject van het tot stand komen van een boek. En van het produceren van je eerste zin tot en met je laatste zin.
In dit boek richt hij steeds het woord tot de jonge schrijver. Een allerlaatste opmerking van hem spreekt me bijzonder aan: ‘Laat je gedachten niet in krimpfolie pakken.’
Het boekje met adviezen moet niet met gefronste wenkbrauwen gelezen worden, maar met een glimlach op het gezicht.
Het is geen overzicht van wetten maar je kunt er hier en daar zeker iets van opsteken. Een boek voor schrijvers van alle leeftijden, maar ook een lezer kan er zeker van genieten.
Tenslotte: ‘Vergeet nooit dat schrijven de vrijheid is om je tegen macht uit te spreken.’

Ik heb ‘Brieven aan een jonge schrijver’ graag gelezen.