Deel 2. In dit boek is de hoofdpersoon Joost. Een wat sullige man wat vrouwen betreft, maar een goede vriend. Ook Noor uit het eerste deel komt af en toe voorbij.
Het boek is heel vlot geschreven, verveelt nergens en is doorspekt met humor en humoristische situaties.
Joost is archeoloog en wetenschapper. Hij is 40 jaar en hij tobt met levensvragen. Hij wil een kind, maar, zoals een vriendin hem dat fijntjes duidelijk maakt, daar zit een vrouw aan vast. Geen vrouw, geen kind.
Als hij naar Rome gaat, om te werken aan zijn boek over keizer Augustus, komt hij te wonen in een huis waar meer mensen wonen. Hij leert daar een klein meisje kennen, Noemi. Z ij brengt zijn hart in beroering………wat zou het toch leuk zijn met een kind. Maar verder bedenkt hij, dat er toch verschrikkelijk veel verantwoordelijkheden aan vast zitten. En waar is die leuke vrouw????
Weer terug in Amsterdam volgen de gebeurtenissen elkaar in rap tempo op. In de kelder van het Rijks vind Joost een apart teken, zijn nieuwsgierigheid is gewekt. Hier wordt het verhaal echt spannend, want Joost komt achtereenvolgens weer in Rome terecht, bij een geheim Genootschap, in de armen van Emma en komt in botsing met een vrouw met een viool.
Deze ingrediënten verwerkt de schrijfster tot een spannend, humoristisch en…………niet te vergeten, ook een romantisch verhaal.