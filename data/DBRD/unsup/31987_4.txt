Een who done it van eigen bodem. Ik kreeg dit boek en gaf het gelijk door aan een boeken vriendin.
Zij en nog iemand anders waren zeer enthousiast over dit boek. Ik moet zeggen, ze hebben gelijk. In een Engelse stijl met een Nederlands sausje wordt de moord op Karin Post beschreven.
Het is de eerste zaak waar rechercheur Lucy Lam de leiding over heeft. Karin Post is vermoord of niet. Er zijn geen trauma wonden gevonden. Toch ligt ze in een grote plas bloed in de gang van haar woning. De "verdenking" van rechercheur Lam valt onder andere op de vriendenkring van het slachtoffer en haar bijna ex-man (een van de vriendenkring). Het is een boek wat lekker wegleest. Het is ook een boek voor in je tas, voor bijvoorbeeld in het openbaar vervoer of het wachten bij de dokter. Je pakt heel makkelijk het verhaal op. Je loopt wel het risico dat je specialist zegt: "goed boek? Ik heb je al drie keer geroepen". Oeps......