Titel: Het hart van het kwaad
Auteur: Luca d’Andrea
Uitgever: Xander uitgevers B.V.
351 pagina's

Luca d’Andrea (1979) is leraar en schreef eerder kinderboeken en een tv-serie over een reddingsteam in de Alpen. Het hart van het kwaad is zijn sensationele thrillerdebuut, dat binnen een week in twintig landen werd verkocht.

Annelise vertrekt na de dood van haar moeder met haar man Jeremiah Salinger naar de Alpen. Daar raakt Salinger betrokken bij een dramatisch ongeluk. Doodsbang, verlaten in een ijsspleet en omringd door het dreigende gebergte kijkt hij zijn dood in de ogen. Hij keert als enige overlevende naar het dorp terug. Maar de idylle heeft plaatsgemaakt voor een angstaanjagend onbehagen.

De lokale bevolking verwijt hem schuld aan de dood van hun dorpsgenoten tijdens de mislukte reddingsoperatie. Dan hoort hij over een bloedbad dat dertig jaar geleden plaatsvond waarbij drie jonge dorpsbewoners zijn afgeslacht tijdens een kampeertocht. Zodra de gedreven Salinger zich op deze onopgeloste moorden stort, stuit hij op de weerbarstige vijandigheid van een bergdorp dat de waarheid voor zich wil houden...

De start van het boek was alles behalve motiverend te noemen en ik had al snel de neiging om niet meer verder te lezen. Op verzoek werd me toch aangeraden om de draad weer op te pakken omdat het blijkbaar toch een goed boek zou zijn. Dus daar ging ik dan: poging twee.

Na enkele hoofdstukken kwam ik dan toch in het verhaal. Jeremiah Salinger is de persoon waar het allemaal om draait. Niet alleen over zijn eigen ongeluk wordt nog veel nagepraat maar ook zijn onderzoek om er achter te komen wat er nou daadwerkelijk dertig jaar geleden is gebeurd.

Het verhaal is soms een beetje onsamenhangend en is ondanks de geobsedeerde Salinger, die kost wat kost zijn onderzoek wilt voortzetten, niet zinderend spannend te noemen. Ondanks dat wil je zelf ook wel weten hoe het nou werkelijk in elkaar zit en blijf je Salinger volgen bij elke stap die hij zet om tot een eindconclusie te komen. Wat is er daadwerkelijk gebeurd tijdens de Bletterbach-moorden? En waarom lijkt iedereen in het dorp het wel allemaal te weten maar durft niemand de waarheid te spreken?

'Als ik lach, spot ik met de duivel, als ik niet lach, ben ik een duivel. In beide gevallen verlies ik.'

Luc d’Andrea heeft het zich niet gemakkelijk gemaakt met dit debuut. Waarbij ik eerst grote twijfels had heeft het me uiteindelijk niet teleurgesteld. Desondanks hoop ik dat zijn volgende boek iets meer toegankelijker is in de verhalenlijn.

Plot 3
Schrijfstijl 2,5
Originaliteit 3,5
Psychologie 2
Leesplezier 3
Spanning 3

Ik geef Het hart van het kwaad 3 sterren.