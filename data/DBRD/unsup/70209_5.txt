Mijn eerste boek van deze Amerikaanse auteur. Ik moet bekennen dat ik nog nooit van deze auteur had gehoord, dus ook nog niets van gelezen! Door de Facebook pagina van LS Sterrenthriller leesclub (Uitgeverij Luitingh- Sijthoff B.V.) werd er op hun pagina een mogelijkheid geboden om dit boek te lezen als je ervoor werd uitgeloot, ik mocht mij één van de gelukkige noemen die werd uitgeloot. Na het lezen van diverse artikelen bij Hebban.nl, maar ook op andere Facebook sites zoals al genoemd LS Sterrenthriller leesclub, maar ook Thrillerlovers, Thrillerfriends, Thrillerverslinders etc. over deze auteur van dit boek en zijn vorige uitgegeven boeken werd het me duidelijk dat ik weer een hele goede auteur had gevonden.

Hierdoor werd ik dan ook erg nieuwsgierig naar zijn manier van schrijven, zeker na het lezen van het inleidende stukje op de omslag. Maar ook de afbeelding op voorzijde was nieuwsgierig makend, even als de tekst die erbij was geplaatst: ‘Een meesterlijke verhalenverteller.’ Harlan Coben

Na het lezen van de proloog is het me duidelijk wat Coben bedoelde met deze ene zin.

De auteur beheerst het “beeldend schrijven” als één van de beste. De hoofdpersonen die in dit boek voorkomen, Elizabeth (Liz) Black -een tijdelijk geschorste politie rechercheur-, Adrian Wall een politieagent die na 13 jaar te hebben vastgezeten in de gevangenis wordt vrijgelaten voor goed gedrag, Channing, Gideon, Beckett, Dominee Black en zijn vrouw, de gevangenisdirecteur met diverse bewakers, maar ook de diverse omstandigheden, plaatsen en omgeving(en) worden zo prachtig omschreven dat je het verhaal als een film in gedachten voor je ziet afspelen.

Wat zeker ook mooi was weer gegeven waren de gedachten en handelingen van de dader die in het verhaal cursief worden weergegeven. Maar…..??

Tijdens het lezen van al die gebeurtenissen komen dan steeds weer de vragen bij je op Wie, Wat, Waar, Wanneer, Waarom en Hoe….??

Verschillende van deze vragen worden je als lezer na een tijdje duidelijk, “Wie” daar krijg je na ruim zo’n 200 blz. vermoedens bij en denk je is dit eigenlijk niet te vroeg? Of toch….?, “Wat” wordt al gauw duidelijk even als de vragen “Waar”, “Wanneer”?? Maar die laatste twee blijven…. tot bijna aan het eind van het boek een groot vraagteken, toch weet de auteur het verhaal zo mooi te laten verlopen dat het je geen moment verveeld, door de korte hoofdstukken wil je steeds verder in het verhaal en heb je moeite om het boek weg te leggen.

Van begin tot het eind een schitterend boek, de manier van schrijven doet me denken aan de wijze zoals die van Peter James.

Na het lezen van dit eerste boek van deze auteur heeft hij er weer een fan bij!