Carina Berkhout heeft behoorlijk wat tegenslag in haar leven: haar vriend heeft haar enige tijd geleden ingeruild voor een vrouw die niet van het huisje-boompje-beestje-gebeuren houdt en ze verliest op korte tijd tot 2 keer toe haar baan. Als ze een intrigerende advertentie in de krant ziet staan en daarop reageert, lijkt het tij te keren. Haar nieuwe baas mixt moeiteloos business en pleasure door elkaar, wat uiteraard niet zonder gevolgen kan blijven. Maar ook voor haar baas, die zijn leven onder controle lijkt te hebben, is niet alles koek en ei. Als Carina haar hart verliest blijkt er veel meer te spelen dan aan de oppervlakte te zien was.
Een heerlijke liefdesroman om in een ruk uit te lezen. Een toppertje van Marian die hiermee tevens haar debuut op schrift zette.