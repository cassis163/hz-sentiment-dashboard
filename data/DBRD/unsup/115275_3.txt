'Nieuwe Finse grammatica' speelt zich af in de jaren tijdens en na de tweede wereldoorlog. Een gewonde soldaat is zijn geheugen kwijt en kan ook niet meer praten. Zijn behandelend arts vermoedt dat de man Fins is, waardoor hij in Helsinki terecht komt en zich met alle moeite van de wereld het aartsmoeilijke Fins probeert machtig te maken.

Het boek vertelt wat het met een mens doet wanneer je totaal geen herinneringen meer hebt, en alles (plaatsen, mensen, taal, ...) je vreemd voorkomt. Mooi uitgangspunt, maar het verhaal op zich wist me niet voldoende te boeien om me tot een echt enthousiaste feedback te verleiden. Drie sterren voor deze novelle van Diego Marani.