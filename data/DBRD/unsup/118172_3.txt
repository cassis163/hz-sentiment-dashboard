In dit vijfde boek van Dan Brown dat draait rond Robert Langdon staan twee belangrijke vragen centraal: Waar komen we vandaan? Waar gaan we naartoe? Vragen die de mensheid al jarenlang bezighouden en waar een oud-student van Langdon, Edmond Kirsch, nu van claimt dat hij er wereldschokkende antwoorden op heeft. Robert woont de presentatie van Edmond bij, maar nog voordat zijn ontdekkingen openbaar gemaakt kunnen worden, wordt Edmond neergeschoten. Samen met aankomend koningin Ambra Vidal ontvlucht Robert het museum en begint een zoektocht naar de waarheid. Een waarheid die sommige mensen koste wat kost verborgen willen houden.

Het verhaal in Oorspron is opzich niet heel vernieuwend. Er wordt iemand vermoord, Langdon is toevallig aanwezig en wil antwoorden en onderweg komt hij ook nog een leuke vrouw tegen om mee te nemen. Het is het bekende recept voor de boeken van Dan Brown, maar het werkt wel, want als lezer ben je toch het hele boek benieuwd naar de uiteindelijke ontknoping. Dan Brown is er namelijk ook heel goed in om vragen op te roepen bij de lezer en deze vervolgens heel lang onbeantwoord te laten, waardoor je continu wil doorlezen.

Oorsprong bevat alle ingrediÃ«nten die ik gewend ben van Dan Brown. Mysterie, codes, kunst, religie en wetenschap allemaal thema's die zo herkenbaar zijn voor de boeken van Dan Brown. Persoonlijk vond ik dit boek wel een stuk minder dan zijn voorganger Inferno, maar wel vermakelijk om te lezen.