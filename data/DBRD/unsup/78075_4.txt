Voor het eerst heb ik vier sterren over voor een boek van Lescroart. Tot nu toe heb ik er een aantal gelezen en ook wel gewaardeerd, maar ik vond ze altijd nogal ingewikkeld. Het duurde meestal lang voor ik precies wist wie wie was en wat er gebeurde.
Ook bij dit verhaal moest ik regelmatig terugbladeren om te kijken of ik misschien iets gemist had, maar halverwege kwam de vaart er plotseling in. Eindelijk begin ik Glitsky, Hardy en hun hele entourage te kennen. Bovendien is alles deze keer behoorlijk spannend, met een echte, duidelijke ontknoping.