Frank Temple is een 25-jarige man die zoekende is, hij heeft al op verschillende universiteiten gezeten maar nog niets afgemaakt. Hij is ook de zoon van zijn vader, een gevallen held die na heldhaftige acties in Vietnam, huurmoordenaar geworden is. Van zijn vader heeft hij zich leren verdedigen, met wapen schieten en dergelijke. Maar eigenlijk wil hij dat niet, hij wil juist breken met die wereld.
Toch gaat hij naar een plaats van zijn vader, om een man te vermoorden. Een man waarvan hij denkt dat die verantwoordelijk is voor de dood van zijn vader.
Onderweg naar die plaats botst hij achterop een andere auto. De man in die auto reageert heel vreemd, wil geen papieren invullen, geen politie erbij halen, sterker nog, die wil Frank geld geven voor zijn schade terwijl het ongeluk de schuld van Frank is.
Het begin van veel actie op en rond een meer en een eiland. De ontknoping speelt zich op en om het water af tijdens een hevig onweer.