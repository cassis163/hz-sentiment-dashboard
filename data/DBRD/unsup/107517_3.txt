Ik had relatief hoge verwachtingen van het boek: het onderwerp sprak me aan, en de setting ook, maar het uiteindelijke resultaat viel me tegen.
Corinne Duyvis schetst een realistisch beeld van hoe een dystopisch Amsterdam eruit zou zien, maar laat zich te veel afleiden op irrelevante details over de personages.
Ik ergerde me aan het feit dat ze alle minderheidsgroepen die er bestaan genoemd lijkt te willen hebben: het is even wennen dat het hoofdpersonage autistisch is, maar dit geeft het verhaal juist ook een intrigerend randje.
Helaas lijkt Corinne vervolgens te willen benadrukken dat ze geen enkele minderheidsgroep wil overslaan, en slaat daarmee de plank mis: dat er ook een transgender in het boek speelde, (en een zwart meisje, en een lesbisch stel, en een biseksueel iemand etc. etc..) voegde in mijn optiek niks toe. Het zei verder niks over het verhaal en het thema, maar was er telkens op een rommelige manier tussenin gepropt.

Al met al geef ik het 3 sterren: het thema was tof en het was een leuk boek om een keer gelezen te hebben, maar valt weg in de middenmoot van alle young adults.