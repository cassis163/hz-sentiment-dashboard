Heerlijk om een boek van Daphne Deckers te lezen. Typisch Nederlands is een verzamelbundel vol humoristische columns. Wat heerlijk om die zo in een paar uur al grinnikend weg te lezen. De columns zijn niet nieuw meer, al een paar jaar oud, maar nog steeds kan ik er van genieten (wel fijn dat ik weet wat MSN is).

De mooiste column uit dit boek?: Op kamp. Over een paar jaar dan zie ik mijn eigen kinderen thuis komen van een dergelijk kamp, nu weet ik hoe ik het aan moet pakken: uitkleden bij de achterdeur en met luizenshampoo onder de douche aub, oude kleding weggooien en de overige kledingstukken direct wassen, de Daphne Deckersmethode om te voorkomen dat allerlei ongewenste geuren en gasten je huis in komen. Prima dacht ik, maar de methode van haar man, daar is ook wat voor te zeggen: de fik er in! lekker kort en duidelijk... en definitief. Het leukste vond ik nog de afsluiter, ze neemt vast een voorschotje op de toekomst: Oma Daphne... dat zie ik voor me, maar Opa Kraai, die deed me schaterlachen! Ik moet zo denken aan m'n eigen moeder: Oma Dukke, dat werd laatst door een van m'n kinderen: Oma Duck! Geweldig! Die column liet me meer dan grinniken, die liet me schaterlachend op de bank achter.

Dit boek leest dus geweldig lekker tussendoor. Wat is jouw favoriete column?