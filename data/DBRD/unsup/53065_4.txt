Op een koude avond vlucht Jess weg van haar gewelddadige vriend. Ze kan nergens heen en uiteindelijk breekt ze in in een verlaten huisje om de nacht door te brengen. De volgende dag wordt er een brief door de brievenbus gegooid en ze kan haar nieuwsgierigheid niet bedwingen. Door het lezen van de brief wordt ze getrokken in het verhaal van twee geliefden uit een vroegere tijd.
In de Tweede Wereldoorlog trouwt Stella met pastoor Charles. Zij hoopt zo het gelukkige gezinsleven te krijgen waar ze altijd al van heeft gedroomd. Dan ontmoet ze Dan, een Amerikaanse piloot en komt ze er achter wat echte liefde is.
De omstandigheden werken alles tegen en het enige wat hun hoop en liefde overeind houdt zijn hun brieven naar elkaar. Maar of dat genoeg is?
Jess vindt de brieven van Dan aan Stella en wordt meegezogen in hun liefdesverhaal. Ze is vast besloten om uit te zoeken wat er is gebeurd en vindt hier in een bondgenoot in Will. Zal de liefde weer gevonden worden?

Een mooi en vlot geschreven roman waar heden en verleden elkaar mooi afwisselen, maar met meer nadruk op het verleden.
Het verhaal is niet erg verrassend, zeker als je fan bent van de boeken Jojo Moyes en deze ook gelezen hebt.
Toch weet de schrijfster er onverwachte twists in te brengen, waardoor je door wilt blijven lezen.
Zeker een mooi debuut van Iona Grey om een paar uurtjes bij weg te dromen.