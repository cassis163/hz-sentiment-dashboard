Wat start als een verhaal met een eenzame man die al een aantal maanden ongemerkt in zijn zetel overleden is, breidt zich langzaam uit in een intrige van vele personages die een gemeenschappelijk verleden delen. Het derde deel van dit Wisting-kwartet kan perfect als apart verhaal gelezen worden en neemt je mee op een spannende trip waar zowel inspecteur Wisting als journaliste Wisting hun eigen gang gaan en elk op hun manier het mysterie trachten op te lossen. Bij wijlen lijkt het wel of beide hoofdpersonages er een wedstrijdje van maken. Vader Wisting werkt op zijn gekende manier, dochter Wisting is getriggerd door het verhaal van haar vroegere buurman en gaat zelf op speurtocht. Spannend verhaal dat heel sterk wordt opgebouwd en een plot die toch een beetje onverwacht uit de hoek komt. Dit boek is zeker 4 sterren waard.