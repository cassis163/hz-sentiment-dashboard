Een verhaal over een jonge vrouw met een gehandicapte zus. Haar zus is haar alles en dan word ze verliefd.
Een charmante mooie man steelt haar hart en die van iedereen eigenlijk en de relatie ontwikkelt zich snel.
Al snel worden toekomstplannen gemaakt en de bruiloft word gepland.

Iedereen gunt het jonge stel al het geluk van de wereld. Voor de buitenwereld staat niet dat geluk in de weg en zijn ze het ideale stel. Sociaal charmant en gastvrij. Alles tot in de puntjes geregeld verzorgd ..perfect gewoon of toch niet?

Een ijzersterkte thriller zoals ik ze de laatste tijd weinig meer gelezen heb. Ik was erg blij aangenaam verrast door het heerlijke verhaal en de manier waarop het boek weg leest. Vanaf het begin pakt het verhaal je vast en wil je , nee moet je gewoon weten hoe het afloopt!
Het is lang geleden dat een boek mij zo vast gegrepen heeft. Zenuwslopend en zo spannend dat ik mezelf er zelf op betrapte dat ik mijn man die me koffie kwam brengen afsnauwde met de opmerking: laat me met rust ik moet verder lezen! :)

Ik kan dit boek iedereen aanraden, het is uit voordat je het weet. Het verhaal is ontroerend spannend en houd je vast van begin tot einde.