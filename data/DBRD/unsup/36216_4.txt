B.A. Paris. Een voor mij onbekende schrijfster van wie ik nog nooit een boek gelezen heb. Gelukkig zorgt Bookchoice ervoor dat ik in aanraking kom met boeken die ik niet zo snel zou lezen! De kans gegrepen en begonnen aan het boek.

Eigenlijk heb ik het begin van het boek tweemaal gelezen. Ik was begonnen met de eerste 5 hoofdstukken, maar het kon mij niet echt bekoren. Ja, er was een moord gepleegd, maar toch voelde het voor mij meer aan als een roman met wat psychologische elementen erin verweven. Na het boek een keer weggelegd te hebben en vervolgens weer opnieuw begonnen te zijn, bleek het een onwijs goed boek te zijn.

Je leeft ontzettend mee met Cass en voelt je bijna schuldig tegenover haar. Ik had dan ook totaal geen idee hoe het boek zou eindigen, maar gelukkig was het een mega goed eind.

Het boek laat je best wel nadenken over dementie en de gevolgen ervan. Zal ik het zelf ook ooit krijgen? Hoe kan je ermee leven? Maar laten we daar voorlopig nog niet aan denken! Er zijn nog zoveel boeken te lezen ;-)