Het boek Maalstroom van Pepper Kay is onderdeel van een serie, maar is ook prima los te lezen.

Maalstroom is het vijfde en jongste deel in de SF-serie over Kit Guardner. Kit is een interstellair privédetective en samen met haar broer Jim runt ze het bureau Guadner investigations. Het verhaal speelt zich af in Los Angels, Amerika, en op de planeet Veringo.

Als Kit tijdelijk een klus heeft als bewaker in een supermarkt, raakt ze betrokken bij een overval. Als ze later bewusteloos voor een kerk gevonden wordt, kan ze zich niets van de overval herinneren. In haar bloed blijkt een vreemde stof te zitten en alles wijst erop dat ze een partydrug genomen heeft. Kit staat voor een raadsel, ze weet zeker dat ze zoiets nooit zou nemen en waarom kan ze zich niets van de overval herinneren?

Als de Veringolees Boran haar in huurt omdat er twee familieleden van hem verdwenen zijn op Veringo, is ze blij met de afleiding en gaat met hem naar huis. Al gauw gebeuren op Veringo vreemde dingen en weet Kit niet wie ze wel en wie ze niet kan vertrouwen.

Onderwijl werkt Jim in L.A. aan een zaak. Als daar twee jongeren vermoord worden en er ook nog een aanslag op zijn leven gepleegd wordt, bijt hij zich in de zaak vast. En waarom is Kit nog steeds niet terug van Veringo?

Het is een spannend SiFi verhaal dat, ondanks de vele verwikkelingen in de twee verhaallijnen, lekker weg leest. Er zit een flinke vaart in en het nodigt uit om het in één keer uit te willen lezen. De onverwachte wending tegen het einde maakt het nog spannender. De Pepper Kay weet door haar levendige beschrijvingen de omgeving in zowel het futuristische L.A., als op de planeet Veringo duidelijk te schetsen.