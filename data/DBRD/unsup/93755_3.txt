In de trip zijn Diego en Tara op Hawai om de tv opnames van het programma De Trip te volgen. Maar als 1 van de kandidaten uitvalt neemt Diego voor hem waar.
Tara komt ondertussen in contact met een vrouw die meer over haar verleden lijkt te weten maar daardoor komt haar leven in gevaar.

Dit is het vierde deel in de serie over Tara en Diego. En net als in voorgaande delen maken ze in dit boek weer het nodige mee.
Nathalie Pagie heeft een vlotte schrijfstijl en weet de personages en de omgeving goed neer te zetten. Het blijft leuk om de bekende personages te volgen en door de korte hoofdstukken ben je zo door het boek heen.
Het verhaal zelf komt wat vergezocht over. Ook heeft het verhaal rondom het programma de trip niet echt een toegevoegde waarde, behalve dat het de reden is waarom ze op Hawai zitten. Hier had wel wat meer in gezeten. De spanning komt ook wat laat op gang en pas tegen het einde weet het verhaal me echt te pakken.
Ondanks dat het boek een vierde deel van een serie is, kan je het ook prima lezen zonder voorgaande delen te hebben gelezen.
Voor mij is dit duidelijke een wat minder deel in de serie van Tara en Diego, ook doordat het onderwerp, communes en hypnose, me niet echt aanspreekt. Toch kijk ik wel weer uit naar een volgend deel in de serie!