Beschrijving.
Elin zegt haar baan op en gaat als sociotherapeut in een TBS kliniek werken bij moordenaars, verkrachters, pyromanen en sadisten
Ze heeft daartoe besloten omdat ze pas ontdekt heeft dat haar overleden tante Wil haar biologische moeder is en haar vader zou een man zijn die tot TBS veroordeeld is.
Ze hoopt op deze manier te ontdekken wie haar vader is.
Haar ouders vinden dit erg onverstandig en zijn het er helemaal niet mee eens.
Ze maakt kennis met haar collega’s Siham en Jurgen.
Jurgen is erg in Elin geïnteresseerd en hij is blij dat ze bij elkaar in de buurt wonen zodat ze in ieder geval vaak samen kunnen reizen. Helaas is zij niet zo gecharmeerd van hem, en dat kan hij moeilijk verkroppen. Gelukkig kan hij haar goed in de gaten houden omdat ze tegenover elkaar wonen.
Ze leert de cliënten van haar afdeling ook steeds beter kennen en wordt later mentor van een van hen. Dat dat soms erg moeilijk kan zijn daar komt ze al snel achter.
Er gebeuren allerlei dingen waaruit blijkt dat de cliënten contacten hebben met de vrienden van vroeger die nu zo nodig hun zaakjes opknappen, soms met ernstige gevolgen.
Als Elin nog eens duidelijk maakt aan Jurgen dat ze geen relatie wil dan escaleert de hele boel en vallen er meerdere slachtoffers.
Maar of de eigenlijke dader ooit gepakt wordt….

Mijn mening.
Het boek heeft korte hoofdstukken, vlot te lezen.
Het geeft duidelijke beschrijving van het reilen en zeilen in een TBS kliniek.
Ook dichter Achterberg wordt uitgebreid beschreven.
Ook wordt mooi beschreven hoe Elin kan merken dat haar moeder nerveus wordt
Het verhaal is goed opgebouwd, het wordt steeds moeilijker om het boek weg te leggen.
Het plot is goed opgebouwd.
Ilse Ruijters heeft met dit boek bewezen dat ze in staat is om na haar succesvolle debuut meer goede boeken te schrijven.


Titel: Later als ik dood ben
Auteur: Ilse Ruijters
Uitg: Overamstel
2016