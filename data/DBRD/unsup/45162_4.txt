Heerlijk om verder te lezen in dit verhaal. Eroc en Taru zijn nog steeds van elkaar gescheiden. De vrienden denken dat ze elkaar hebben verloren. Ze missen hun maatje enorm. Ze hebben ieder hun eigen pad te volgen. Eroc moet leren om met zijn krachten om te gaan. Hij ontmoet de jonge Alwin. Alwin is nog maar een kind, maar hij heeft zijn krachten meer onder controle dan Eroc. Eroc leert veel van de jongen. Ik vind de magie echt mooi beschreven!
Shaim heeft zijn eigen opdracht te volbrengen. Waarom wordt hij op pad gestuurd?
Keala moet een belangrijk artefact wegbrengen. Hij maakt veel mee op zijn Queeste. Zijn karakter groeit en ik vond hem echt een van de beste personages uit het boek.
Koning Andros van Waterwal vaar teen oorlog tegemoet en zijn kolonel Bardel voert iets in zijn schild. Maar wat is dat toch? Geheimzinnigheid omringt deze kolonel.

Wie is HIJ? Dit personage staat aan het einde van een hoofdstuk cursief gedrukt. Ik had veel theorieën. Tegen het einde werden dat er steeds minder…Dit is zo goed opgebouwd, de spanning en het het mysterie rond deze persoon, bleven aan mij knagen. Ik wil weten wie HIJ is. Tegen het einde was ik vrij zeker van mijn zaak. Heerlijk om mee te puzzelen! Kom je erachter? Dat is de vraag! ;-)
Er zitten ook Donkerwezens in. Draakachtige wezens. Dat vind ik natuurlijk prachtig. Ze zijn levensecht beschreven, dus ook dat stukje fantasy vond ik erg goed.
Op het einde ben ik opgelucht voor Taru, maar ook boos. Net als het personage zelf!
Het eindigt behoorlijk open, dus deel 3 ga je ook weer willen lezen. Je moet weten hoe het verder gaat.

De hoofdstukken zijn apart ingedeeld. Een hoofdtitel en dan korte hoofdstukken erachteraan, tot het volgende hoofdstuk. De auteur schakelt steeds tussen de personages. Dit leest lekker vlot! Je weet meteen dat het een ander personage is. Maar een lijstje met namen van personages en plaatsen achter of voorin het boek zou ik zeker een aanvulling vinden! Als je dan even niet meer weet wie, wie is…..Dan kun je het even opzoeken en een geheugensteuntje kun je dan gebruiken. Dat vind ik altijd een aanvulling als er veel personages zijn!

De kaarten zijn mooi en duidelijk getekend. Dus je weet waar zich alles afspeelt. Even terug bladeren als je het niet meer weet.
Ik heb er van genoten en kijk uit naar het volgende boek.
Boek 1 is nu overigens te koop in een nieuwe uitgave met een prachtige cover!
Ik geef het boek 4****