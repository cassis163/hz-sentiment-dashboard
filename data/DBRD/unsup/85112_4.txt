*I’m dreaming of a YA Christmas*
Dit boek is echt perfect, voor de mooiste tijd van het jaar!
De kerstsfeer is te voelen! Mocht je nog geen kerstgevoel hebben, dan moet ik je deze verhalenbundel aanraden. Er staat gegarandeerd een verhaal in, waarin jij jezelf helemaal thuis voelt. Voor mij waren dat er meerdere!
De magie van Kerst is zo mooi! Een vleugje romantiek erbij en je droomt helemaal weg. Of is het zwijmelen? Dit boek heeft het allemaal.
Ik ga ze nu kort maar krachtig samenvatten (zonder titels van de verhalen te geven):
- Is Tinder iets voor jou? Kún je daar de ware liefde vinden?
- Rond kerst gebeuren er wonderbaarlijke dingen! ( Stiekem een van mijn favorieten).
- Je éigen kerstengel vinden.
- Je gunt niemand een eenzame kerst, toch ben je helemaal alleen. Totdat er een jongen met een mysterieuze achtergrond opduikt. ( deze vond ik zo goed! Een heerlijk kerstgevoel).
- De magie van vallende sterren.
- Magische briefwisseling.
- Je echte familie moeten missen met kerst. ( deze zet je echt aan het denken).
- Het (kerst) engeltje op je schouders.
- In je dromen is niets wat het lijkt, maar wat zou je soms willen dat het echt waar was! (En soms ook niet).
- De perfecte date vinden.
Dit boek zit vol met magie. Rond de kerst is de liefde van de mensen om je heen, nog meer voelbaar. Met deze verhalen, voel je deze magie van kerst echt heel sterk.
Vlot geschreven, pageturner en vooral heerlijk genieten! 4****