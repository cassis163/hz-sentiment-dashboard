n de autobiografie Een leven in stukken gunt Bryan Cranston de lezer een intiem kijkje in zijn persoonlijke leven. De acteur kon je misschien al van de komedieserie Malcolm in the Middle en de Loving soapseriereeks. Maar echt wereldberoemd werd hij pas, met zijn rol als de gefrustreerde scheikundeleraar, in de immens populaire serie Breaking Bad. In deze serie speelt hij de familieman Walter White die langzaam ontpopt tot nietsontziende drugsbaron. Toen hij in Breaking Bad begon was hij inmiddels al aardig op leeftijd. Hij speelde wel al op jonge leeftijd in een reclamefilmpje, maar toen zijn vader onverwacht uit zijn leven verdween, liet hij het acteerwerk ver achter zich. Pas veel later besloot hij zijn carri√®re als politieagent op te geven en dook hij weer in de wereld van het acteren.

In het boek lees je alles over zijn eindeloze audities, maffe reclamefilmpjes en alle verdere eigenaardigheden van de televisie en filmwereld. Hij gunt je een kijkje achter de schermen, geeft beginnende acteurs vaderlijk advies en neemt je mee naar de opnames van Breaking Bad. Ook vertelt hij openhartig over zijn roerige jeugd en de daaruit voortgekomen levenslessen. Het verhaal is hier en daar best heftig, maar gelukkig bewijst Bryan Cranston, als auteur, over een gezond portie humor te beschikken. Zijn autobiografie is dan ook geen saai relaas geworden, maar juist een meeslepend waargebeurd verhaal, waarbij het voor de lezer voelt alsof hij rechtstreeks tegen jou aan het praten is. Bryan Cranston blijkt een kleurrijke persoonlijkheid en een goed auteur. Zijn verhaal fascineert van begin tot eind, leest vlot weg en laat je, dankzij zijn optimistische houding, met een goed gevoel achter.