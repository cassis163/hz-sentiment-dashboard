Samantha Fitzgerald vlucht weg van haar grootste fout wat haar alles heeft gekost. Ze is van de universiteit afgetrapt, maar wordt ook nergens meer aangekomen zodat ze haar opleiding af kan maken.
Als ze in Alabama wordt aangenomen trekt ze bij haar vrienden Josh en Jagger in. En bij Grayson….

Grayson Master is vrij op zichzelf en bemoeit zich weinig met anderen. Hij is ontzettend gefocust op zijn opleiding voor Apache helikopterpiloot en wil daar kosten wat het kost voor slagen en wil dus geen afleiding. Tussendoor probeert hij ook nog regelmatig naar zijn ouderlijk huis te gaan en naar Grace…

“Grace was mijn maan, mijn constante, maar Sam… Zij straalde krachtig als de zon, een tikje onberekenbaar, en zij verjoeg het duister waarin ik zolang had geleefd.”

De aantrekkingskracht tussen Sam en Gray is direct voelbaar. Langzaam groeien ze naar elkaar toe maar daarbij moeten ze ook hun geheimen aan elkaar prijsgeven.

“Maar zelfs als ik naar alle nadelen kijk, blijk ik je nog steeds te willen, voor jou te willen kiezen.”

Is hun band sterk genoeg om dit allemaal aan te kunnen?

“Jullie tweeën zijn de juiste mensen op het verkeerde moment.”


De interactie tussen Sam en Grayson is grappig, sexy, hot en intens. Je leeft ontzettend met beiden mee op hun zoektocht naar de oplossingen van hun problemen en naar elkaar. Sam is in het begin wat naïef en Gray te introvert. Maar hun ontwikkeling is ontzettend leuk en mooi om te volgen. Het blijft je nieuwsgierig houden.
Het verhaal is soms wel echt Amerikaans, een beetje over the top, wat hier en daar ook wel wat irritant kan zijn. Maar over het algemeen is het niet storend.
De bemoeienissen van Grayson’s zussen Parker en Mia, zowel negatief als positief bedoeld, hadden wat minder aanwezig mogen zijn. Het maakt het allemaal een beetje veel.
Maar het feit blijft dat het bovenal een krachtig verhaal is over vriendschap, doorzettingsvermogen en intense liefde.