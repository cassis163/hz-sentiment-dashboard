De schrijfster Ineke Mahieu liet zich tot dit boek inspireren door de spannende familiefilm Code M, die vanaf 24 juni 2015 in de bioscoop draait. Het boek is gebaseerd op het scenario van Tijs van Marle en Karen van Holst Pellekaan, regisseur Dennis Bots, Independent films. Wederom rijst de discussie: lezen we eerst het boek of gaan we eerst naar de film? Na het lezen van dit boek, kijk ik alvast uit naar een bioscoopbezoek. Helemaal na het zien van de foto's van de filmbeelden.

In dit spannende boek lopen twee verhaallijnen uit verschillende tijden langs elkaar en komen samen aan het einde:
- Opa Ber komt in het ziekenhuis te liggen na een ongeluk en zijn familie spoed zich naar Maastricht. Daar aangekomen valt het gelukkig mee met opa maar treffen ze zijn hoeve in vervallen staat aan. Na de dood van zijn vrouw is er niet meer echt opgeruimd of schoongemaakt en zijn rekeningen niet meer betaald. Opa Ber is zijn hele leven op zoek geweest naar het zwaard van D'Artagan, maar heeft beloofd deze zoektocht te staken. Zijn kleindochter Isabel vind opa's laatst gevonden aanwijzing, een document uit 1673. Samen met haar neef Rik volgen ze de laatste aanwijzing en komen ze in contact met Jules. Jules is de slimme kleinzoon van de rijke jonkheer Fons du Chastel de la Howardie. Ze moeten een geheime code oplossen om verder te komen in de zoektocht. Ondertussen proberen Isabel's moeder en haar zus Jackie de antiekcollectie van opa te verkopen om de achterstallige rekeningen te kunnen betalen. Ze willen zelfs de hoeve laten taxeren.
- Stas woont samen met zijn moeder op de hoeve. Zijn oudere broer Tijl is soldaat, zijn vader is beroofd en verhangen door plunderaars. Ze hebben geiten en maken kazen om te overleven. In een gevecht met soldaten redt Stas het leven van musketier D'Artegnan. De musketier geeft hem een gouden dukaat maar Stas wil liever zijn zwaard hebben om zichzelf weer te kunnen verdedigen tegen plunderaars. Wanneer Stas ongezien het kampement weet te betreden wordt hem het zwaard beloofd. Eerst heeft musketier D'Artegnan het zwaard zelf nog nodig om een dag later te vechten om de Tongerse Poort.

Krijgt Stas het hem beloofde zwaard ooit in handen of houdt iemand het voor hem achter? Krijgt opa Ber gelijk, bestaat het zwaard nog en azen er soms meer mensen op?

'Code M' van Ineke Mahieu, uitgebracht door de imprint Van Holkema & Warendorf van uitgeverij Unieboek | Het Spectrum, 2015.

/Lmcmr