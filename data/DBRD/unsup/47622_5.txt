Me Before You is één van de meest hartverwarmende boeken die ik tot nu toe heb gelezen. Ik was enigszins sceptisch voordat ik aan het boek begon, omdat ik totaal niet van standaard liefdesverhalen houd. Maar standaard was dit boek dan ook totaal niet.

Ik ben ontzettend gehecht geraakt aan de personages en kon het boek geen moment wegleggen. Jojo Moyes is, als je het mij vraagt, erg talentvol. Ze wist de hoofdpersonages in dit boek, Louisa Clark en Will Traynor, zo goed om te omschrijven dat zij mij echt hebben geraakt en het voelde alsof ik ze persoonlijk kende.

Alhoewel ik het boek op een aantal momenten enigszins langdradig vond, nam dat niks weg van de kwaliteit van het verhaal. Een echte must-read!