Onze mening over de cover:
Yannick zijn mening:
Simpele cover met mooie tekening die het genre duidelijk weergeeft.
Natascha haar mening:
Eenvoudige mooie tekening, het spreekt mij persoonlijk wel aan.

Onze mening over de inhoud:
Yannick zijn mening:
Toen mijn moeder mij vroeg om een boek te lezen en er een recensie over te schrijven had ik eerlijk gezegd mijn twijfels. Ik had het heel erg fout!
Als lezer van fantasy kon ik mij deze, door Owan Drake gecreÃ«erde, wereld goed en snel visualiseren.

Hoewel het eerste stuk langzaam verliep houdt de rest van het boek je vastgekluisterd aan het verhaal. De mix van een moderne tijd met een fantasy-middeleeuwse tijd is een concept dat ikzelf nog niet eerder heb gezien. Dat en de hoeveelheid van originele vloek-/ scheldwoorden en soms niet erg subtiele verwijzingen/ eastereggs naar de echte wereld zorgden voor een erg leuke en nieuwe leeservaring.

Je wisselt af tussen verschillende personages met ieder hun eigen perspectief op wat goed, kwaad of noodzakelijk is terwijl er toch nog een algemeen 'licht en duister' is.
Ik heb erg genoten van dit boek en het kwam over als een combinatie van 'Game of Thones' en 'Lord of the Rings'

Natascha haar mening:
Na het gelezen te hebben ben ik aangenaam verrast. Ik werd van te voren gewaarschuwd voor grof taalgebruik. Dit was inderdaad het geval en in het begin vond ik het nogal schokkend, maar eenmaal je aan het lezen bent en je goed in het verhaal zit, valt dit nog nauwelijks op en is het soms zelfs gewoon grappig.
Ik had in het begin even moeite om erin te komen, dit omdat het al even geleden was dat ik fantasy gelezen had. Het afwisselen van heden en verleden en de talloze karakters, in hun zoektocht in het vinden van het licht, of de duisternis, vind ik erg uniek . Ondanks de wat trage opgang in het eerste gedeelte, zet het hierdoor juist wel alles in het juiste perspectief voor het tweede gedeelte. Het leest daarna dan ook zo weg.
Het gaat uiteindelijk over donker en licht, kwaad en goed, maar wat is nu eigenlijk kwaad of goed, kwestie van perspectief. Het laatste hoofdstuk heeft een heel verrassend en naar meer verlangend einde.
Uiteindelijk heeft Owan mij aangenaam verrast met zijn boek en schijfstijl. Ik kan niet wachten tot de rest van de serie uitkomt!
Samen komen we uit op 5*****!
Yannick en Natascha Van Driel.