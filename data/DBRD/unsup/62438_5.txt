Dit boek heeft Toon Kortooms geschreven aan de hand van zijn eigen herinneringen, want hij kwam zelf uit een groot gezin.
"Mijn kinderen eten turf" beschrijft de familie Lange, een gezin dat bestaat uit vader, moeder en 14 kinderen. Vele kloderieke belevenissen komen voorbij, veelal de streken die de jongens uithalen. Want de 7 meisjes Lange hebben ook wel hun ondeugden, maar de jongens zijn heel creatief in het bedenken van kattenkwaad. Vooral Willem en Harrie: ze klimmen op het dak, de een zet een kaasstolp over het hoofd van de ander. Maar ook Toon en Gradje hebben een belangrijke rol wat betreft de kwajongensstreken. Ze maken ruzie maar kunnen niet zonder elkaar en nemen het voor elkaar op.
De lezer volgt de familie vele jaren: de luiers, de schooljaren, de inwoning van tante Agatha en het sociale leven.
De kinderen Lange eten gelukkig geen turf, maar vader Lange is directeur van de turffabriek. De eeuwigdurende concurrentie met dhr. Woudemans zorgt ook voor komische taferelen.
"Mijn kinderen eten turf" is een heel vrolijk boek. Het gaat over een gezin in vrolijke en minder vrolijke dagen, maar de vrolije dagen overheersen.