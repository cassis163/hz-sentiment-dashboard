Een boek met als thema de menselijke kant van de Russische revolutie. Een rauw en triest boek, doorspekt met prachtige illustraties.
Deze illustraties geven een mooie, extra dimensie aan het boek.
Maar jammer genoeg verliezen veel van hun pracht in het E-book, dus ik zou voor dit verhaal zeker het echte, fysische boek aanraden.

Het verhaal zelf is in 2 delen opgebouwd. Enerzijds het liefdesverhaal tussen Maksim en Vera. Anderzijds ook de echte rauwheid van de revolutie.

De stijl waarin het boek geschreven is, was soms wennen. De dialogen waren soms iets te simpel, te kinderlijk, terwijl het onderwerp dat zeker en vast niet is.

Het is een redelijk dun boek, en naar mijn gevoel had het verhaal iets dieper uitgewerkt mogen worden. Een aantal paginaâ€™s meer zouden zeker het boek voordeel hebben gedaan.

Ik heb vooral genoten, in zoverre dat je van genieten kan spreken wij deze thematiek, van de illustraties, die zeker een meerwaarde voor het boek vormen. Van het verhaal zelf had ik meer detail en diepgang verwacht.