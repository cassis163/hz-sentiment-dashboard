Dit is na lange tijd weer eens een boek van Claudia de Breij. Toen mijn vrouw zwanger was heb ik ook "Krijg nou tieten" gelezen en genoten van de humorvolle schrijfstijl van mevrouw de Breij. Dit boek gaat over levenslessen voor mensen op middelbare leeftijd (goh dat ben ik zelf bijna). De les die me bijblijft is natuurlijk gelinkt aan de titel van het boek: neem een geit en zal ik niet hier volledig vertellen.

De levenslessen beschreven door Claudia zijn opgedeeld in kleine hoofdstukjes van een aantal pagina's. Een ideaal boek om even een stukje in te lezen om ge√Ønspireerd te raken en hem erna weer even weg te leggen. Soms herkenbare wijsheden, soms vernieuwende inzichten. Maar dit boek zal je niet zover krijgen dat je je eigen pad verandert. Dat hoeft ook niet, eigenlijk is de grootste wijsheid van het boek: wees blij met wie je hebt en hoe je het doet. En geniet daarvan...