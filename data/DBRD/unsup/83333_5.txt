Thriller trilogie 'Vluchtspel waarin Nicole wordt ingezet als ''wild" voor haar jagers.
In dit laatste deel 'Serum' is Nicole gevlucht voor haar geliefde Kurt naar Zweden. Ze woont daar met Xander en door schade en schande wijs geworden traint ze daar allerlei behendigheden omdat ze het vertrouwen ooit nog veilig te zijn is verloren. Xander doet hierin wel mee omdat hij zich graag in haar buurt begeeft maar hij gelooft niet echt dat ze nergens meer veilig zullen zijn. Dat dit een foute aanname is van Xander blijkt snel.
Waar het thema in deel 1 van het 'Vluchtspel' zeer origineel is en in deel 2 (Zomerstorm) de locatie verrassend en beeldend beschreven wordt, komt in di laatste deel de aangename switch uit een heel andere hoek.
Door handig gebruik van drugs en sociaal media geeft Lineke Breukel "Serum' weer genoeg impulsen om niet saai te worden en het tot een geloofwaardig en spannend vervolg te maken.

Over de auteur Lineke Breukel is het misschien leuk te vermelden dat ze in samenwerking met input van enthousiastelingen via Facebook het "verzoekboek de IJsvogel aan het schrijven is.