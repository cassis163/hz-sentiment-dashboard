'Kleine Helden' is een vlot geschreven verhaal van talloze mensen met ieder hun eigen strijd, romances, verdriet en geluk. Almudena Grandes leidt de lezer mee door de Madrileense wijk (waarvan de naam echter niet genoemd wordt) en introduceert talloze personages. In het begin is dat overweldigend, maar naar verloop van tijd beginnen de verhaallijnen duidelijk te worden, evenals de onderlinge verhoudingen.
De verhoudingen van de personages worden niet complex neergezet. Dat is voor dit boek ook niet belangrijk. De liefhebber van de psychologische roman zal hier misschien het één en ander missen, maar voor degene die de combinatie van een maatschappelijke boodschap en literatuur weet te waarderen, is dit een aanrader. De auteur heeft een duidelijke boodschap: hoe deze (fictieve) Spanjaarden in de zware crisistijd solidair en sterk wisten te zijn, en wat wij eenieder daarvan kan leren. Zo duidelijk, en tegelijk zo subtiel.

Naast deze hartverwarmende boodschap, zitten er een aantal schrijnende verhaallijnen in het boek. Een kant van de crisis waar velen van ons niet vaak mee geconfronteerd zijn...