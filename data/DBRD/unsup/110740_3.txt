Amsterdam, 1921. Antonie Donkers is amateurbokser en scharrelaar. Door tegen zichzelf in te zetten bij een illegale bokswedstrijd hoopt hij, samen met zijn vriend Johan, een flinke smak geld te verdienen. Hij wil de criminele wereld uitstappen en met zijn jeugdliefde Helena een nieuw leven beginnen. Ze hebben echter buiten Theo de Slachter gerekend, die het geld dat hij heeft verloren tot aan de laatste cent terug wil. Terwijl Helenas toekomstbeeld in duigen valt ziet Antonie nieuwe mogelijkheden in de illegale alcoholstokerij en de komst van de Olympische Spelen naar Amsterdam

Bovenstaande is een korte samenvatting van het boek wat ook op de achterflap staat. Dit trok mij erg aan en ook de mysterieuze voorkant. Ik was ook erg blij om het boek te mogen lezen voor de leesclub.

Maar wat vond ik van het boek?
Het begin vond ik erg traag en soms moeilijk door te komen, ik had verwacht dat het meteen om Antonie, Helena en zijn werk in de bende zou gaan. Maar helaas, het grootste deel gaat vooral over de droogleggingwet en het halen van de Spelen naar Amsterdam. Naar mijn mening erg langdradig en had dus een stuk korter gekunt.
Om en nabij bladzijde 112 begint dan waar ik dacht dat het boek om zou draaien, aangezien het boek 335 bladzijden heeft dus pas op een derde van het boek.
De hoofdstukken van Antonie en zijn ' avonturen' in de bende vond ik erg spannend om te lezen en soms ook wel wat gruwelijk. Op den duur zat je echt in het kat en muis spel tussen de hoofdpersonen. Dit vind ik erg gied geschreven.
Jammer was dan wel weer dat er weer politieke, voor mij, trage en droge hoofdstukken tussendoor kwam waardoor de spanning weer werd wegnomen en je niet echt fijn kon doorlezen. Waarschijnlijk was dit nodig voor het opbouw van het verhaal maar zoals al gezegd, het kon vast minder lang.
Mijn conclusie is dat het een prettig met vlagen, vooral de bende hoofdstukken, spannend is. Doordat ik van deze hoofdstukken heb genoten, krijgt dit boek 3 sterren