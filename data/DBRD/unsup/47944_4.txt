De Peruaanse keuken is een oeroude keuken. Seizoensgebonden, biologisch van kop tot staart, van het land tot op de tafel, zonder verspilling

"Het is geen modieus eten, het is eten van duizenden jaren geleden."

De Peruaanse keuken is een rijke smeltkroes van culinaire invloeden die allen boeiend en opwindend zijn en diverse chefkoks inspireren.

Andina is een kookboek aangevuld met verhalen over de regio’s van de Andes. Dit wordt gestaafd door de paginagrote mooie foto’s.
Andina zit vol recepten van ontbijt tot desserts en lokale drankjes.
Het is geen keuken die wij Europeanen gewend zijn maar met een beetje verbeeldingskracht, een duidelijke ingrediëntenlijst en een degelijk uitgewerkte beschrijving zet jij ook de Andes op je tafel.
Het bekijken van de foto’s en de liederlijke receptbenamingen nodigen je uit tot het klaarmaken van een grote schaal Solterito of een pot Chochoca waarbij je je buren of vrienden uitnodigt om van dit lekkers mee te komen proeven.
En voor diegenen die zich al eens gewaagd hebben zelf bier te brouwen, staat het gerecht voor maïsbier (Chicha) ook beschreven in dit kookboek.

Zelf vind ik de toevoeging van de verhalen uit de Andes een leuke extra omdat dit niet zo veelvuldig voorkomt. De pasteltekeningen passen er voortreffelijk bij.
In deze verhalen wordt er verwezen naar gerechten die elders in het boek beschreven staan.
Achteraan het boek is er nog een aanbeveling van restaurants en picanterias in Peru en een lijst van typische ingrediënten uit de Andes.

Wil je je wereldkeuken nog verder uitbreiden, dan is Andina zeker een aanwinst.