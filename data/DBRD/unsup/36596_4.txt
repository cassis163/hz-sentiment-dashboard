Een heel dun boekje (185 paginaâ€™s) met een eigenlijk ook vrij dun verhaaltje. Rijke zakenman en ex-CIA agent William Mulholland wil zijn biografie laten schrijven door zijn schoonzoon John Glass. Dit omdat een journalist, Wilson Cleaver genaamd, heeft aangekondigd dat ze zullen gaan doen. Als ex-CIA-agent heeft Mulholland hier en daar nog wel wat te verbergen.

De plot is helaas ook niet echt dik te noemen. Al heel snel begrijpt de lezer waar het heen moet. Wat is er dan zo goed aan dit boekje? Het is geschreven door John Banville, die nog in 2005 een Man Booker Prize won voor zijn boek The Sea. Want schrijven kan hij! Zeldzaam scherp worden de personages neergezet en ondanks het feit dat er niet eens veel gebeurt is het bijzonder spannend. Na lezing begrijp je waarom die man van die mooie prijzen wint! Een klein pareltje, dit The Lemur. (Door: Jannelies Smit)