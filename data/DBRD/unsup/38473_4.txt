In het boek Het Ochtend Koor hoort de nachtegaal Piep in de vroege ochtenduren een verrassend lied. Nieuwsgierig gaat hij op zoek naar de makers van deze melodie. Tijdens zijn zoektocht ontmoet Piep allerlei lieve dieren. Uiteindelijk ontmoet hij het Ochtendkoor, een groep vogels die elke ochtend bij elkaar komen om er samen voor te zorgen dat iedereen dankzij hun muziek weet dat het ochtend is. Piep is zo enthousiast dat hij graag bij dit koor wil. Dan komt hij er achter dat hij in de ochtend helemaal niet zo goed kan zingen. Verdrietig neemt hij afscheid van het koor. Dan ontmoet Piep een andere nachtegaal…..

Het Ochtend Koor is een mooi verhaal voor peuters en kleuters, over vriendschap en ergens bij willen horen. Het boek bevat op elke pagina kleurrijke tekeningen- van de talentvolle illustrator Suzanne Barton – die kinderen zeker aan zullen spreken. De eenvoudige, leerzame teksten vormen samen met de afbeeldingen van leuke vogels, fleurige bloemen en een aantal vriendelijke dieren een levendig prentenboek om meerdere malen uit voor te lezen.