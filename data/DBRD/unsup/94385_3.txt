Gwendy is een meisje zoals er dertien in een dozijn gaan. Ze is onzeker, vindt zichzelf te dik en in de zomervakantie rent ze iedere dag de treden van de zogenaamde suicide stairs op om af te vallen. Op een dag ontmoet ze Richard Farris, een wat ouderwets geklede man met een bolhoed. Hij geeft haar de knoppenkist en legt uit wat deze knoppen kunnen doen. Het is aan Gwendy om de kist met wijsheid te gebruiken.

Het verhaal begint een beetje als een sprookje, maar de typerende schrijfstijl van King zuigt je wel meteen in het verhaal. Je wil verder lezen omdat je wil weten wanneer het sprookje omslaat in de gebruikelijke gruwel die King zo eigen is.
Helaas bleef ik deze keer met een lichte kater achter. Hoewel het verhaal prettig en vlot las, had ik het gevoel dat het nog niet klaar was. Misschien wel voor de auteurs, maar niet voor mij.