Conflict, een boek uit de serie van de Crime Companie.
Zonder enige informatie vooraf ben ik in dit boek begonnen, maar het kon me niet echt boeien. Er zijn veel personages, maar het draait voornamelijk om Eva, een type dat wordt omschreven als zelfstandig, maar dat steeds onzekerder wordt. 
Ze tobt nog erg met het verlies van haar vader, heeft twijfels over haar relatie, wordt verliefd op een collega, maakt ruzie met haar beste vriendin, en dan worden er ook nog moorden gepleegd in de omgeving waar ze een raar gevoel bij heeft.
Heel veel dus.
Het verhaal van de moordenaar wordt cursief beschreven in hoofdstukken tussendoor. Soms te veel uitwijdend, met onrelevantie feiten.

Ik vond het een vreemd verhaal, nogal onrealistisch en ik heb niet alles begrepen. Waarom verteld de moordernaar alles aan zijn (zwervende) broer? De keuze van de slachtoffers vond ik wat vergezocht, net als het oplossen van de 'code' voor de moorden. De politie komt pas laat in het boek ter sprake en heeft de belangrijkste aanwijzing te gemakkelijk over het hoofd gezien.
Niet helemaal wat ik had gehoopt, maar toch een paar uurtjes kunnen lezen.