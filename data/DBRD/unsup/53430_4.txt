Sarah Riggs, een kunstenares, leidt een teruggetrokken leven waar ze zich heel comfortabel bij voelt. Ze heeft al een tijdje last van levendige dromen nachtmerries die ze in haar schilderijen tot uiting brengt. Haar visioenen brengen haar naar Corfu en treft ze vijf zielsverwanten die allen naar het eiland zijn getrokken op zoek naar “De ster van vuur”. Samen vormen ze ‘de wachters’ Een ieder beschikt over een speciale gave om hun opdracht te kunnen volbrengen. Ondanks dat Sarah deze mensen nooit heeft ontmoet, worden ze wel door haar herkend. Gezamenlijk gaan ze het avontuur aan.


“Een ster van vuur” is het eerste deel van een trilogie. In dit deel is een groot gedeelte besteed aan de introductie van de personages en hun gaven. Op een aangename manier heeft Nora Roberts dit aangepakt, waardoor het alles behalve droge opsommingen zijn. . Uiteraard is er ook in conflicten voorzien.


In hun opdracht “De ster van vuur” te vinden krijgt het gezelschap te maken met een slechte godin. Zij wil deze ster in haar bezit krijgen om de macht te kunnen grijpen. De spanning zit in de onderlinge strijd die alsmaar stijgt, hierdoor krijgt het verhaal kracht en zorgt het ervoor dat je geboeid bent en wil weten wat er allemaal nog meer gaat gebeuren.


Godinnen, gevallen sterren en de bijzondere gaven van de personages geven het verhaal een buitenaards tintje in een feelgood-sfeer. De vlotte, makkelijke schrijfstijl heeft er verder voor gezorgd dat ik veel leesplezier aan dit boek heb beleefd.