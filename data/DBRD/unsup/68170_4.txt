Hemelvuur is het tweede deel van de Fire Sermon serie.

Het derde deel van de Fire Sermon serie is: Vlam en As. Daar heb ik ook al een recensie over geschreven. Zeker het kijken waard. https://www.hebban.nl/recensies/sunaina-ramsamoedj-over-vlam-en-as

Op het eerste oog is zoals altijd weer de cover heel mooi! De prachtige ''A'' met een omega symbool eromheen. Dit weergeeft het boek perfect. Alfa en Omega. De twee rivalen.

Het boek begint met Omega Cass die met Zoë en Piper vluchten en samen met elkaar rond trekken. Ze vluchten helemaal uit de Deadlands, op zoek naar Sally... zij is een oude vrouw, die al jaren bij het verzet hoort en jongeren probeert te helpen. Onderweg naar Sally komen ze de ceremoniemeester tegen. Hij vormt samen met de generaal en Cass haar tweelingbroer Zach die een hervormer is ''De Raad van de Alfa's''.

Hemelvuur van Francesca Haig bevat zoals het eerste deel ''Vuurpreek'' heel veel spanning en het plot wordt steeds groter. Zelf vond ik dat ''Hemelvuur'' meer spanning had. Ik kon het boek niet wegzetten en kon niet stoppen met lezen! Het boek is vlot te lezen en heeft een fijne schrijfstijl.

Na de ontmoeting met de ceremoniemeester trekken Cass, Zoë en Piper met z'n drieën weer verder naar hun zoektocht naar Sally. Onderweg ontmoeten ze een nieuwe bondgenoot genaamd: Xander. Xander krijgt visioenen in zijn hoofd en wanneer ze Sally vinden, vormen de visioenen van Xander en de verhalen van Sally het begin van een nieuwe avontuur voor Cass. Cass is geheel gewijd aan haar taak om de Omega's te helpen en doet er alles voor over om ze te beschermen en het geheim achter Ark op te lossen.

Heb jij het eerste deel gelezen en ben jij heel benieuwd naar het tweede deel en het derde deel. Dan moet je zeker verder lezen. Het is zeker de moeite waard. Het zijn prachtige boeken en zitten vol spanning. Je leest het boek binnen no-time uit.