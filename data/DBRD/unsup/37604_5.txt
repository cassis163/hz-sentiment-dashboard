Een geslaagd debuut! Als lezer zit je op het puntje van je stoel. Origineel, ietwat mysterieus, binnen een wereld die niet de onze is, maar waarin aankomende jongeren herkenningspunten vinden: ontrouw, confrontatie met een andere, harde realiteit, maar ook vriendschap, avontuur. Je wandelt als het ware door verschillende verhaallijnen die zich voor je ogen ontvouwen: zo tastbaar en intrigerend! En net daardoor houdt dit verhaal je volle aandacht vast. Niet alle vragen krijgen een antwoord in dit boek, het is immers reikhalzend uitkijken naar deel 2!