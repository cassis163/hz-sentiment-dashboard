Souvenir is een psychologische thriller die voor een groot deel plaatsvindt in Indonesië. Het vertelt het verhaal van een ongehuwde moeder waarvan de enige dochter op de leeftijd van zes maanden werd ontvoerd.

Susan zoekt via Facebook contact met Esther die in Indonesië woont. Esther is een vriendin van vroeger, uit de tijd dat ze nog zorgeloos en backpackend door het leven ging. Susan heeft iets heel ergs meegemaakt. Haar kind is ontvoerd uit de crèche en nooit meer teruggevonden.
Als Susan de Facebookpagina’s van Esther en haar vrienden bestudeerd valt het haar op dat Esther een dochter heeft. In eerste instantie is ze blij dat Esther na een periode van onvruchtbaarheid moeder is geworden, maar al snel vermoedt ze dat het haar eigen ontvoerde dochter is..

Thema:
Het verlies van een kind is bijna niet te bevatten. Als je kind is ontvoerd, dan komt daar nog een extra dimensie bij, namelijk de twijfel. Leeft je kind nog? Is het gelukkig, zou je hem of haar herkennen? Wat doe je als je denkt dat je je kind hebt teruggevonden?