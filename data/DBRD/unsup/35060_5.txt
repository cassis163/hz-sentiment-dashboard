Tja.. Dit kan ik niet in 1 zin uitleggen! Hiervoor moet ik echt even een paar punten langs. Allereerst de karakters. Ze zijn echt goed beschreven. Ik weet van elk karakter waar ik aan toe ben en hoe ze zich voelen. Er is echt nagedacht over details, en dit vind ik erg knap want vaak heb ik dan de neiging iets saai te vinden. Maar in dit geval vind ik het alleen maar mooi als ik de mensen en de omgevingen precies in mijn hoofd kan creëren.

Over de omgeving gesproken.. Er staat in het begin van het boek een mooie kaart van de wereld waarin het verhaal zich afspeelt. Ik vind kaarten in boeken altijd een groot plus punt. Ook de manier waarop de omgeving wordt omschreven vind ik wederom erg gedetailleerd, maar ook dit vind ik weer niet saai! Het zorgt er juist voor dat ik als het ware een film kan afspelen in mijn hoofd.

Dan het verhaal op zich. Ik vind het verhaal leuk bedacht, fantasy boeken zijn echt mijn ding. Hoewel ik vind dat bijna elke fantasy wel iets met draken, elven, dwergen en magie doet, heeft dit verhaal toch iets aparts. Het onderscheidt zich op één of andere manier van de rest. Ik vind het verhaal prachtig, zelfs voor de tweede keer.