In Stockholm ontploft een auto waarbij het gezin van de officier van justitie omkomt. Het wordt een zaak van hoge prioriteit en de politie doet er alles aan om de dader te vinden. Olivia Rönning komt op het spoor van een verdachte, maar har persoonlijke gevoelens zitten haar in de weg.
Ondertussen wordt de rust van om Stilton die in Thailand zit verstoord. Hij krijgt een opdracht van een vrouw om een man op te sporen. Stilton, blij met de afleiding, neemt de opdracht aan. Niet wetende in wat voor wespennest hij zich begeeft.
Hoe groot de afstand ook is, er blijken verbanden te zijn tussen de zoektocht van Stilton en de zaak in Stockholm


Alhoewel de cover erg afwijkt van de voorgaande delen vind ik deze cover erg intrigerend.Het straalt realisme en eenzaamheid uit.Het reliëfverschil en de glanzende bronskleurige letters gevent net dat beetje extra.
Dit schrijversduo weet zo ontzettend goed verschil in locatie te creëren door de schrijfstijl aan te passen. maar ook bij de karakters. Het is een vlotte schrijfstijl die makkelijk leest en de lezer meezuigt het verhaal in. Er worden prachtige beeldende zinnen gebruikt die de lezer laat nadenken en geven op dat moment een momentje van rust en bezinning. De schrijfstijl is niet te simpel, maar zeker ook niet te complex.
De personages zijn inmiddels bekend en het is mooi te zien dat zij een ontwikkeling doormaken. Stilton krijgt meer rust en Olivia wordt meer volwassen.
Het plot is spannend en heeft een prima opbouw, niet te snel, niet te langzaam
Het verhaal heeft diverse lijnen die aan het einde heel mooi samen vallen, als de puzzelstukjes in een puzzel. Alles klopt en komt precies zo uit als het moet. Sommige dingen zijn voorspelbaar, maar het is meer een logisch gevolg op de gebeurtenissen in het verhaal.
Zoals bekend in Scandinavische thrillers kunnen zaken rauw overkomen. In dit boek is dat niet anders. Het draagt er wel toe bij dat het realistischer overkomt.
Koudvuur is niet het beste werk van dit schrijversduo, maar absoluut de moeite waard.