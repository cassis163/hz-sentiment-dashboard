Eigenlijk werd het weleens hoog tijd voor een revolutie in sprookjesland, gelukkig kwam Janneke Schotveld op het idee er één te starten.
Werkelijk alles wordt op de schop genomen, prinsessen trouwen met prinsessen, heksen leren vliegen met zijvleugeltjes, het piekermannetje opent de ogen van Klaas Vaak, een ridster blijkt dapperder dan haar mannelijke variant, kinderen spelen weer buiten en de kikkerkoning zoekt de gouden voetbal van de prinses.
En passant komen er ook figuren uit de oude sprookjeswereld voorbij, bijvoorbeeld De kleine prins ( Le petit prince – Saint Exupéry) één van mijn favorieten.
En nu maar hopen dat de lettervreter ons met rust laat en wij nog lang kunnen genieten van boekenwijsheden zoals beschreven in dit vernieuwde sprookjes boek, dat met veel humor is geschreven! Ik zou graag 6 sterren geven…..