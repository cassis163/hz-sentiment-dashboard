Titel: Medisch Contrast
Auteur: Femke Veldman
Uitgeverij: Ambilicious
133 pagina’s

Femke Veldman (1981) studeerde geneeskunde en vertrok in 2008 als arts naar Ghana. In 2009 startte zij met de opleiding tot tropenarts in Nederland, die zij in 2011 met succes afrondde.
Femke werkte en woonde nadien samen met haar gezin drie jaar in Afrika.
In 2014 keerde Femke met haar gezin terug naar Nederland, waarna ze eerst bij de spoedeisende hulp ging werken. Vervolgens zette ze haar eigen huisartsenpraktijk op.

In Medisch Contrast neemt Femke Veldman je mee in haar ervaringen, verwondering en stijgende verbazing over de verschillen en onverwachte overeenkomsten binnen de zorg in Afrika en Nederland.
Korte verhalen over de bomvolle wachtkamers, al te hulpvaardige familie-
leden, vlotte vertalers, gregoriaanse gezangen en lotsbepalende kippen.
Ontdek samen met Femke hoe vanzelfsprekendheden in de Nederlandse zorg als sneeuw voor de zon verdwijnen in de tropen.
Medisch Contrast is een relativerend debuut van Femke Veldman.

De ervaringen die Femke in de periode dat ze woonachtig was in Afrika heeft opgedaan worden in dit boek als zodanig verwerkt dat je mond van verbazing soms open valt. De schrijnende situaties die zich zowel in Ghana als in Malawi voordoen staan in schril contrast met de zorg die er in de westerse wereld voor handen is.

Steeds komt de gedachte bij mij op, wat nou daadwerkelijk beter is? Tuurlijk willen we alle mensen helpen om zo snel mogelijk gezond te worden. Maar moet dit ten koste van alles? In Afrika wordt deze keuze voornamelijk gemaakt door de beperkte mogelijkheden die er zijn. Waardoor artsen aldaar ook niet verder in discussies kunnen gaan met patiënten en eventuele familieleden, wat te doen met de gevonden diagnose. Hier in Nederland wordt er door een groot team aan artsen telkens vergadert wat er eventueel nog mogelijk is, om dit dan vervolgens weer te bespreken met alle betrokkenen. Waarbij het kosten plaatje langzaam de pan uitrijst en er vervolgens nog niks is uitgevoerd.

Medisch contrast is echt wel een eyeopener, die wel eens een goed plekje zou hebben in de wachtkamers van elk ziekenhuis of huisartsenpraktijk. In de hoop dat misschien een kleine hoeveelheid mensen meer begrip krijgt mocht de afspraak enkele minuten vertraging op leveren.

Medisch Contrast krijgt van mij 3,5 sterren.
Danielle