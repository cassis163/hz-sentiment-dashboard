Deze historische roman is een combinatie van feit en fictie. In Dubio wordt de geschiedenis van het ontstaan van Holland in verhaalvorm gepresenteerd. Karin de Roos beschrijft beeldend de voorgeschiedenis en de Slag bij Vlaardingen in 1018.
Door de hoofdpersonen word je in de tijd teruggevoerd. Je loopt zelf in Flardinga rond. Maak niet de vergissing dat het boek daardoor alleen interessant voor Vlaardingers is.
Aanvankelijk moest ik wennen aan de de spreektaal van de hoofdpersonen, maar dat ging snel. Het boek leest vlot.
Het tweede gedeelte speelt zich af in 2018. Dit deel heb ik in een ruk uitgelezen. Daarna bleef ik met veel vragen achter. Het boek blijft lang in je hoofd zitten. Hoe vromer de geest, hoe groter het beest.