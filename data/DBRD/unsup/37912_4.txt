Soms lees je een boek, zo gruwelijk, zo spannend, zo onwerkelijk, dat het uit moet. Het liefst dezelfde dag, want wegleggen lukt niet. ZoÂ’n boek is De Roeping. Gruwelijk spannend tot de laatste bladzijde! Vanaf de eerste pagina word je het verhaal ingezogen.
Het verhaal speelt zich af in Canada. We volgen Simon, de natuurgeneeskundige moordenaar, en Hazel Micaleff, de adjudant van het slaapverwekkende dorpje Port Dundas. Simon laat een spoor van slachtoffers achter zich, waaronder een slachtoffer in Port Dundas. Hazel zet alles op alles om de dader van deze gruwelijke moorden te pakken te krijgen.
Behalve gruwelijk is het verhaal ook humoristisch. Hazel heeft een rugprobleem en daardoor veel pijn. Ze slikt sterke medicatie, en drink alchohol om de pijn te verlichten. Ze woont samen met haar bejaarde moeder, die vroeger burgemeester was in Port Dundas. Hazel is gescheiden, van middelbare leeftijd, en heeft een liefdesleven van niets. Moeder en dochter geven het verhaal een luchtig tintje mee. De verhaallijn over Simon is daarentegen erg gruwelijk. Dat je vanaf de eerste pagina weet wie wat gedaan heeft, maakt het boek niet minder spannend.
De Roeping is een boek in de lijn van Silence of the Lambs van Thomas Harris, maar dan gruwelijker.
Inger Ash Wolfe is een pseudoniem. Welke Amerikaanse of Canadese auteur achter deze naam schuilgaat is onbekend. Wat mij betreft mogen er meer boeken door Inger Ash Wolfe worden geschreven. Als je van gruwelijke thrillers houdt, mag dit boek niet op je lijstje ontbreken.