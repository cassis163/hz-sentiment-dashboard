Tijdens haar eerste werkweek als rechercheur in Schagen krijgt Carolien de Vries te maken met een lugubere moord. Er worden vijf lichaamsdelen van een man gevonden in het atelier van kunstschilder Tarpin. De romp, armen en benen zijn neergelegd als Drawing 44, een van de laatste werken van de kunstenaar. Snel volgen meer bizarre moorden. Is er een verband met haar tweelingzus Stefanie, die twintig jaar geleden werd verkracht en verminkt en tien jaar daarna spoorloos verdween?

Rechercheur de Vries ziet gelijk overeenkomsten met wat haar zus is aangedaan in het verleden, maar zegt in eerste instantie niets. Want seriemoordenaars veranderen niet van geslacht en het lijk wat ze vinden is van een man. Maar bizar is het wel!
Margreet Slikker weet je in spanning te houden van de eerste tot de laatste pagina! Eenmaal begonnen moet dit boek gewoon zo snel mogelijk uit en als het dan uit is, dan baal je dat je zo snel gelezen hebt. Elk hoofdstuk geeft ons nieuwe informatie en al lezende valt de puzzel in elkaar. Het laatste stukje blijft geheim tot het laatste hoofdstuk!
Ik hoop dat Margreet haar volgende boek al aan het schrijven is, want die ga ik zeker meteen lezen.