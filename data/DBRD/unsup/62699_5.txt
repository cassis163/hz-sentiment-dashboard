Het verhaal laat je kennis maken met verschillende (veel ) personen, die allemaal een rol spelen in de ontwikkelingen van het verhaal. De politieke achtergrond van het Midden-Oosten word uitgebreid uitgelegd in het begin van het verhaal. Daar verloor ik mijn interesse ietwat.
Maar gelukkig neemt het verhaal al snel de spanning over en laat je niet meer los tot het eind.
In het begin heeft het nog iets van Dan Brown zijn schrijfstijl, maar geleidelijk aan heb je dat gevoel totaal niet meer en is het echt het verhaal van Nick Pengelley.

Ryder gaat over de wetenschappelijke onderzoekster Ayesha Ryder.
Al in de eerste hoofdstuk is het duidelijk dat Ayesha een vreselijk verleden heeft gehad.
Als Ayesha bij een moordzaak wordt geroepen blijkt het te gaan om haar goede vriend en ex- minnaar Evelyn Montagu. De manier waarop hij is vermoordt geeft aan dat het niet zomaar een moord is maar met een veel diepere achtergrond wat terug gaat in de tijd met Lawrence of Arabia .Ayesha gaat op onderzoek, samen met twee Scotland Yard agenten.
Wanneer Ayesha met Holden en Bryan op zoek gaat naar aanwijzingen en ze op de vlucht moeten voor hun achtervolgers merk je al snel dat Ayesha een krachtige vrouw is en hard is geworden door haar verleden. Haar kennis van het ondergrondse van Londen laat de mannen dan ook verrast staan. Als ze dan uiteindelijk toch gepakt worden is er een verrassende ontwikkeling.
Ayesha wordt gemarteld en door haar flashbacks kom je achter haar verleden. Mede door haar flashbacks weet ze waar Evelyn Montagu het “geheim “heeft gelaten.
Ze ontsnapt en komt terug in Londen. Daar word ze bij gestaan door Dame Imogen.
Ondertussen is er een aanslag gepleegd in Londen in Downing Street 10.
De politieke leiders van het Midden- Oosten overleven de aanslag, maar er staat ze nog meer te wachten…..

Een prachtig boek geschreven vol met spanning !
De moeite waard en de twee delen die nog komen ga ik dan ook zeker lezen !