De Brit Ed Sheeran werd in 2011 wereldwijd bekend door de single ‘the a team’. Sindsdien is de heer Sheeran niet meer weg te denken uit de muziekwereld. Wie is Ed precies en wat ging er voor zijn succes aan vooraf?

Terwijl Ed Sheeran schreef heeft zijn vriend, Philip Butah, voor alle illustraties gezorgd. A Visual Journey verteld het exclusieve verhaal over hoe Ed Sheeran een artiest werd. Ed schrijft over zijn ups en downs, ook zijn eerdere muziek ervaringen worden niet vergeten. Zo kom jij er als fan achter van wie Sheeran nu echt fan was en wie er invloed op hem heeft gehad. Philip Butah is geen onbekende naam. Hij maakt alle albumcovers sinds de komst van het album +. Ook Philip verteld in het kort zijn verhaal.

Tijdens het lezen komen de lezers er gauw achter dat Ed een lange weg heeft begaan. Als artiest moet je in de huidige muziekwereld strijden voor een eigen plaats. Dat heeft Ed ook moeten doen. Ed heeft een opmerkelijke schrijfstijl. Het leest heerlijk weg gezien het een beetje op een dagboek lijkt. Er zijn momenten dat de lezer met een glimlach op het gezicht zit te kezen. Zo schrijft Ed ook dat hij eerst helemaal niet kon zingen. Andere momenten zijn weer verdrietig, want ook Ed heeft gedacht aan zijn droom opgeven. Kortom: een perfect verhaal voor elke fan die meer over Ed Sheeran te weten wil komen.