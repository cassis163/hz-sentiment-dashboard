Ilse Ruijters, freelance tekstschrijfster, columniste en schrijft voor o.a. Cosmopolitan.
Na een aantal schrijfwedstrijden gewonnen te hebben, is de Onderkant van sneeuw haar debuut dat onlangs verscheen.

Irene haar leven is voorgoed veranderd, sinds de dag dat ze per ongeluk een peuter doodreed. Bijna 2 jaar later houdt dit haar nog steeds bezig. Inmiddels verhuist naar een ander dorp, hoopt ze daar de grip op haar leven weer terug te krijgen en de draad weer op te pakken. Maar er zijn mensen die het sinds de bewuste dag nog steeds op haar voorzien hebben en het gebeurde niet kunnen vergeven en vergeten. Op een dag krijgt Irene dan ook een bedreiging, gericht op haar eigen dochtertje. Wie heeft zijn pijlen op Irene en haar gezin gericht? Of is ze zelf inmiddels volledig doorgedraaid in al haar wanhoop en schuldgevoel.

Laat ik beginnen met de cover van het boek, dit is een cover waar je niet omheen kunt! Een cover die niet zou misstaan als billboard langs de snelweg of als filmposter. Een cover die gelijk in het oog springt en je gelijk op wilt pakken als je hem ziet liggen in de boekhandel. Dat is alvast één positief punt aan dit boek, ben ik over de inhoud net zo te spreken?

Om gelijk maar met de deur in huis te vallen : Dit is een boek dat binnenkomt, je raakt, je vastpakt en niet meer loslaat. Wat een ontzettend sterk psychologisch en krachtig geschreven thriller heeft Ilse met dit boek neergezet. Een boek waarvan je bijna niet zou geloven dat je een debuut in handen hebt. Het boek is verdeeld in 6 delen met elk een passende tekst die naadloos aansluiten bij het verhaal. Ilse heeft een enorm inlevingsgevoel want je voelt gewoon de wanhoop van Irene en het schuldgevoel alsof het jezelf overkomen is. Net als de rest van haar omgeving, familie, vrienden en iedereen in het dorp die haar met de nek aankijkt zijn allemaal zeer overtuigend. Een boek dat ontzettend spannend is en je niet meer loslaat van de eerste tot de laatste bladzijde.

Waar een klein land groot in kan zijn, je hoort wel eens mensen die hun voorkeur uitspreken voor buitenlandse auteurs. Nou met de naam Ilse Ruijters en de Onderkant van sneeuw kan ik weer een enorm getalenteerd auteur toevoegen aan mijn lijst favoriete auteurs van Nederlandse bodem.

Een absolute must-read die je bij de keel grijpt en nog lang door je hoofd blijft spoken.