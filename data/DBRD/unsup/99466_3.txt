Het boek begint heel veelbelovend. Adam krijgt van een wildvreemde te horen dat zijn vrouw jaren geleden heeft gelogen over haar zwangerschap, en hij krijgt ook meteen de sleutel naar het bewijs. Als hij zijn vrouw ermee confronteert, verdwijnt ze spoorloos. Ondertussen gaat de vreemde man, samen met een groepje anderen, door met het doen van confronterende onthullingen, en er blijkt hier en daar ook chantage in het spel te zijn. Er valt een dode en de vrouw van Adam is nog steeds spoorloos.
Het verhaal begint veelbelovend. Ik was heel benieuwd wat er allemaal achter het bedrog van Corinne zat en in welk web van leugens zij verwikkeld is. Ik heb net de Netflix-serie Safe bekeken, ook van Harlan Coben, en dit vond ik een ijzersterk verhaal waarin alles aan het eind op zijn plek viel. In dit verhaal vond ik dat veel minder, en vond ik de ontknoping nogal tegenvallen. Ik vind de schrijfstijl van Harlan Coben erg prettig, luchtig en associatief en daarom ben ik wel heel vlot door het boek heengevlogen, maar ik heb niet dat wauw-gevoel als na de slotaflevering van Safe.