Duizendpoot Liv (pseudoniem) is naast auteur ook consultant, trainer en marketingcommunicatiemanager. In 2007 debuteerde ze met Wraaklust. Volgens publicaties vindt Liv het fijn om even helemaal los te komen van de werkelijkheid. Ze doet dit het liefst door thrillers te lezen of een spannende film te kijken. Ook vindt ze het heerlijk om erover na te denken wie het heeft gedaan. Gelukkig maar, want deze strategie past ze tactisch toe in Gifgroen, haar onlangs verschenen boek.
Sascha de Ruiter gaat helemaal op in haar werk. Ze werkt voor een bedrijf dat gespecialiseerd is in het maken van potjes babyvoeding, genaamd Babico B.V.
Saschas man, Bart, koestert een kinderwens, maar als het aan Sascha ligt gaat die wens niet in vervulling. Dit laatste zorgt voor echtelijke ruzies, dus besluit Sascha tijdelijk bij haar vriendin Tilly te gaan logeren. De problemen beginnen pas echt als Babico B.V. een moer in een potje babyvoeding aantreft, naar aanleiding van een brief waarin wordt bedreigd met het toedienen van gif in babyvoeding en waarin losgeld wordt geëist.
Babico B.V. roept de hulp in van mediatrainer Donald Hylkema, een aantrekkelijke, verzorgde en bijzonder intelligente man. Donald leert Sascha hoe ze de pers te woord kan staan. Hier put ze haar voordeel uit tijdens een chaotische persconferentie, die plaats vindt voor de deur van het bedrijf. Sascha wordt afgeleid en presteert onder de maat en, alsof het niet erger kan, wordt alles uitgezonden op tv. De relationele sfeer tussen Sascha en Donald wordt buiten de muren van het bedrijf vuriger en de passie tussen deze twee geliefden neemt toe. Sinds Donald in Saschas leven is, lijkt ze de mensen om haar heen te vergeten. De contacten met haar vrienden staan hierdoor op een laag pitje.
Als de bedreigingen richting Babico B.V. drastischer en serieuzer worden zet Babico B.V. alles op het spel om de probleemstichter te pakken, met gevaar voor eigen imago
Gifgroen is een meeslepende thriller, makkelijk leesbaar en herkenbaar omdat lezeressen zich kunnen identificeren met het leven van Sascha, een hardwerkende getrouwde vrouw, waar Nederland er veel van telt. De combinatie van Saschas privé- en zakelijke leven is goed verdeeld en daarom beslist daadkrachtig.
Het verhaal komt wat langzaam op gang en kent in de eerste hoofdstukken geen spanning, wel diepgang. Pas als het boek het einde nadert, wordt het verslavend en moet het in één adem uitgelezen worden. Een goed boek dat absoluut niet mag ontbreken in de lijst van Nederlandse topthrillers.