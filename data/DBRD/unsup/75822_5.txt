Samenvatting
De twee broers Dorvin en Edilion gaan gesteund door hun vrienden weer een spannend avontuur tegemoet. Tovenaar Felkon zaait dood en verderf in zijn pogingen om diverse steden in te nemen. Naast de strijd tegen deze tovenaar heeft de vriendenclub de missie om de slechte koning af te zetten. Een slinks plan moet hen daarbij helpen wat niet zonder gevaar is.

Leeservaring
Evenals in deel 1 heeft dit boek ook een gedetailleerde landkaart van de omgeving waarin het verhaal zich afspeelt. Helemaal achterin het boek is een woordenlijst opgenomen van woorden die in Auruco gehanteerd worden maar in onze taal niet voorkomen.
De cover van het boek is in dezelfde stijl als het eerste boek. Bij het eerste boek waren de kleuren zo gekozen dat het een brandend dorp met vonkenregen voorstelt. Bij dit tweede deel is gekozen voor een stadspoort. De rode stippen doen denken aan bloedspetters. Ook zitten er spetters aan de kroon boven de poort. De koning heeft bloed aan zijn handen wat ook in het verhaal duidelijk naar voren komt.
Dit tweede deel gaat verder waar het eerste deel opgehouden is. Het is raadzaam om alvorens aan dit deel te beginnen eerst deel een te lezen. Dit is van belang voor een goed begrip van het verhaal. Hier en daar wordt terugverwezen naar gebeurtenissen die de hoofdpersonen in deel een hebben beleeft.
De prettige en vlotte schrijfstijl wordt ook in dit boek voorgezet. Begrijpelijke zinnen van prima lengte beschrijven een spannend avontuur. Mooi worden de gebeurtenissen beschreven. Je kunt je een prima beeld vormen van hetgeen er gebeurd en de omgeving waarin het zich afspeelt.
De hoofdpersonages uit deel een leer je in dit boek nog beter kennen. Er komen ook nieuwe personages voor waar je je ook goed een voorstelling van kan maken door de mooie beschrijvende schrijfstijl.
De epiloog maakt je alvast warm voor het volgende deel. Er wordt al wat spanning opgebouwd wat nieuwsgierigheid oproept. Een mooie originele aanloop naar het vervolg van het avontuur. Ik kijk er dan ook weer erg naar uit. De boeken van Sebasiaan Koen mag je als fantasyliefhebber niet missen.