Mathias is er niet meer, maar wat is er met hem gebeurd en wat voor invloed heeft het op de achterblijvers? Het is een interessant uitgangspunt voor deze roman.

In acht verhalen krijgen we inzicht in de vraag hoe het is voor achterblijvers. In het eerste hoofdstuk staat zijn vriendin Amber centraal. Zijn moet haar leven opnieuw vorm geven nu ze alleen in. Een ontmoeting in het park legt twee verhalen bloot, hoe omgaan met verlies voor iedereen anders is.

Na Amber volgt het verhaal van een vriend, de grootouders, de moeder, maar ook personages als Issam, Nathan en Tirra die in eerste instantie niet direct een lijntje hebben met Matthias. Gedurende het boek en de verhalen blijken er toch meer lijntjes te liggen dan eerst blijkt en komt de lezer te weten wat er is gebeurd.

Elk hoofdstuk is een verhaal op zichzelf en toch verbonden, het geeft de lezer inzicht in de gevoelens en gedachten van de personages, hoe het is na Mattias. Elk verhaal heeft zijn eigen dynamiek en sfeer, het is mooi om te zien hoe de verhalen zo verschillend zijn en toch zo’n samenhang hebben.

Jammer is dat de verhalen geen navolging krijgen, het is een momentopname, geen verhaal is afgerond. Het is net als het leven, dat gaat ook verder, maar na het lezen van het boek blijven er veel vragen over, hoe gaat het nu verder met….

Er zit een spanning in het verhaal, omdat het niet duidelijk is wat Mattias is overkomen. Die spanning wordt langzaam opgebouwd, om in het laatste hoofdstuk keihard toe te slaan, als de lezer samen met Amber terug is op juist die plek.

Het is echt van deze tijd, de verwijzing naar een ware gebeurtenis is overduidelijk waardoor het verhaal een heel realistisch karakter krijgt.
Een roman die na het lezen nog vragen oplevert, maar de lezer ook zelf laat nadenken. Hoe zou het zijn als…