Een geweldig hilarisch kleuterboek. Tijdens het voorlezen van dit boek, schoot ik zelf ook steeds spontaan in de lach. Het is zo'n leuk en grappig verhaal en eigenlijk ook wel een beetje spannend en zielig. De titel van het boek spreekt menig kleuter dan ook wel aan. Spannend.... 'Marcs Grote Gevaarlijke Tanden', de illustratie van Marc laat gelukkig toch een vriendelijk ogend krokodil zien. Dat maakt het boek extra leuk, het is spannend maar ook weer niet.

Marc kwam uit een familie vol Buitengewoon Gevaarlijke alligators.
Hij joeg iedereen in het oerwoud de stuipen op het lijf.
Daar was hij het allerbeste in.

Iedere dag begint Marc met zijn schubben te laten glimmen, zijn nagels aan te scherpen en al zijn grote, gevaarlijke tanden te poetsen, om vervolgens iedereen in het oerwoud schrik aan te jagen. Een heerlijk bestaan, vindt hij zelf. Totdat Barry Bever vroeg in de ochtend Marcs valse gebit vindtâ€¦

Marc valt ontiegelijk door de mand. Hoe kan hij ooit nog zijn waardigheid terugwinnen?

Het is een heerlijk boek om voor te lezen met mooie illustraties. De tekeningen zijn grappig en hebben leuke details zoals de 'Hap Grrrrap Tandpasta' en de 'Happige Kapsels', leuk met een knipoog naar de 'angstaanjagende' Marc. De tekst is gedrukt in duidelijke, zwarte en onregelmatige letters, dat maakt het speels om te zien. Het verhaal is niet te lang en plezierig geschreven en daardoor blijft het de kleuter boeien. Hoewel het verhaal is zo leuk dat je wel wilt weten hoe het afloopt met Marc wanneer de dieren in het oerwoud achter zijn geheim komen. De clou is geniaal bedacht, lief maar toch blijft Marc ook een beetje spannend ;) . En bij het zien van de laatste pagina schoot ik alweer in de lach.