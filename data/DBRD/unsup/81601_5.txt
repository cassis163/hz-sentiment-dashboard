Ik heb me kostelijk geamuseerd met VSV! Heerlijk boek! Spannend en meeslepend geschreven, precies zoals we van De Winter kunnen verwachten. Ik vond het uniek dat De Winter het lef had echte BN'ers als personages in zijn verhaal op te voeren. Hij liep daarbij het gevaar een Nederlandse soap te schrijven, maar daar is hij toch echt een te goede schrijver voor. Hij portretteert zichzelf ook met veel zelfspot. Het had allemaal erg verkeerd kunnen uitpakken, maar het opvoeren van al die bekende mensen werkt ontzettend komisch of soms ook tragisch. Zo had ik graag gehoord wat bijv. Bram Moskowitz of Job Cohen over hun optreden in het boek dachten. Over minister Donner maar niet te spreken! Boos of lacherig? Theo van Gogh vertedert als beschermengel in opleiding in het voorgeborchte. Het is handig dat hij 30 sigaretten tegelijk kan roken en waarbij ook nog drie whiskeys drinken en toch slaagt voor de titel 'BE' (= Bescherm Engel). De Winter zet Theo van Gogh met veel mededogen neer. Dat is prijzenswaardig gezien de hetze die Van Gogh jarenlang tegen de Winter voerde.

Ik vond het een zeer leuk en ook bijzonder boek! De Winter heeft een aantal zinnige dingen te zeggen over de huidige stand van zaken in Nederland.