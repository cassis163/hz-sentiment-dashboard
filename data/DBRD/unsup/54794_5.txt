Haruki Murakami weet vaak te verrassen met bizarre gebeurtenissen, maar laat deze over het algemeen onderdeel vormen van het verhaal zonder daarbij tekst en uitleg te geven.
In Spoetnikliefde zijn de gebeurtenissen die plaatsvinden puur symbolisch. K. zoekt zijn spoorloos verdwenen vriendin Sumire op een Grieks eiland, maar hoe kan zij gevonden worden als de zij die hij zoekt, kwijtgeraakt is na hartzeer? De ontwikkelingen en de uitleg worden in prachtige, toegankelijke Murakami-stijl verteld, en dat maakt Spoetnikliefde een van de beste romans van Murakami.