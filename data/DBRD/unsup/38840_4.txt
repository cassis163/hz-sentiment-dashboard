Vanuit 8 verschillende perspectieven krijg je een zicht op het hoofdpersonage Mattias. Deze 8 mensen gaan elk op hun eigen wijze om met het verlies en hebben tevens elk hun eigen herinneringen aan Mattias. De schrijver toont via deze weg hoe iedere persoon anders omgaat met rouwen en een ander traject doorloopt. Want hoe dan ook moeten ze verder met hun eigen leven. De ene lukt dit beter dan de ander.
Ondanks dat de 8 puzzelstukjes langzaam in elkaar vallen, blijven er toch nog wat vragen onbeantwoord. Maar zeg nu zelf... wie kan zeggen dat hij /zij iemand anders echt voor de volle honderd percent kent?
Eenieder die zelf reeds door een rouwproces diende te gaan zal kunnen beamen dat de schrijver erin geslaagd is dit in een verhaal neer te schrijven dat aangrijpt en tevens tot nadenken stemt. Het 120 pagina's tellende boek ben je snel door. Het erover nadenken duurt wat langer.
Graag meer van dit.