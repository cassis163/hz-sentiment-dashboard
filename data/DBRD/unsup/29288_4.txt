Het boek heeft lovende kritieken ontvangen, maar hier mis ik waarschijnlijk een antenne. Ik vond het boek leuk om te lezen en de jongere generatie zal zich er misschien wel in herkennen. Het thema “afkomst” en de invloed daarvan op je verdere leven is wel heel herkenbaar. De twee tobbende hoofdrolspelers worstelen zich door het leven heen. Uiteindelijk zullen ook zij hun plek wel vinden, maar dat is toch nog wat onzeker. Populariteit is een belangrijke zaak bij de huidige Instagram-generatie. Iedereen moet maar gelukkig, mooi, populair, avontuurlijk en succesvol zijn. Als er tegenslagen zijn, komt al snel een gevoel van ontheemding opzetten. Het ontwikkelen van een eigen identiteit valt niet mee. Het boek is chronologisch geschreven vanuit zowel het gezichtspunt van Darryl als van Marianne met uitstapjes naar gebeurtenissen in het verleden. Daardoor leer je beide hoofdpersonen wel goed kennen. Het is een leuk boek om te lezen. Tegen de jongere generatie zou ik willen zeggen: tob wat minder en imperfectie is heerlijk.