13 jaar geleden is er een jong meisje verdwenen en dood terug gevonden in de tuin van Kim.
Kim was de oppas van het meisje Suze en haar broertje Max. Zij gaat de gevangenis in voor moord.
Alleen Max staat aan haar kant, maar niemand gelooft hem.
Als Kim vrijkomt na 10 jaar, besluit ze om de ultieme wraak te gaan nemen. Ze weet bijna zeker te weten wie het wel gedaan heeft. De man waar ze smoorverliefd op was!
Max komt na al die jaren een andere oude oppas tegen in de supermarkt. Hij herkent Dorien bijna meteen. Zij hem niet! Ze hangt net een briefje op in de supermarkt. Ze zoekt hulp om te helpen opruimen. Ze wil de spullen van haar man Anton opgeruimd hebben. Zelf kan ze dat niet, ze is er te ziek voor. Anton is spoorloos verdwenen. Max doet zich voor als iemand anders en komt zo bij haar in huis terecht. En daar besluipt hem het plan om wraak te nemen. Hij denkt ook te weten wie het gedaan heeft.

Het is een boek over zoete wraak. Maar wie neemt er nu echt wraak?
Er zijn veel verhaallijnen in dit boek. Van Dorien, Kim, Anton en Max. De tijdslijnen lopen ook door elkaar. Het hoofdstuk erna denkt vaak weer een maand terug in de tijd, of juist vooruit. Ook gaan ze zo nu en dan 13 jaar terug in de tijd. Dit maakt het allemaal een beetje verwarrend en moeilijk om erin te komen. Het went wel, maar dat duurde bij mij een tijd.

Ik vind Max zijn personage echt de beste. Hij is goed neergezet en ik snap zijn gevoelens.
De cover past heel goed bij het verhaal. Het liedje in het begin van het boek ook!

Ik mis echt de spanning van: op het puntje van mijn stoel zitten, in dit boek. Ik had gehoopt op meer spanning. Te veel werd er te vroeg weg gegeven, naar mijn mening. Mijn idee van hoe het in elkaar zat klopte. Ik word liever op het verkeerde been gezet, als ik een thriller lees. Mijn vermoedens waren juist en dat vind ik dan erg jammer.
Je leest door omdat je toch wilt weten wat er met Suze is gebeurt. Wat is dat meisje toch overkomen? Maar wie, dat had ik echt al snel door. En dat overkomt me niet zo vaak, moet ik eerlijk zeggen.
Het einde was verrassend. En het was ook een echt einde. Het boek is echt klaar dan. Dat vond ik een zeer goede afsluiting!
Ik geef het boek 3 sterren***.