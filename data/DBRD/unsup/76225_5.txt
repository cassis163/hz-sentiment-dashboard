*Hier kwam men niet om te genezen maar om te sterven*
Deze zin zegt al veel…..Dit boek gaat over een kliniek (in Parijs) in het laatste deel van 1800. Het is ruim 120 jaar geleden. Maar in dit boek is de kliniek springlevend en gruwelijk echt. Veel mensen kregen het stempel op hun hoofd dat ze Hysterisch waren. Dat was bijna meteen je doodvonnis ook. Dokter Charcot geeft voorstellingen met zijn patiënten en laat ze allerlei mensonterende dingen doen. Hier komen veel medische studenten op af. De zaal zit iedere keer weer bomvol.
De Zwitser Jori Hell is een van de studenten en toeschouwers van deze freakshow. Hij ziet Charcot als de arts der artsen en wil net zo goed worden als hem. Op een dag gaat zijn aandacht gaat over naar een jong meisje: Runa. Zij wordt binnengebracht en er is geen behandelmethode bekend die vat op haar heeft. Jori is vastbesloten om er een te vinden. Hij wil hier op afstuderen. Thuis in Zwitserland wacht de vrouw van zijn dromen. Hij wil haar ook kunnen genezen. Dat kan alleen met een diploma. Hiervoor moet hij een ingreep doen in de hersenen. Want daar zit immers de ziel van de mens en kun je het gedrag sturen. De artsen deden alsof ze veel wisten van de hersenen, maar uiteindelijk wisten ze bijna niks. Je was als patiënt echt overgeleverd aan de genade van een arts.

Een andere verhaallijn is die van inspecteur Leqoc. Hij onderzoekt een vreemde zaak. Er worden mensen dood gevonden. Ze komen op een vreemde manier om het leven. En telkens duiken er weer van die vreemde letters op. Wat deze boodschappen betekenen weet niemand? Leqoc wil erachter komen. Er zijn nog een aantal verhaallijnen. Deze komen op het einde allemaal samen. Je duimt voor het meisje Runa en wilt mee helpen de zaak van de inspecteur op te lossen.

De catacomben onder de stad, kerk en de kliniek zijn verdorven en slecht. Er gaan geruchten dat er daar beneden geofferd wordt. Het is daar donker als de nacht, of is het van het kwaad? De dood sluipt rond daar beneden. Ook omdat daar honderdduizenden lijken liggen. Deze moesten onder de grond weggestopt worden omdat er in de stad geen plaats meer was. Het is een groot massagraf.
Echt Creepy. Ik ben zelf een keer in een stuk catacomben geweest, je voelt angst en duisternis zich in je hart sluiten. Het is zo eng daar beneden! Vredig voelde het absoluut niet. En dat kan het ook niet zijn. Parijs heeft een geschiedenis onder de grond en het is geen vredige geschiedenis.

Runa zelf komt pas na een tijdje in het boek voor. Ik denk dat het zo’n 100 blz duurt eerdat je kennis met haar maakt. Het is spannend, creepy en mysterieus van het begin tot het eind. Mijn aandacht bleef bij het boek. Het is een dik boek, ruim 500 blz. Maar leest echt als een trein!

Van dit boek gingen mijn haren echt meerdere keren, rechtovereind staan! Waarom? Alles is zo goed op papier gezet. Je bent er zelf bij! Je kijkt mee met de shows die Dokter Charcot geeft in de kliniek. Zijn patiënten gebruikt hij als de act. En hij doet dingen met ze, die echt schokkend en triest zijn.
Helaas gebeurde dit vaak vroeger. Je was gewoon een proefkonijn als in een kliniek terecht kwam.
De behandelmethodes deden meer kwaad dan goed en je kwam er vaak tussen 6 planken uit. En in deze kliniek waren die planken zelfs nog een vraagstuk, want na je dood was je lichaam ook niet veilig, voor deze horror doktoren. Veel van deze mensen had nooit arts mogen worden in mijn ogen.
Zo veel leed is er geleden, door mensen die zich als een bange hond aan zon arts overgaven. Vreselijk. Het idee dat is iets echter is dan normaal, laat je niet meer los. Dat is dus een stuk horror en geschiedenis. Dikke 5 sterren!!!!!! *****
Uitgave in Hardcover met losse omslag.