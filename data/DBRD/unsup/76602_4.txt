Wauw wat een prachtig verhaal heeft Keigo Higashino hier neergezet! En verhaal dat je tot op de laatste pagina's laat gissen hoe het af zal lopen. En als je denkt het te weten zit er ineens een 'twist in the tail', waardoor je je ineens realiseert de hele tijd op je verkeerde been te hebben gestaan. Briljant!

Het verhaal vertelt eigenlijk hoe ver de liefde voor iemand kan gaan. De jonge moeder Yasuko woont samen met haar puberende dochter Misato in een klein appartement. Ze wordt echter geregeld lastig gevallen door haar ex-man. Op een gegeven moment heeft hij haar, zolang geheim gehouden, woonadres ontdekt en komt haar ook daar lastig vallen. De stoppen slaan bij de beide dames door en in een vlaag van verstandsverbijstering brengen ze de man om het leven. Als ze weer een klein beetje bij zinnen zijn realiseren ze wat ze gedaan hebben...

Dan verschijnt de buurman Ishigami, met wie ze tot dat moment haast geen contact had, ten tonele. Hij blijkt een zeer hoog begaafd wiskundige te zijn en biedt zijn hulp aan. Hij zal ze ontdoen van het lijk en ervoor zorgen dat de politie hen niet zal verdenken. Hij zet een ingenieus plan in werking waarmee hij de politie telkens een stap voor is.

Alleen wat dit plan is en of hij dit tot het einde toe vol kan houden... Het is makkelijk om het einde te verraden maar dat zal ik niet doen. Het boek is zeker het lezen waard wat mij betreft. Het verhaal is ingenieus in elkaar gezet, zeker niet voorspelbaar en leest heel makkelijk weg. Hij hooft sowieso in het rijtje 'boeken die je in een keer uit wilt lezen' thuis. Daarom wat mij betreft 4 sterren!