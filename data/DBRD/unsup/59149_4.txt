OMG wat een bizar verhaal! Om maar even met de spreekwoordelijke deur in huis te vallen. Hazendonk neemt je mee in een ongelofelijk verhaal en bezorgt je de rillingen op je lijf. Want hoever zitten we technologisch af van wat zij beschrijft?

Wisselend van het heden naar het verleden moet je in het begin goed opletten wat er allemaal gebeurt, vooral als daar ook nog een stukje toekomst bij komt kijken. Eenmaal in het ritme van deze schrijfstijl is het geen probleem meer, en krijg je meer grip op het verhaal. En met elk hoofdstuk groeit je antipathie voor Bronckhorst. Men wat een engerd!!

Hazendonk zet het hoofdpersonage Bronckhorst ijzersterk neer, en ook de andere belangrijke personages staan als een huis. Ik heb met verbazing, ongeloof en al vloekend gelezen hoe Bronckhorst de man werd die hij is, en Hazendonk beschrijft op zeer kundige wijze hoe een geïndoctrineerd iemand met macht en geld zo kan ontsporen.

Geïnspireerd (?) door een zwarte periode uit onze Europese geschiedenis, weet ze een huiveringwekkend realistische thriller neer te zetten die elk verstand te boven gaat. Minpuntje is misschien alleen de snelheid waarmee bepaalde gebeurtenissen plaatsvinden, welke het dan toch een tikje ongeloofwaardig maken. Wat niks afdoet aan het leesplezier by the way.

Conclusie:

Schrijfstijl: 4

Leesplezier: 5

Psychologie: 4.5

Plot: 4

Originaliteit: 5

Spanning: 4.5

Vier en halve sterren voor Waanidee.

Corina Nieuwenhuis.