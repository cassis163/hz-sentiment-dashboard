Het is 1944. Bijna het einde van de tweede wereldoorlog. Maar niemand weet dat nog. In Duitsland en in Amerika, doen wetenschappers een verwoede poging om een ultiem wapen, te ontwikkelen. In Amerika vormen veel wetenschappers in het Manhattan-project een ketting die naar dat doel moet leiden. In Amerika ontbreekt er één schakel. Dat is de Poolse wetenschapper Alfred Mendl. Hij is door de Duitsers gevangen genomen en bevindt zich in het gruwelijke kamp Auschwitz. Het is Amerika er alles aan gelegen om Alfred vanuit dat kamp te bevrijden. In opdracht van president Rooseveld wordt er een geheime actie opgezet om dat doel te bereiken. Nathan Blum, een Amerikaan van Poolse afkomst, wordt gerekruteerd om in Auschwitz te infiltreren om daar Alfred uit de klauwen van de nazi’s te bevrijden.

De verschrikkingen in de vernietigingskampen van de Nazi’s, zoals Auschwitz II-Birkenau, zijn vrijwel algemeen bekend.
In ALLEEN HIJ van Andrew Gross, komen deze gruwelijkheden ook voor. Je ontkomt er immers niet aan als je over dat kamp schrijft. Echter, het verhaal gaat in hoofdzaak over het plan om wetenschapper Alfred Mendl vanuit dat kamp te bevrijden. Dat alleen al doet je bloed in de aderen stollen. Het betreft een knap staaltje research.