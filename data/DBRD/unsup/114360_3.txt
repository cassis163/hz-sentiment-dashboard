Gezien de positieve aanbevelingen over Patricia van Peter Terrin en de spannende achterflap begon ik aan dit boek met veel enthousiasme. Het boek begint al wat voorspelbaar over een succesvolle vrouw Astrid die vastloopt in haar leven en haar huwelijk. Ze doet wel iets uitzonderlijks, ze vertrekt van huis nadat haar telefoon bij haar zoontje in bad is gevallen. Ze gaat weg om wel een paar keer terug te keren. Er worden flink wat sporen uitgezet, maar het precieze verhaal vertelt Peter Terrin niet, de lezer mag zelf het verhaal bepalen.
Het boek had veel mooier kunnen zijn, er zijn teveel standaardtypes in het boek verwerkt: de boze schoonmoeder (of toch niet), de opstandige puber, het gelukkige succesvolle echtpaar dat misschien toch niet zo gelukkig is. Dat maakt dat het boek me tegenvalt en ook een deel van de spanning wegneemt. Het thema is heel verrassend, de uitwerking voor mij wat minder, daarom 3 sterren.