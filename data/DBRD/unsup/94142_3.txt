Arjan is 17 en moet verplicht stage lopen van school, hij komt uiteindelijk bij verzorgingstehuis de Waterlelie terecht. Daar komt hij in contact met mevrouw Drenth, een vrouw die doet of ze dement is en vol avontuurlijke verhalen en complottheorieÃ«n zit. Arjans ouders liggen in scheiding en daardoor brengt hij meer en meer tijd door bij mevrouw Drenth. Mevrouwe Drenth denkt dat er een wraakengel over de afdeling waart die oude mensen doodmaakt. Samen gaan ze op onderzoek uit.
Zwijgplicht is een gaaf boek, maar heel duidelijk een young adult roman. Het personage is jong en de schrijfstijl is makkelijk en vlot. Het is een vermakelijk verhaal met verschillende verhaallijnen die uiteindelijk toch ook weer goed bij elkaar komen. Ook de plotwendingen (meerdere!) aan het eind zijn goed gedaan en komen onverwacht. Al met al een vermakelijk boek waar ik er wel meer van wil lezen, maar toch vooral geschikt voor jongvolwassenen.