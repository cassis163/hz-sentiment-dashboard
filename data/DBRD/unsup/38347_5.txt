RECENSIE

Titel: In de familie
Auteur: Joyce Spijker
Uitgever: Meulenhoff Boekerij b.v.
Genre: Literraire thriller

Spraakmakend familiedrama achter de schermen van politiek Den Haag

Nina Satijn is een jonge fotografe, op zoek naar haar plek in het leven. Ze is single na een lange relatie en vindt steun bij haar oma Emma, die haar na de vroege dood van haar moeder voornamelijk heeft opgevoed. Nina’s vader Boudewijn, minister van Justitie en Veiligheid en bij een volgende kabinetsperiode in de race voor het premierschap, heeft zich tijdens de opvoeding nauwelijks om haar bekommerd en hertrouwde al snel met de mooie Marsala.

Als Nina op een dag bij Emma op bezoek gaat, vindt ze haar op de grond in de woonkamer in haar huis in Wassenaar. Vermoord. Ze besluit alles op alles te zetten om de dader te vinden en de dood van haar geliefde oma te wreken.

Met heel veel plezier heb ik deze literaire thriller gelezen. Het waren menig uurtjes van ontspanning.
De auteur heeft een zeer prettige schrijfstijl. Leest lekker vlot. Het boek bevat 97 korte hoofdstukken en telt 347 bladzijden.

In de eerste hoofdstukken worden de hoofdpersonen afzonderlijk voorgesteld. Wie zijn ze, wat doen ze en wat is hun relatie onderling. Op deze manier kreeg ik een goed beeld van deze personen en niet meteen te veel namen in één keer wat ik persoonlijk erg fijn vond. Ik zat meteen in het verhaal en wilde meer weten. Het maakte nieuwsgierig.

Geen enkel ogenblik heeft het boek mij verveeld. Integendeel! Het was en bleef spannend. Ook toen ik een vermoeden had wie de dader was en zijn motief en dit later werd bevestigd. Het einde kent namelijk een verrassend plot. Dus tot de laatste letter boeiend.

Heb ook kennis gemaakt met politiek Den Haag m.n. de achterkamertjes en hoe deze personen in het boek echt in elkaar zitten. Verbluffend om te lezen waartoe deze mensen in staat zijn om hun doel te bereiken. Hoe ze (on)bewust hun naasten – hun geliefden - dingen laten doen die ze normaliter niet zouden doen, omdat ze verwaarloosd worden. Zich te kort gedaan voelen, maar toch begrip willen opbrengen voor de politieke loopbaan van Boudewijn. Dit wreekt zich uiteindelijk van alle kanten.

Kortom een geweldige mooie en spannende literaire thriller waarin zich van alles afspeelt dat realiteit zou kunnen zijn en dit alles in een kort tijdsbestek. Hoe het leven en het vertrouwen van de diverse personen binnen no time op z’n kop kan komen te staan.
Zoals op een van de laatste bladzijden staat: Tijd is een vreemd fenomeen dat we niet kunnen beïnvloeden, hij zit vastgeklonken in ons systeem en tegelijk het meest vloeibare begrip dat we kennen. Een prachtige quote!
Dit boek krijgt van mij 4 tot 5 ****