Ik kreeg het boek thuisgestuurd omdat ik mee deed aan #Hebbanbuzz en ik werd gelijk verrast door de prachtige cover! De kleurencombinatie en het mooie lettertype deed me helemaal aan zomerse sferen denken.

Ik begon al snel in het boek, maar ik moet zeggen dat ik er niet echt in kwam. Dit heeft helaas het hele boek geduurd en daardoor heb ik voor mij doen ook behoorlijk lang over het boek gedaan (ruim 1,5 week).
Surf gaat over Sam die met zijn moeder en zusje van Londen naar een klein stadje bij de kust verhuisd. Al snel raakt hij bevriend met Jade en haar surfvrienden en al gauw is Sam verliefd op surfen en op Jade.

Allereerst wil ik iets zeggen over Jade. Ik vond haar echt een gemeen kreng en een afschuwelijke vriendin voor Sam. Sam vond ik daarentegen echt een schatje, maar door zijn obsessie voor Jade begon ik hem ook steeds minder leuk te vinden. Het begon behoorlijk irritant te worden dat hij steeds meer bij de 'coole dudes' wil horen en in de verkeerde kringen terecht komt. Hierdoor gaat hij ook verkeerde dingen doen. Dit vond ik erg jammer, want dat paste helemaal niet bij Sam als personage.

Het boek was zelf best wel spannend, maar ik werd niet zodanig het verhaal ingetrokken dat ik steeds verder wilde lezen. Het einde was aan de ene kant best verrassend, maar ergens had je het ook wel kunnen voorspellen. Ik vond het einde eigenlijk best perfect. Het paste erg goed bij het boek en de ontwikkeling die Sam heeft doorgemaakt.

Al met al vind ik Surf! geen slecht boek, maar het is denk ik meer aan te raden voor de wat jongere lezers en ik voornamelijk jongens. Daarom heb ik Surf! drie sterren gegeven.