...
In ‘Liefde in de steigers’ volgen we Maddie, het grijze muisje dat besluit om minder angstig te zijn en in plaats daarvan voor het leven te kiezen én er volledig voor te gaan. Het helpt uiteraard dat ze Jax ontmoet. Jax die steeds het beste met anderen voor heeft en nu eindelijk de persoon tegenkomt die het beste voor hem blijkt te zijn. De volhardende Jax die haar steeds opnieuw doet vergeten dat ze mannen heeft afgezworen.

Wat volgens mij kenmerkend is voor de boeken van Jill Shalvis is de combinatie van humor (véél humor), romantiek, hilarische situaties, geloofwaardige personages, erotiek (iets explicieter dan doorgaans bij dit soort boeken het geval is) én instant relaxatie. Hierdoor verdient ze al vanaf het eerste boek een plekje tussen mijn favoriete UNguilty pleasures.