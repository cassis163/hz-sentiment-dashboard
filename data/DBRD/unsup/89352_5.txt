In De val wordt je meegezogen in het leven van de beroemde schrijfster Linda Conrads. Zij leeft al 11 jaar lang afgesloten van de wereld in haar villa. Maar weinig mensen weten dat Linda de moordenaar van haar zus heeft zien wegvluchten. Deze gebeurtenis heeft veel impact op het leven van Linda gehad. Het achtervolgt haar in haar dromen.
Ze is dan ook compleet in de war en in schok als zij het gezicht van de moordenaar herkent in een journalist op televisie. Aangezien zij niet haar huis uit durft besluit ze een val te zetten.
Ze gaat een boek schrijven waarin ze de moord op haar zus beschrijft. Een stille hint naar de moordenaar om hem te provoceren.

In het boek is er een aangename wisseling tussen de gebeurtenissen die Linda in het nu beleeft en het boek dat zij schrijft over het verleden.
Het boek is meteen spannend. Al in het begin van het boek herkent Linda de moordenaar. Ze neemt je mee in haar soms wat bizarre gedachtegang. Ik kan daar ontzettend van genieten, heerlijk al die kronkels.

Vaak had ik het gevoel dat ik met Linda in de kamer zat en zachtjes op de achtergrond zat te genieten van de strijd die zij voerde met de moordenaar van haar zus. Ook werd ik diverse malen op het verkeerde been gezet. Heeft Linda inderdaad wel de juiste moordenaar? Heeft ze het zelf niet gedaan? Is er toch iemand anders betrokken bij de moord op haar zus?

In mijn hoofd speelde zich al verschillende scenarioâ€™s af met eventuele andere moordenaars. En zo hoort het ook te zijn met een ontzettend goede psychologische thriller!
Ik heb ontzettend genoten van dit geweldige debuut! Ik vond het lezen van een boek in een boek ook een erg mooi en slim idee en Melanie Raabe heeft dit gegeven ook ontzettend goed verwerkt.

Het boek was echt ontzettend snel uit omdat De val een mooi leesritme heeft en super spannend is!