Voor op wil ik stellen dat het boek Denk aan Sarah zondermeer een heel goed boek is. Een mooie verhaallijn en spannend einde, maar naar mijn mening is het geen thriller. Meer een roman met een ietwat spannend einde.
Het verhaal is boeiend, al vind ik de psyche van de hoofdrolspeler soms wel wat erg langdradig uitgediept.
Het verhaal gaat over het leven van Mike, de hoofdrolspeler. Alles wat hem is overkomen passeert de revue. Het vermissen van zijn dochtertje is daar een heel belangrijk onderdeel van, maar belicht vanuit zijn verdriet.
Het roept geen spanning op, die in een thriller wel thuis hoort.
Verder komen zijn verstoorde relaties en verdrietige jeugd vaak naar voren.
Het einde is wel spannend en onverwacht, maar er blijven ook een hoop open eindjes over..
Al met al vind ik dit boek best een aanrader, maar verwacht er niet al te veel van en zeker geen spanning, dan leest het lekker weg.