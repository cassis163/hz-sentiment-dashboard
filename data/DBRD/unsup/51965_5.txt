Haaienkoorts.
Hugo Aasjord en Morten Strøksnes wachten op windstilte in de Vestfjord, de wateren tussen Bodo en de Lofoten. Hugo woont op het eiland Engeloya in de Steigen. Engeloya is een agrarische gemeenschap waarin alles inclusief de mentaliteit anders is dan in een zilte uithoek en vissersgemeenschap als Skrova. Rondom dat eiland is de zee honderden meters diep. Aasjordbruket op Skrova zal de uitvalsbasis zijn voor hun haaienvangst. Hugo en Morten zijn aan zee opgegroeid en hebben van kinds af aan al gevist. Morten is historicus, journalist, fotograaf en non-fictieschrijver. Hugo is kunstenaar, visser en natuurliefhebber, woonachtig op het eilandje Skrova in de Lofoten.
Diep in de oceaan zwemt de Groenlandse haai, die bijna acht meter lang kan worden en meer dan een ton kan wegen. Zijn vlees is giftig voor mens en dier, in zijn blauwe ogen leven parasieten die hem halfblind maken. Hugo en Morten gaan bij windstilte in een rubberbootje de oceaan op om hun droom waar te maken om de monsterlijke Groenlandse haai met eigen ogen te kunnen aanschouwen. Zij gaan met hun visgereedschap in de vorm van een hengel en ketting en met een kadaver van Schotse Hooglander als lokaas, de Noorse Zee op met het voornemen zo’n grote haai te vangen. Het boek gaat niet alleen over het vangen van een haai, het gaat over de fascinatie van de onderwaterwereld waarin de Groenlandse haai een hoofdrol speelt. Het landschap, het weer, het zeewater, de ruige natuur worden gedetailleerd beschreven. Al lezende waan je je in nabijheid van de schrijver en beleef je de avonturen zelf ook. De eerste poging om een Groenlandse haai te vangen is mislukt. Hugo en Morten ondernemen daarna nog diverse pogingen om de haai te vangen. In het boek doet Morten helder verslag van hun motivatie voor de jacht op de Groenlandse haai. Het leven onder de zeespiegel wordt duidelijk omschreven, alsmede het gevaarlijke leven op en aan zee.
Morten heeft van het begin tot en met het einde van het boek de volledige aandacht.
Als extraatje in dit meesterlijke boek krijg je gedachten en beschouwingen aangereikt waarover je automatisch na gaat denken, b.v. over de milieuproblematiek. Hugo droomt er al minstens 30 jaar van om een Groenlandse haai op de traditionele manier te vangen. Voor Hugo is het genoeg om de haai te zien. De spanning te voelen als hij opstijgt uit de diepte. Na de start van hun zoektocht naar de Groenlandse haai kunnen Hugo en Morten er niet meer met ophouden. Het moet volbracht worden. Hun jacht speelt zich af op een glad oppervlak dat de wolken weerspiegelt. Daaronder liggen blinde scheren en landtongen en hun zicht is beperkt. Hun jacht op de Groenlandse haai is een prestigekwestie geworden. Hugo en Morten zullen niet opgeven voordat zij de Groenlandse haai in de ogen hebben gekeken, waar waarschijnlijk een paar parasieten uithangen.

Haaienkoorts is een heel bijzonder boek, fascinerend, boeiend, vol met wetenswaardigheden over het onderwaterleven, legio gedachten waarover je dieper na gaat denken. Het boek is over de haai geschreven, wel vooral over de zee en over de aarde en over de geschiedenis vanaf het ontstaan van de aarde.