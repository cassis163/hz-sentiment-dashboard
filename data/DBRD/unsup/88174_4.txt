Een man die als Indiaas jongetje geadopteerd werd door een Australisch echtpaar brengt zijn verhaal. Aangezien de heer Brierley de lezer eerst meeneemt naar zijn leven in India voor de adoptie, maakt hij het de lezer gemakkelijk om zich in te leven in de emoties die hij eerst als jongetje, later als volwassene moet hebben ervaren. Indien men als lezer zelf niet geadopteerd is, zal men af en toe ook geconfronteerd worden met eigen vooroordelen en daarmee gepaard gaande emoties, wanneer men de situatie eens bekijkt vanuit de ogen van de geadopteerde. Doordat het boek ook nog eens leest als een trein, verdient het zeker een plaatsje op de (digitale) boekenkast.