Feniks is 1 van de eerste boeken van Deon Meyer en het eerste boek dat ik van hem las.
In dit boek worden de personages Mat Joubert en Bennie Griessel geïntroduceerd, 2 figuren die te kampen hebben met zware persoonlijke problemen. Door hun nieuwe commissaris Bart de Wit en door het feit dat een bizarre reeks moorden en bankovervallen plaatsvinden in Kaapstad, worden beiden gedwongen hun problemen onder ogen te zien om zo de zaak tot een goed einde te brengen.
Deon Meyer heeft een aangename manier van schrijven en speelt met taal. Zeker in het eerste deel van het boek wordt de lezer getrakteerd op een aantal schitterende omschrijvingen. Naarmate de spanning in het boek toeneemt, blijven deze meer op de achtergrond wat op zich een goede keuze is om zo niet de vaart uit het verhaal te halen.
De spanning in het verhaal komt trouwens vrij laat. Is dit te wijten aan het feit dat dit een van de eerste boeken van Meyer was ? Die indruk kreeg ik in elk geval wel. Het verhaal leek me een manier om personages voor te stellen die in latere boeken ook weer op de voorgrond verschijnen.
Het lang afwezig blijven van die spanning maakt dat ik moeilijk kan spreken van een thriller. Het boek heeft meer weg van een politieroman, maar ik vind de personages daarvoor teveel uitgewerkt. Qua genre hou ik het dan ook op iets tussen politieroman en thriller in, een boek van een schrijver die nog op zoek is 
Hoe dan ook, dit boek was voor mij een aangename kennismaking met Deon Meyer en ook de volgende boeken zullen zeker mijn aandacht krijgen. Het boek krijgt dan ook 3 sterren.