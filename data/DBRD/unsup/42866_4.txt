Kasper is een jongen van 9 jaar die op de gekste momenten kan veranderen in een dier. Samen met zijn beste vrienden Samir, Hogan en Flora probeert hij er achter te komen wanneer de verandering plaats vindt en hoe dit te voorkomen. Dylan is een jongen uit zijn klas die Kasper graag pest en hem graag voor schut wil zetten.

Kasper wordt een kip heb ik samen met mijn kleinzoon gelezen. Het is een hilarisch boek vol met avonturen, je zal toch maar opeens in een dier veranderen. De voetnoten, lees uitleg, zitten vol met humor. De prachtige tekeningen door het boek heen zijn van Sarah Horne, wat zeker ook een vermelding waard is. Het boek leest als een trein, is goed te begrijpen en we hebben enorm gelachen.
Dit is deel 1 maar er komen er nog meer, ga die zeker ook weer lezen samen met kleinzoon. Wij hebben ontzettend van dit boek genoten en raad het zeker aan, niet alleen voor kinderen maar ook voor volwassenen. Wij geven het boek 4 sterren.