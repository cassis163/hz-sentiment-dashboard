Scorpio is opnieuw een spannende thriller van één van mijn lievelingsauteurs!
In dit boek neemt Hilde Vandermeeren ons mee naar de donkere onderwereld van de huurmoordenaars. Korte hoofdstukjes, fijne schrijfstijl, razendsnel verhaal zonder saaie ontwikkelingen. De verschillende verhaallijnen van Gaelle, Michael en de huurmoordenaars worden mooi uitgewerkt en vormen aan het einde een knap geheel.
Enig minpuntje en vandaar ook een ster minder: het plot is niet echt zo geloofwaardig evenals de ontwikkeling van Gaelle van een zorgzame moeder naar een voortvluchtige met moordplannen. Maar ja, het is een fictief verhaal met een hoge spanningsfactor en dan zie je zoiets graag door de vingers.
Toch een knap werkje alweer!