Weer een heel goed boek van James Rollins. Sigma tegen het Gilde, deze keer een strijd om biologische terreur. Het verhaal gaat terug tot de reis van Marco Polo. Verschillende van de plaatsen die hij heeft bezocht worden opnieuw aangedaan.
Het pestvirus komt aan bod, het Gilde wil dit maar wat graag in handen krijgen, maar nog meer dan het virus wil het ook de remedie, kwestie van zelf te overleven. Er worden testen gedaan, Christmas Island wordt besmet, een cruise schip wordt ingezet om overlevenden te behandelen maar het schip wordt al snel overgenomen door piraten. Piraten die aangestuurd worden door het Gilde.
Aan Sigma om te zorgen dat het goed afloopt. Dat is niet zo eenvoudig want de ouders van een van de medewerkers zijn in handen van het Gilde.
De dreiging van een wereldramp is aanwezig.