Jussi Adler-Olsen is er na zijn geweldige debuut 'de vrouw in de kooi' wederom in geslaagd een prachtig verhaal neer te zetten.

Het verhaal gaat wederom over de afdeling Q die, door het succes in het vorige deel, is uitgebreid met 1 persoon, Rose. Met zijn drieen werken ze wederom aan een cold case. Eentje waarbij een broer en zus dood zijn aangetroffen in hun vakantiehuis, vermoord zo blijkt. EÃ©n persoon heeft zich aangegeven en heeft schuld bekend.

Carl en Assad vertrouwen het echter niet helemaal. Volgens hen zit er meer achter. Al snel wordt hun aandacht getrokken naar een groep die vroeger op de kostschool een rebels clubje vormde en waarvan de leden nu bijna allemaal heel goed terecht gekomen zijn. Ze worden aangeduid als 'de fazantenmoordenaars'.

Stapje voor stapje wordt ook dit mysterie ontrafeld met uiteindelijk 'verdachte' Kimmie in de hoofdrol. Een prachtig verhaal waaruit blijkt dat daden uit het verleden je je hele zullen blijven achtervolgen.

Het eerste deel was net niet goed genoeg was voor 5 sterren, en deze net wel goed genoeg voor 4 sterren. Beide delen krijgen derhalve 4 sterren, met dien verstande dat deel 1 aanzienlijk beter en verrassender was. Desondanks het lezen waard! Houd er alleen wel rekening dat de schrijver in dit deel geen blad voor zijn mond neemt.