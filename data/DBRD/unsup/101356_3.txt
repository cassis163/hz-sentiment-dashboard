Dit boek sprak me aan en ik ben er dan ook vol enthousiasme in begonnen. En om eerlijk te bekennen, als je er vol enthousiasme aan begint, dan valt het wat tegen.

Het boek bestaat uit een aantal delen die zelfstandig zijn, maar toch een rode draad hebben om op het einde bij elkaar te vallen. Na het uit gelezen te hebben had ik het idee dat het beter drie losse boeken hadden kunnen worden en de verhalen wat meer uitgediept hadden mogen worden. Het ging nu allemaal in sneltrein vaart zonder dat de trein onderweg echt last had vertraging. Wat de NS als muziek in de oren klinkt, valt bij het lezen van dit boek (waarbij je toch hoopt op wat spanning, twists, spannend einde) behoorlijk tegen.

Het boek is zeker leuk om te lezen en leest ook makkelijk weg, het is dus zeker geen koude boter waar je niet doorheen komt, maar het mist spanning en diepgang. Hopelijk komt er een volgend deel waarbij we Sebastian Rudd en Partner beter leren kennen (in situaties waar het ze echt tegen zit).