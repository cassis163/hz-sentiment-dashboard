Als je dit boek van Herlinde Leyssens uit hebt wil je weten hoe het verder gaat met de hoofdpersonen en dat is een compliment voor de schrijfster. Een vervolg komt er dat is goed nieuws.

Het verhaal gaat over een middelklasse dame die samen met haar man naar Belgisch Kongo gaat en daar als eerste vrouw door het hele land trekt.
Het eerste deel behandelt haar leven in Europa vanaf haar jeugd tot haar vertrek naar Kongo en het tweede deel zijn haar belevenissen aldaar.

Het is een vlot geschreven roman die gebaseerd is op een echt leven en daarom ook ondermeer brieven bevat van de personen. Dit levert een gevarieerd beeld op.
Er wordt een aardig beeld opgeroepen van de vroege twintigste eeuw in Belgie en Belgisch Kongo, alleen worden er niet echt rafelrandjes getoond. De vrouwelijke hoofdpersoon gaat naar de universiteit en deze studie wordt afgebroken maar over de redenen wordt erg weinig verteld. De hoofdpersoon trouwt om naar Kongo te kunnen. Alleen wil haar man in eerste instantie na het trouwen helemaal niet meer naar Kongo. Omdat hij een opdracht in Kongo krijgt van de koning gaat hij toch met zijn vrouw. Ook hier wordt weinig commentaar geleverd op hoe de vrouw zich hieronder voelt. De bekende gruwelijkheden uit Kongo worden wel genoemd maar de hoofdpersonen komen er niet mee in aanraking. Dit is juist een verhaal om het over het kolonialisme en het feminisme te hebben. Dat speelt wel een rol in de roman maar het wordt niet echt uitgesproken.

Met de titel laat het boek mij nieuwsgierig achter. De titel laat duidelijk zien dat het over kolonialisme en feminisme gaat. Alleen het korset uit de titel knelt niet in Kongo. In Kongo is zij vrij om haar dromen te vervullen. Het boek sluit af wanneer zij terug naar Europa gaan en de grote vraag is hoe zal het haar daar vergaan. Zal het korset weer gaan knellen? Lees deze roman en ook het vervolg met wat er gaat komen.