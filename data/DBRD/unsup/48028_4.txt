Een zeer goed boek! Ten eerste vanwege de diepgang van de karakters. De hoofdpersoon is een geloofwaardige, alleenstaande moeder die worstelt met de combinatie opvoeding/werk. Haar moeder is een getergde, koele vrouw. Haar zoon is moeilijk opvoedbaar. De wijze waarop het autisme van haar stiefbroer wordt beschreven is geweldig. Een gruwelijke misdaad, waarvan in eerste instantie de dader al heel duidelijk lijkt te zijn. Maar gaandeweg het boek komen er meer verdachten in beeld. De ontknoping is verrassend. Er zitten net iets teveel toevalligheden in het verhaal om 5 sterren te geven. Maar Marion Pauw is zeker een talent om in de gaten te houden!