Ragdoll

'Zeg me, als jij de duivel bent, wat ben ik dan?'

Via de uitgeverij mocht ik mezelf gelukkig prijzen met een exclusief vooruitexemplaar. En ik moet zeggen dit boek stelt absoluut niet teleur. Deze debuut-thriller smaakt naar meer heel veel meer. De schrijfstijl die wordt gebruikt is heerlijk weg te lezen, en doordat het in vertellende vorm is geschreven kom je van alle hoofdpersonen genoeg te weten over hoe ze in elkaar steken.
De spanning wordt geleidelijk opgebouwd mede doordat je ook een enkele keer terug gaat naar het verleden. Doordat de moordenaar een lijst bekend heeft gemaakt met zijn volgende slachtoffers met de exacte data dat hij ze vermoord geeft net dat beetje extra spanning. De verhaallijn is zodanig geschreven dat wegleggen heel moeilijk wordt, het verhaal grijpt je vanaf het eerste hoofdstuk bij de keel om het vervolgens niet meer los te laten. Bijna alles komt aan bod en de omschrijvingen van de plaats delicten laten niks aan de verbeelding over het is net of je erbij bent. Ook moet ik toegeven dat het einde niet is wat ik had verwacht. Het boek heeft me tot het eind weten te boeien en ervoor gezorgd dat de vragen bleven. Er kwam iedere keer weer een kleine twist waardoor het uiteindelijk voor mij niet voorspelbaar werd. Dit is dan ook een boek wat ik zeker ga aanraden bij bekenden want deze auteur is er zeker een die het lezen waard. Als het goed is is dit deel 1 van een serie en dit word zeker een serie om te volgen. Het open einde wordt verzacht omdat er nog nieuwe delen volgen.

En hoewel ik ook best wel van de e-book ben is dit toch wel een boek om fysiek in handen te hebben. De manier waarop dit boek gebonden is geeft het net dat beetje extra. De gekartelde rug met rode draad en het rode draad dat als binding is gebruikt geven net dat beetje extra, alsof je daadwerkelijk met de lappenpop-moordenaar in aanraking komt. Het is een mooie finishing touch om het maar zo te zeggen.