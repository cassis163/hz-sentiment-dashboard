Een paar wetenschappers die onderzoek doen naar de onsterfelijkheid brengen de wereld in gevaar en roeien de mensheid bijna in hun geheel uit. Maar de Twaalf is vernietigd en de Viralen zijn nu al een hele tijd niet meer gezien en de overlevenden bouwen een nieuw bestaan op.
Echter is De Nul er ook nog, de grootste en de eerste, Tim Fanning, die Amy wil doden.

(Bijna) Alle personages uit de vorige boeken zijn ook nu weer van de partij. De personages zijn net zo springlevend als in de andere boeken en de nieuwe personages weet Cronin als altijd weer goed te beschrijven, uitvoerig zonder dat het saai wordt of dat hij onnodige informatie meegeeft.

Het meest bijzondere van Cronins triologie is dat hij vanuit veel verschillende personen op verschillende plekken en in verschillende situaties kan schrijven, zonder dat het verwarrend is of dat je terug moet kijken naar wie die Michael ook alweer was, en dat terwijl hij zoveel personages heeft in zijn boeken.

Het sterkste deel van het boek vind ik het begin en het midden, maar het einde is minder. Hoewel het mooi geschreven is en ontroerend en zeker een aanrader voor mensen die van de vorige 2 delen hebben gesmuld!