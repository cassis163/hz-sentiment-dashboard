Het boek begint met een intrigerende eerste zin:
Ongeveer een half uur nadat mijn broertje zijn eerste zoen kreeg, is hij onder de Van Marelbrug te pletter geslagen.
Deze zin trekt de lezer meteen het verhaal in.
Want wat is er dan gebeurd?
Om dat te weten te komen ga je verder met lezen totdat de hele geschiedenis duidelijk is geworden.

Hoofdpersonage is Reve, een meisje dat een beetje de weg kwijt lijkt te zijn, verdwaald in haar eigen leven.
O.a. omdat het niet goed gaat tijdens haar studie - ze verzuimt veel - en vanwege een gevoel van leegte dat ze ervaart - meldt ze zich aan voor een opleiding bij het leger.
Na het afronden van deze opleiding wordt ze voor een missie uitgezonden naar SyriÃ«.
Tijdens die missie ziet en hoort ze veel, teveel eigenlijk, waardoor ze bij terugkomst in Nederland emotioneel vastloopt en psychische problemen krijgt.
Maar, zijn deze problemen alleen te wijten aan haar uitzending?

Lief van je - het boek heeft een titel die goed bij het verhaal past en die pas na lezing helemaal duidelijk wordt, is goed geschreven, mooie zinnen worden afgewisseld door veelzeggende beelden.
Het verhaal is opgedeeld in verschillende delen: het leven van Reve voor de uitzending , tijdens de uitzending en het laatste deel gaat over haar leven na terugkomst in Nederland.
Tijdens het lezen wordt duidelijk waar het mis gegaan is met het hoofdpersonage.
Wat vooral ook indruk maakt is de laatste zin van het boek, de berusting die eruit spreekt.
Lief van je is een aangrijpend verhaal met een actueel onderwerp, zeer de moeite van het lezen waard.