Iedereen die de boeken van de hitserie Game of Thrones heeft gelezen of de serie heeft gezien zou dit boek simpelweg in huis moeten halen. Dit ruim 300 bladzijde tellende boek, is zijn prijs dubbel en dwars waard.
Het boek begint in de Prehistorie en voert je langzaam langs o.a. de heerschappij van de draken, de Targaryen-koningen, de val van de draken naar de Zeven Koninkrijken en achter het Koninkrijk van Zonsondergang. Er staat ontzettend veel informatie en echt schitterende illustraties in dit boek, waarbij je veel meer te weten komt over de wereld van de Game of Thrones boeken.

Ook bevat staan er hele stambomen in beschreven, waardoor je alle relaties tussen de personen beter begrijpt. Hiernaast heb je ook een tijdbalk met de heerschappij van de Targaryen en de Baratheons op een rijtje en staan alle vaandels/symbolen van de verschillende groepen afgebeeld.

Kortom: dit is een prachtige aanvulling op de succesvolle serie. Je zult heel lang zoet zijn met dit boek en veel meer te weten komen over de personages. Als je de serie hebt gelezen of hebt gekeken (of aan het lezen/kijken bent) is dit een echte must!