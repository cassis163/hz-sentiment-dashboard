Kritiek of commentaar op de samenleving is een kenmerk van Jef Geeraerts, ook in zijn thrillers. Vyncke en Verstuyft worden ook als erg menselijke speurders neergezet, in tegenstelling tot vele andere thrillerhoofdrolspelers zijn ze wel in een evenwicht met hun persoonlijke leven.

Antwerpen is weer de plaats van het gebeuren, maar er komt een reisje naar Tenerife bij te pas wanneer ze één van de verdachten op de rooster moeten leggen. Een andere verhaallijn, een vermeende kinderontvoering, blijkt tot de ontknoping te leiden, maar het loopt anders uit.

Uiteindelijk komt er toch een oplossing dank zij de kleine menselijke kantjes, namelijk jaloezie en geld.

Goed ontspannend verhaal maar geen echte hoogvlieger.