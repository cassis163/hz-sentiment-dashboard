Zin is een heerlijk romantisch en vrolijk verhaal over de internationale wereld van de dance. De schrijfstijl is in de trend van Jennifer Probst. Een luchtig verhaal om te lezen voor de komende zomermaanden. Vlot geschreven en leest lekker weg.

Nierika-Namast√® de Wit is 26 jaar en woont nog altijd bij haar ouders. Haar jeugd was niet doorsnee, ze groeide op in een alternatief gezin tussen de nederwietwolken, kunstzinnig wonende in een kraakpand met meerdere mensen. Ze verlangt naar een normaal leven, burgerlijkheid en wil haar jeugd achter zich laten.

Wanneer ze solliciteert bij Q-productions als personal assistent van dj Quist (Wessel, Wes voor vrienden) weet ze niet waar ze aan begint. Wes is namelijk een player, moeilijk in de omgang maar vooral erg knap. Bovendien draagt Wes een verleden met zich mee.

Nina, zoals Wes haar noemt, krijgt een proeftijd van 30 dagen, deze proeftijd geldt zowel voor hem als voor haar. Tussen beide is al gelijk een seksuele aantrekkingskracht aanwezig. Het verhaal geeft je een kijk in het leven van een wereldberoemde dj. Het vele reizen, drukke schema's, kortom een chaotisch leven. Nina maakt hier deel van uit. Het verhaal heeft een seksueel tintje maar het blijft allemaal netjes. Ik heb ervan genoten.

Dit boek is het eerste deel van een trilogie. Lief is deel twee van deze trilogie deze komt uit in augustus, Ziel volgt in oktober.