De Acht Bergen van de Italiaanse auteur Paolo Cognetti (1978) , winnaar van de prestigieuze Premio Strega 2017 , beschrijft de vriendschap en ontwikkeling van twee jongens, die elkaar in de bergen bij Milaan, in het gebied Val d 'Osta , hebben leren kennen.

De vader van Pietro, ingenieur, werkzaam in Milaan, maar geboren in de bergen, huurt op aandringen van zijn vrouw iedere zomer een huisje in dat gebied, in een klein dorpje, Grana.
Giovanni, de vader, komt zelf oorspronkelijk uit de bergen en voelt zich daar meer thuis dan in de grote stad. Toch is hij er niet vaak, meestal alleen de weekenden.
Hun zoon - Pietro - sluit, op aandringen van zijn moeder, vriendschap met een even oude andere jongen van 11 jaar oud , Bruno, die op een boerderij in de bergen woont. Het enige leven dat Bruno kent is het leven in de bergen, waar hij zorgt voor een kleine kudde koeien.
De introverte jongens kunnen goed met elkaar opschieten en Bruno leert Pietro alles over de natuur , terwijl Pietro met zijn vader en vaak ook met Bruno erbij echt gaat klimmen. met wisselend succes, omdat Pietro, in tegenstelling tot Bruno, lijdt aan hoogteziekte.

Op een gegeven moment gaat Pietro studeren en trekt de wereld in.
Bruno blijft achter in de bergen, een ander leven kent hij niet en wil hij ook niet.

Na het overlijden van de vader van Pietro blijkt er een erfenis te zijn, een stukje grond hoog in de bergen. Die erfenis is de reden dat Pietro na zoveel jaren terug keert naar dit gebied.. Want de erfenis houdt in, dat Bruno , die hij al heel lang niet meer heeft gezien, hem gaat helpen met het bouwen van een huis op dat kleine lapje grond.
Een goede reden om hun vriendschap weer te hernieuwen.
Zal het nog klikken tussen deze beide jongens, die uiteindelijk een zo heel ander leven zijn gaan leiden?

Het boek is erg mooi geschreven, de liefde van de schrijver voor de bergen spat van iedere bladzijde af.
Een heel bijzondere vriendschap tussen de twee jongens , waarbij Pietro en Bruno weinig woorden nodig hebben om elkaar te begrijpen.
Het is een verhaal met een melancholische ondertoon, een verhaal dat zoveel meer inhoud heeft dan op het eerste gezicht lijkt.
Een prachtig boek.