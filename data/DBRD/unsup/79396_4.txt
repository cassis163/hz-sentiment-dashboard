Voor ik begin wil ik uitgeverij Atlas Contact danken voor dit leesexemplaar.

Dit boek ligt per 9-5-2017 in de winkel, een leuk moederdagcadeau!

Lydia en Joris wonen in een typisch Nederlandse Vinex wijk. Ze hebben 2 kinderen, een mooi huis, een auto en wonen in een leuke wijk met leuke buren. Kortom, alles wat je eigenlijk wil hebben. Echter zitten ze in een sleur die denk ik bijna alle dertig/veertigers met kinderen wel kennen. Hun dag bestaat uit werk, huishouden, sportclubjes, speelafspraakjes en andere sociale verplichtingen. Aan zichzelf en vooral elkaar komen ze nauwelijks toe. Dan komt Rob in hun wijk wonen, een single van hun leeftijd die er erg aantrekkelijk uit ziet. Rob zorgt er voor dat hun leven uit de bekende sleur geraakt, maar of dit nu een positieve ontwikkeling is dat moeten Lydia en Joris en ook hun buren nog uitvinden.

Een leuk, vlot geschreven boek dat je heerlijk wegleest, met een thema dat ons allemaal bekend is (ook al willen velen het niet toegeven) en een zwaarder thema wat ik hier nu niet bekend maak en jezelf moet gaan ontdekken. Geschreven in de stijl die ik van Roos Schlikker ken uit haar Libelle columns.