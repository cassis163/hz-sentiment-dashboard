'Het kleine meisje van meneer Linh' is mijn kennismaking met de Franse auteur Philippe Claudel. Onbegrijpelijk dat ik dit boekje niet eerder heb opgepakt, het is immers van een ongekende schoonheid. Literaire pareltjes hoeven niet veel pagina's te tellen, dat wordt hier maar weer eens bewezen.

Het verhaal gaat over een oude man, gevlucht uit zijn door oorlog geteisterde land, die kennismaakt met iemand die al snel zijn beste vriend zal worden in dat nieuwe land dat hij niet begrijpt. 'Het kleine meisje van meneer Linh' gaat voornamelijk over hechte vriendschap, een vriendschap waarbij woorden eigenlijk overbodig zijn.

Op het einde van het boek weet Claudel de lezer nog serieus te verrassen. Aanrader. Vijf sterren.