Het is altijd weer fijn als er een nieuw boek van een bekende schrijfster verschijnt. Ik geniet altijd van de boeken van Sophie Kinsella, puur omdat ze zo lekker luchtig zijn. Dat is bij Mini Shopaholic ook weer het geval. Het is echter niet vernieuwend. Als je de andere Shopaholic boeken hebt gelezen, weet je al precies wat er allemaal weer staat te gebeuren. Ik vond het overigens jammer dat het gedoe met Becky's dochter eerder een zijspoor is in dit boek. De rode draad gaat totaal ergens anders over. Op het einde blijkt dat we nog meer delen mogen verwachten, want het eindigt open en met een duidelijk verwijzing welke richting het in gaat. Volgens mij heeft er drie jaar tussen Shopaholic & Baby en dit deel gezeten, dus de echte liefhebbers zullen toch nog even moeten wachten...