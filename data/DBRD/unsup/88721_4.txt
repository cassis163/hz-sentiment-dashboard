Zwarte ogen, groene ogen is een streekroman van het betere soort..
Vlak na de oorlog ontploft een granaat. op een erf waar twee kinderen spelen. Een ongeluk waar de kleine Walter Bartels aan bezwijkt. Als Sjra Rutten en zijn vriend Leon niet in de buurt waren was ook zijn zusje Annette gestorven. Sjra echter redt haar leven, al houdt ze blijvend letsel aan haar been. Een jaar of acht later trouwt hij met haar.

Vanuit de afwisselende perspectieven van Annette en Sjra krijgen we een mooi beeld van hun goede en innige huwelijk. het jonge stel vormt het skelet van de roman. De familieleden om hen heen zorgen voor de conflicten. Annette's moeder die blijft rouwen om haar zoontje Walter. Het nieuwe zusje Walda, Vader Bartels, Trees, het nichtje van Sjra en Luigi de Italiaan. Til, Lenie, Rinus en Sjra's moeder, stuk voor stuk personages van vlees en bloed. Marleen Schmitz weet te ontroeren.