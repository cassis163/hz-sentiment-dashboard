In dit derde deel gaan we met Louisa mee naar New York. Ze gaat voor een rijk gezin in New York werken, maar moet haar vriend in Londen achterlaten. Zal deze afstandsrelatie wel werken?

De setting in New York is mooi en beeldend neergezet, ook het rijkeluiswereldje. De bijpersonages zijn ook mooi neergezet. Ashok de conciÃ«rge die 24 uur per dag lijkt te werken en iedereen opfleurt. Mrs. De Witt met haar valse hondje en altijd klaagt over overlast. De kille huishoudster. Ze hebben ook iets menselijks waardoor je ze toch langzaam gaat accepteren en in je hart sluit.

De setting New York vond ik mooi. Je krijgt iets mee van het New Yorkse stadsleven. Het rijke verwende gezin waarvoor ze werkt, Ik erger me aan die verwende familie, maar dat is alleen maar goed neergezet dus. Het grote en sjieke appartement, de dingen die Louisa doet in New York schetst een mooi beeld. Ook laat Louisa zien dat ze een mooi doorzettingsvermogen heeft. Ondanks de tegenslagen wil ze haar kans in New York niet opgeven en blijft ze trouw aan Wills advies. Leef!

Toch raakte dit boek me minder dan haar eerste deel. Er gebeurde net iets te veel in dit boek en omdat het alweer een tijdje geleden was voor mij dat ik deel twee had gelezen, waren de vele personages in het begin best verwarrend. Wie was wie ook alweer? Het duurde lang voor ik echt in het verhaal kwam.