Als de Amerikaanse journalist Fields de schrijfster Iris Kouwenaar moet interviewen over haar boek Ebony heeft hij daar helemaal geen zin in. Toch vertrekt hij naar Voorhorst en ontmoet daar Kai.Kai verzorgt op bijzondere wijze de zieke Iris, die al lang niet meer schrijft. Kai probeert Fields bij Iris vandaan te houden.
Uiteindelijk dringt hij bij toeval in hun leven in en probeert het interview af te nemen.
Als lezer word je verplaatst in de beleving van de journalist.
Je beziet het vreemde bijna verontrustende samenleven van Iris en Kai. De toewijding van Kai wat bijna een obsessie lijkt en de schijnbaar weerloze Iris. Het filosofische taalgebruik in dit boek is soms wat zweverig.
Toch blijf je geboeid, want je wilt weten of het interview uiteindelijk lukt en hoe het vergaat met Iris en Kai. Want...er staat iets te gebeuren....ja, dat voel je.
Een boek waar je van houden moet. Niet voor iedereen weggelegd.