Fatale vriendschap is geschreven door Paul de Bruyn.

Jasper, de zoon van Philippe en Claudia Colman is spoorloos verdwenen. Zijn zus Chloë krijgt een visioen waardoor ze weet dat haar broer in gevaar is. Ze neemt daarom contact op met haar ouders. Echter niemand weet waar Jasper is. Het verhaal begint meteen spannend. Philippe staat op het punt om een doorbraak te maken in de politiek: hij wordt namelijk de nieuwe lijsttrekker voor de liberale partij in Antwerpen bij de komende verkiezingen. Ook Jasper’s beste vriend blijkt spoorloos verdwenen te zijn. Door de verdwijning van Jasper en van zijn vriend en het feit dat Philippe een belangrijk persoon is in de Antwerpse politiek moet inspecteur Eric Michels alle zeilen bij zetten om het onderzoek naar een goed einde te brengen.
Fatale vriendschap leest vlot door de korte hoofdstukken. Door de eenvoudige woordkeuze en de korte zinsbouw blijft de vaart in het verhaal. Het is een makkelijk boek om als tussendoortje te lezen.
In het verhaal is voldoende spanning aanwezig. Het plot werkt naar een ontknoping van de zaak toe. De personages zijn echter weinig uitgediept en het einde was voorspelbaar.
Aangekondigd op de Hebban-site als zijnde een thriller, is het meer een spannend misdaadboek.