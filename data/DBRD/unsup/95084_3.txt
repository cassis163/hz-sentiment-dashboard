Met dit boek wordt jouw levensverhaal en de bergen die je moet verzetten tijdens je leven vergeleken met de verhalen van de heldinnen in de literatuur. Edith de Wit heeft heel veel verschillende verhalen onderzocht en vergelijkt deze met hoe je in het echte leven kan handelen.

Dit doet Edith de Wit met behulp van vragen in het boek die je zelf kunt beantwoorden, maar ook door middel van een werkboek dat je op haar site kunt downloaden.

‘In de voetsporen van de heldin’ is interessant om te lezen als studie, de vragen zijn goed, maar ik had er soms wel moeite mee om ze te beantwoorden. Misschien komt het doordat ik niet goed weet wat ik zou willen in mijn leven, ik heb geen duidelijke doelen die ik zou willen bereiken en ook mijn dalen vind ik soms moeilijk te benoemen.

Desondanks was het wel leuk om te lezen en denk ik wel dat het je handvaten kan bieden die je later in je leven kunt gebruiken.

Met haar handvaten en vele onderzoek wat Edith de Wit in haar boek ‘In de voetsporen van de heldin’ benoemt, kun je op een leuke manier je doelen bereiken. Een aanrader als je op zoek bent naar die doelen en hoe je ze kunt bereiken.