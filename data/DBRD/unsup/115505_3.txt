Zojuist dit boek gelezen in ruim een uurtje tijd. Tot nu toe had ik van deze schrijver 'Honderd jaar eenzaamheid' en 'Liefde in tijden van cholera' gelezen. En ook met deze 'roman' (ik vind het zelf meer een novelle) heb ik dezelfde leeservaring opgedaan, die ik met de andere twee boeken had, namelijk: leuk om te lezen maar dat mijn hart er nu sneller door gaat kloppen, nee.
Het boek verveelt geen minuut, daar is het waarschijnlijk ook niet lang genoeg voor, maar nergens krijg ik echt warme gevoelens voor het boek of voor de manier waarop er met de taal wordt omgegaan. Toch heb ik het met plezier gelezen, net als de andere boeken van deze auteur. Mijn waardering voor zijn boeken is doorgaans dan ook gemiddeld, niet meer dan 3 en niet minder dan 3 sterren.