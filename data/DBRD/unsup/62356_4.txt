De zusjes Sophie en Lisa krijgen van hun buurvrouw een vreemde schets, deze lijkt van Leonardo da Vinci te zijn. Samen met hun vrienden Jack en Tom gaan ze op zoek naar het verhaal achter de tekening. Wat ze vinden is een geheime kamer waar ze een vreemd apparaat vinden en een oud boek. Ze komen er achter dat het apparaat een tijdmachine is en daarmee begint de speurtocht van deze vier kinderen door de tijd. Geen simpele speurtocht, in tegendeel, hij is soms levensgevaarlijk!

Ze ontrafelen steeds meer mysterieuze zaken en hoewel ik het boek in het begin ietwat langdradig vond kon ik het op een gegeven moment niet meer naast me neerleggen.

Een jeugdboek dat ook voor volwassen heerlijk weg leest. Mijn innerchild heeft genoten van dit verhaal over de Secret Scouts!

De hoofdstukken zijn geschreven als een soort journal. Wellicht zijn de hoofdstukken voor jongere kinderen ietwat aan de te lange kant. Wat dit boek dan wel weer aantrekkelijk maakt voor kinderen zijn de herkenbare dingen in het verhaal. Welk kind heeft er nog geen mobieltje of laptop?

Niet alleen maar leesplezier maar ook nog eens informatief en vol weetjes! Spannende actie, fantasievol, leerzaam en leuk lezen in 1 boek!

Het einde van het verhaal, wat een cliffhanger! Dit einde doet je meteen verlangen naar deel twee en gelukkig voor mij ligt dat dankzij de auteur ook al voor mij klaar!