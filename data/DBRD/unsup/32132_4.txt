Het verhaal: typisch een sterke thriller/psychologische roman. Pageturner: echt zo'n boek dat je niet kunt wegleggen. Vlot leesbaar en diepgang tegelijkertijd. Gewoon lezen.

Wat het sterkst was, was dat ik nog weken nadat ik het boek uit had, geregeld terugdacht aan de hoofdpersonen alsof het echte mensen waren. Dus ik dacht: 'Wat zou Brigitta nu doen?', om me vervolgens pas te realiseren dat Brigitta slechts een romanpersoon is, niet iemand uit mijn vriendenkring in de echte wereld. Carla de Jong weet, zonder dat het er dik bovenop ligt, mensen zo invoelend te beschrijven, dat ze zich in je hoofd vastzetten alsof ze echt bestaan. Dat heb ik heel zelden gehad bij een roman.