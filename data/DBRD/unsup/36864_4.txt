Jeffrey Deaver  idolaat

Idolaat is een boek om in te beginnen en om het niet meer weg te leggen! Voor het boek idolaat had ik nog geen boek gelezen van Jeffrey Deaver, maar inmiddels staat ook het boek schijnbeweging in mijn boekenkast. Idolaat is een Kathryn Dance thriller. Ook zonder dat je de andere boeken over haar gelezen hebt, kun je het boek idolaat lezen. Als lezer leer je Katrhyn Dance kennen. Je kunt jezelf in haar herkennen. Het boek gaat over Kayleigh Towne. Een beroemde zangeres. Zij heeft een stalker, Edwin Sharpe, die haar niet met rust laat. Eén voor één worden er mensen in de omgeving van Kayleigh vermoord. Steeds als er iemand vermoord wordt, wordt Kayleigh gebeld en hoort ze een couplet van een liedje dat zij geschreven en gezongen heeft. Al snel valt de verdenking op Edwin. Zullen zij genoeg bewijs vinden? Is hij wel de moordenaar? Zij schakelt de hulp in van Katrhyn en dan begint de spanning pas echt. Jeffrey Deaver bouwt de spanning goed op. Steeds denk je dat je bij de ontknoping van het boek bent, maar dan komt er weer een twist in het verhaal. Zo blijf je als lezer geboeid tot de laatste bladzijde. Idolaat is daardoor een echte aanrader! Achterin het boek staan alle songteksten van de liedjes die zijn gebruikt in het boek. Een leuke aanvulling.