Krysten Ritter is vooral bekend als actrice. Ze heeft in verschillende series en films gespeeld. 'Bonfire' is haar debuut op het schrijversvlak.

'Bonfire' gaat over Abby Williams. Zij komt uit een kleine stad genaamd Barrens, maar woont inmiddels in Chicago. Ze is hier werkzaam als milieurecht advocaat. Jaren geleden heeft Williams besloten om weg te gaan uit Barrens en nooit meer terug te keren. Het lot doet anders beslissen.
Na tien jaar keert Abby terug naar Barrens om zich bezig te houden met een zaak die gaat over milieuverontreiniging, gezondheidsklachten en een groot bedrijf genaamd Optimal.
Wanneer Abby dieper in de zaak duikt komen er gebeurtenissen uit het verleden bovendrijven. Mensen die ze liever niet meer wat tegen gekomen verschijnen één voor één opnieuw in haar leven.
Op een gegeven moment duizelt het Abby zo erg dat ze het idee heeft dat ze terug gaat in de tijd. Verleden en heden beginnen door elkaar heen te lopen, mede door haar alcoholmisbruik ziet ze de dingen soms niet zo helder.
Wanneer ze begint te vermoeden dat er verbanden zijn tussen haar verleden, tien jaar geleden, en de verontreinigen verzorgd door Optimal wil ze alleen nog maar de waarheid achterhalen.
Dit komt haar bijna duur te staan. Ze ontdekt dingen uit het verleden die ze liever begraven had gelaten. Hoe is het mogelijk dat ze hier niet eerder aan gedacht heeft?

De kaft en titel zien er mooi uit. Het blijft wat mysterieus wat er precies gaat gebeuren. Dit is in het boek hetzelfde. Het boek komt wat langzaam op gang, dat is jammer. Eenmaal over de helft laat het verhaal niet meer los. Stoppen met lezen is bijna niet mogelijk. Spanning wordt opgebouwd. Jammer is het dat de emoties van de personages wat op de vlakte blijven. Het verhaal begint met het bedrijf Optimal en de gezondheidsklachten die bewoners hebben. Dit is ook redelijk de rode draad door het verhaal, maar uiteindelijk gaat het meer over het verleden van Abby en staat Optimal wat meer aan de zijlijn. Hier had Ritter dieper op in kunnen gaan. Het verhaal blijft wat op de vlakte, maar is daardoor niet minder interessant. Het leest lekker weg.