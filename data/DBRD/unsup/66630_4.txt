Foeksia en haar vrienden. Alias Foeksia en de mislukte toverspreuk.

Geschreven door Paul van Loon.
Foeksia is een van de oudste series van deze schrijver, die we natuurlijk ook kennen van Dolfje Weerwolfje en De Griezelbus. En nog veel meer.

Dit boek is geschikt voor zelf lezen AVI M4, 7-9 jaar of natuurlijk voorlezen.
De oorspronkelijke titel dekt de inhoud veel beter. Foeksia is een ondeugend heksje die niet van saai houdt. Als het oefenen van de verdwijnspreuk op kleine dingen haar gaat vervelen, besluit Foeksia het wat spannender te gaan maken. Maar oeps! Per ongeluk tovert ze haar school weg, met de juf erbij!

Foeksia is een beetje spannend, maar niet eng spannend, zoals het werk van Paul van  Loon voor oudere kinderen. Het is vooral erg grappig en ondeugend.
Ik ga niet te veel verklappen, maar ik heb genoten met mijn dochter van 6. De kleurige tekeningen maken het verhaal helemaal af en zijn leuk om naar te kijken. Het boek heeft een prettige grote letter en lettertype, dat erg geschikt is voor de beginnende lezer.

Dit boek is Wakkabakkaboe! Wat “Jippie!” betekent in het Foeksiaans.
Een aanrader!