De cover van ‘Op mijn woord’ sprak me direct aan. Het heeft iets zachts en liefs. Het geeft een heel toegankelijk gevoel.

De gedichten zijn kort en krachtig. Sommige gedichten kon ik niet plaatsen en maakte me, inderdaad, in de war. Andere gedichten vond ik heel mooi en soms moest ik lachen om bepaalde woorden of zinnen.

Bij de doordenkertjes speelt René Rockx met taal. Gewone woorden die normaal lijken, maar in de combinatie met andere woorden een belangrijke rol hebben. Sommige doordenkertjes zijn heel erg grappig!

Het ligt aan de lezer hoe hij of zij de gedichten, doordenkertjes en minimaaltjes opvat. De eigen interpretatie is hierbij heel belangrijk.