Enkele maanden geleden ben ik begonnen aan een 'Outlander-marathon'. Bij de voorgaande boeken kon ik de boeken gewoon niet wegleggen, als de ene boek uit was, begon ik onmiddellijk aan de andere, met andere woorden ik was verslaafd aan de serie. Nu nog steeds, maar na 4 van die dikke pillen te lezen, ga ik toch even een pauze nemen. Boek 4 was absoluut niet slecht en om eerlijk te zijn is hij meer dan de 3 sterren waard die ik gegeven heb. Halverwege het boek ben ik in een serieuze leesdip terecht gekomen, het werd langdradig en er gebeurde niet veel. Ik heb er ook bijna 3 maand overgedaan om het boek uit te hebben. Jaimie is ook, naar mijn mening, heel fel veranderd in het boek qua karakter, in mijn opzicht komt het niet echt overeen met de vorige boeken en af en toe stoorde ik mij hieraan, dit was ook met Brianna, zij weet niet goed wat ze wilt zodat ik compassie begon te krijgen met Roger. Het duurde ook lang eer Brianna en Roger aan bod komen. Eens ik aan hun verhaal ben gekomen, ging het wel snel en was de langdradigheid voorbij.