In dit boek lopen twee verhaallijnen door mekaar.

Enerzijds is er een complot vanuit de zeer conservatieve Opus Dei strekking om de huidige paus Franciscus om het leven te brengen. Voor het hoofd van de Zwitserse garde een nachtmerrie op elk moment.
Anderzijds is er het verhaal van de Nederlandse priester Jaap die op het sterfbed van zijn vader een dossier in handen krijgt over een pedofilie schandaal in de katholieke kerk.
Twee uiteraard interessante - en actuele - thema's.
Op dat punt geeft het boek een heel goed beeld van de spanningen binnen de katholieke kerk en bepaalde achterkamertjes en doofpot politiek.

Het boek begin dan ook sterk met goede spanningsopbouw en mooi uitgewerkte karakters. Men kan zich goed inleven in de hoofdpersonages.
Maar in de loop van het verhaal vlakt de verhaallijn wat af.
Het wordt teveel een herhaling van dezelfde intriges.
En vooral wordt het toch wat te ongeloofwaardig, naarmate het verhaal vordert.
Het boek had in die optiek ook wat korter gemogen.
Voor mij begonnen als een vier sterren boek maar op het einde afgezwakt tot drie sterren.