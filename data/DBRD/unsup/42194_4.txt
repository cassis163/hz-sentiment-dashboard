Wat een man! Echt een persoon en een tijdperk om boeken over vol te schrijven. Er was zóveel gaande met zóveel mensen! Het duizelde me af en toe tijdens het lezen van de namen en gebeurtenissen. Daardoor was het ook wel een boek waar ik echt de tijd voor moest nemen en geduld mee moest hebben, want het leest niet heel erg vlot omdat je zoveel tot je moet nemen. (logisch met een biografie van zo’n persoon hoor!) Ik had het bijvoorbeeld nog wel fijn gevonden als er een begrippenlijst en een soort algemene tijdlijn in het boek hadden gestaan, om af en toe even naar terug te grijpen.

Maar: wat een onwijs boeiende geschiedenis! De tijd en de personen zijn veel meer voor me tot leven gekomen nu, en daar kan ik echt zo van genieten: als geschiedenis leeft! En wat fijn dat het boek illustraties en foto’s bevat, dat maakt het nog echter en het breekt de ‘lappen’ tekst ook zo lekker.
De Prins is een heel compleet en heel erg interessant naslagwerk over een zeer belangrijke persoon en zeer belangrijke periode in onze geschiedenis. Een aanrader voor wie zich erin wil verdiepen!