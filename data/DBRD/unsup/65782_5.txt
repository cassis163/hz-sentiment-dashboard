De flaptekst van OVER LEVEN, de dichtbundel van Tanja Helderman, belooft je precies wat je als lezer krijgt: een rake bundel in elk opzicht!
Gedichten over rake onderwerpen in rake, maar toch ook heldere, taal!
Een bundel voor iedereen!
Een unieke schrijfstijl die je meteen herkent als je een gedicht leest van deze schrijfster.
Daarnaast gaat Helderman geen thema uit de weg! Nee, ze omarmt de alledaagse thema's van de gedichten in OVER LEVEN op haar eigen unieke manier en weet je in haar begrijpbare taal te raken. Verrassend vaak werd ik geraakt waar ik het niet zag aankomen. Deze schrijfster weet zich met haar woorden, op een goede manier, als een bus van links je hart binnen te schrijven!
Door de universeel herkenbare thema's kan eenieder zich herkennen dan wel inLEVEN in de gedichten in deze bundel, die dan ook wel van iedereen en voor iedereen lijkt en dat is iets unieks!
Ik kan niet wachten op een vervolg! En tot die tijd? Herlees, en herLEEF!, ik de tijdloze gedichten en laat ik me telkens weer meeslepen in de wereld van Tanja Helderman, de wereld van alledaagse dingen die raken, de wereld van iedereen door haar voor iedereen!