'Puta' is het het negende boek in de Rani Diaz serie geschreven door Sterre Carron. Sterre Carron is een Mechelse auteur die belangstelling heeft voor forensiche geneeskunde en oosterse spiritualiteit. Deze twee interesses vind je in al haar boeken terug.
Het verhaal 'Puta' begint met Manon die op een nacht het levenloze, verminkte lichaam vindt van haar vriendin Flore. Later worden in een hoeve de lichamen gevonden van een oude man en vrouw. De vraag of deze moorden met elkaar in verband kunnen gebracht worden, houdt ons de hele tijd in de ban.
Sterre is een meester in het opbouwen van de spanning. Dankzij de kleine hoofdstukken ben je geneigd om, ook al heb je weinig tijd, eventjes het boek vast te nemen. Maar voor je het beseft ben je al gauw een uurtje verder. Het verhaal is zo spannend dat het boek in een mum van tijd uit is.
Het leuke is dat Sterre ons ook telkens een beetje meer vertelt over Rani zodat we haar beter en beter leren kennen.
Haar schrijfstijl is vlot en duidelijk. De cover vind ik persoonlijk wel wat hard over komen, maar het past wel bij het verhaal.
Sterre Carron signeerde mijn boek 'Puta ' met de woorden 'veel leesplezier, maar vooral huiveringwekkende momenten' en daar is ze met verve in geslaagd. Ik kijk al uit naar haar volgend boek.