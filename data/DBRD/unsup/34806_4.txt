Dit was m'n eerste kennismaking met deze auteur en ik moet toegeven dat ik aangenaam verrast ben. Het verhaal komt heel realistisch over en Parker heeft zich duidelijk goed geinformeerd vooraleer aan zijn boek te beginnen.

Er is natuurlijk een hoog Hannibal Lecter gehalte, maar ja, elk boek over een seriemoordenaar zal sinds Silence of the Lambs wel met deze film/boek vergeleken worden.
In tegenstelling tot veel misdaadverhalen die ik de laatste tijd heb gelezen heeft dit boek geen happy-end, wat het realisme ten goede komt.

Al bij al zeker een aanrader en ik heb lang getwijfeld tussen een 9 en 10 voor de waardering. Ik ga in ieder geval zeker zijn andere boeken ook lezen.