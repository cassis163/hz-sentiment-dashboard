Mijn 1e kennismaking met de boeken van Linda en ik heb er totaal geen spijt van. Wat een ontzettend spannende pageturner is dit! Geen wonder dat ze de schaduwprijs won in 2011.
In het verleden is, de toen 15-jarige, Janine in handen van een loverboy terecht gekomen. Nu, 17 jaar later, doet ze haar best om dat allemaal te vergeten. Ze heeft samen met haar man een succesvolle dans- en eetgelegenheid opgebouwd en ze hebben een dochter van 16 jaar. Hun leven verloopt zoals het bij elk normaal gezin zou moeten lopen. Totdat haar man voor de deur van de club wordt vermoord. Wie wilde hem dood? Of ze wil of niet, Janine moet terug naar haar verleden.
Het boek is zeer geloofwaardig geschreven. Prettige schrijfstijl. We leren de personages goed kennen, inclusief hun gevoelens. Je zit op het puntje van je stoel om alles mee te beleven, tijdens de leuke én verdrietige momenten.