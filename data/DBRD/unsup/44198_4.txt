Over de auteurs: Era Richman is een pseudoniem van schrijversduo Herman Zandstra en Eric Bakker.
Het boek:
Geheim agent Jim Matteos wordt belast met het onderzoek naar verdwenen splijtstofstaven uit de kerncentrales in Iran. Als ze niet gevonden worden, staat het leven van miljoenen Amerikanen op het spel. De Israëlische regering wil de kerncentrales bombarderen. Jim ontmoet Soraya, zij weet meer dan iedereen over deze kwestie. Ze kan hem vertellen dat een onbekende groepering deze in handen heeft. Net als ze willen samenwerken, vind er een verschrikkelijke aanslag plaats. Er volgt een reeks aanslagen , die door niemand worden opgeëist. Maar er wordt geen splijtstof gebruikt…. Waar zijn die staven dan en wat wil men er mee doen? Het enige dat ze vinden zijn mysterieuze codes op de plek van de aanslagen… zou dat tot een oplossing leiden?
Jim Matteos is een man die snel kan handelen en niet bang is om betrapt te worden. Hij heeft een hectisch leven en vliegt de hele wereld over om zijn land te kunnen laten ontsnappen aan een ramp. Je kan je goed in hem inleven, soms wil je dat hij wat meer tijd in zijn gezondheid steekt maar dat zit niet in hem. Hij leidt een onregelmatig leven. Ik mag hem wel, ook al is het soms wel een beetje ongeloofwaardig wat hij allemaal meemaakt.
Soraya komt over als een dame die wel weet wat er speelt, ze heeft goed door hoe ze aan informatie kan komen en hoe ze die moet delen. Ze blijkt heel wat meegemaakt te hebben. Je kan je goed in haar verplaatsen. Ik vertrouw haar wel.
Hashim vind ik een griezel, wat een ideeën heeft die man…
Het verhaal leest vlot, je hebt bijna geen tijd om adem te halen want Jim gaat van de ene plaats naar de andere in korte tijd. Omdat de auteurs het helder beschrijven, maak je alles van dichtbij mee .Het is een en al actie. Je hoopt dat ze erop tijd achter komen waar de codes voor staan.
De opbouw naar het plot is zeer spannend en het eind is erg goed. De epiloog ook.