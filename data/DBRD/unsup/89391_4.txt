Dit boek heb ik meteen gekocht, toen iemand een item postte over carnitine in een groep met lotgenoten. Ik had het boek al op mijn Pinterestpagina staan met te lezen studieboeken, dus ik wist al dat dit boek hier over zou gaan. Carnitinetekort kan ontstaan door langdurig B12- tekort. Dat had ze bij een arts laten onderzoeken. Ik ben ook meteen gaan onderzoeken wat carnitine precies was. En was er van overtuigd, dat dit een supplement zou zijn wat ik zeker nodig zou hebben. Vooral toen ik las, dat ifosfamide, een cytostatica gebruikt bij kanker, de uitscheiding van l-carnitine meer dan vertachtigvoudigt. Sommige geleerden geven aan dat het zinvol is om acetyl-l-carnitine te geven tijdens of na een chemokuur om de neuropathische symptomen te verminderen en de zenuwfunctie te verbeteren. Acetylcarnitine is een lichaamseigen stof die betrokken is bij de energiehuishouding van de cel. Carnitine is onmisbaar bij het transport van vetzuren het mitochondrion in. Heb je een tekort, dan treedt spierslapte op. Dit was bij mij veel erger geworden na de chemokuur, zodat ik ook thuis in een rolstoel terecht kwam. In 2006 kon ik niet meer lopen na een kijkoperatie aan mijn knie. De vitamine B12 wordt kapot gemaakt door narcose en articaine in een verdoving.

Erica Schwartz heeft een praktijk in New York en voordien was ze traumaspecialiste en hoofd van de spoedgevallenafdeling van Westchester Country Medical Centrer. In haar boek combineert ze de traditionele geneeskunde met haar uitgebreide kennis over voedingssupplementen en dan toegesneden op het gebied van energie om vermoeidheid definitief te bestrijden. ISBN: 90-438-0472-X. DrErika.com is de website van de eerste auteur, met onder andere een weblog, mogelijkheid om vragen te stellen etc. Zij is oorspronkelijk van Roemeense afkomst, volgde de middelbare school deels in Rome en is als zestienjarige naar de Verenigde Staten gegaan. Ze verschijnt regelmatig als expert op de (Amerikaanse) tv.

Er zijn drie voedingssupplementen zijn die uitstekend helpen bij het bestrijden van vermoeidheid. Er is al 40 jaar onderzoek en ervaring met deze supplementen. Magnesium: pure brandstof voor je mitochondriën in je cellen. Mitochondriën zijn de energiefabrieken in je cellen. Carnitine wat de brandstof rechtstreeks richting Mitochondriën pompt en Q10 wat het afvalproduct “de vrije radicalen” genoemd onschadelijk maakt. Dr. Erika Schwartz heeft zelf ook een chronische ziekte en gebruikt deze voedingssupplementen ook. Veertig jaar onderzoek laat zien dat de supplementen absoluut veilig gebruikt kunnen worden. In het boek worden vele onderzoeken aangehaald. Wat je ook leert uit het boek is dat je organen energie krijgen om hun taken te verzorgen. Dit betekent dat je lever, maar ook dat je afweersysteem beter gaat functioneren. Het energiesysteem bestuurt alle lichaamsfuncties. Wanneer het wordt beschadigd, heeft dat zijn weerslag op ieder aspect van het leven, met als gevolg dat de gezondheid wordt bedreigd, ziekten de kop opsteken en het verouderingsproces wordt versneld. Vernieuwingsgezinde wetenschappers en dokters hebben echter ontdekt dat de aftakeling van het energiesysteem de persoonlijke energiecrisis – genezen kan worden.

Ook kan het gebruikt worden bij postnatale depressie. Dit las ik bij een praktijk (Geen roze wolk): ‘De postnatale depressie vertoont veel overeenkomsten met de adolescentie. Net zoals een tiener heeft ook een kersverse moeder af te rekenen met sterkte hormonale schommelingen en met het gevoel dat lichaam en geest losgekoppeld zijn. In tegenstelling tot een tiener die de vermoeidheid kan opvangen met voldoende slaap kan een moeder zich deze luxe niet veroorloven. Daarom denk ik niet dat er een moeder bestaat die nooit een postnatale inzinking heeft gehad. Vaak staan vrouwen die al lijden aan een postnatale depressie ook nog onder druk om zo snel mogelijk weer aan het werk te gaan. In dit tijdperk van versnelde bevallingen verwacht de maatschappij van vrouwen dat ze ogenblikkelijk van een bevalling herstellen. Dat was vroeger niet zo. Er was een tijd dat vrouwen aangespoord werden om na de bevalling een week in het ziekenhuis te blijven om weer op krachten te komen en om te leren hoe ze voor hun baby moesten zorgen. Nu niet meer. Tegenwoordig wordt van vrouwen verwacht dat ze na een week weer aan het werk zijn en binnen een maand hun oorspronkelijke gewicht terughebben. Wat over het hoofd wordt gezien, is dat na de bevalling het energiesysteem van de moeder, om maar te zwijgen van iedere cel van haar lichaam, in shock is. Negen maanden lang heeft haar lichaam zich uitsluitend gericht op het voeden en het beschermen van de groeiende foetus. Na de geboorte heeft haar lichaam tijd nodig om te herstellen. Onze maatschappij houdt echter geen rekening met kersverse moeders. Een moeder die net bevallen is moet de negatieve signalen van buitenaf negeren en zich focussen op de behoeften van haar lichaam. Gedurende tenminste drie maanden moet haar enige doel zijn zo goed mogelijk voor haar baby en zichzelf te zorgen’

Op internet las ik ook over een man, die eerst heel veel sliep op een dag en heel moe was. Hij heeft de supplementen bij De Tuinen gekocht en voelde na een paar dagen al effect. Na drie maanden voelde hij zich geweldig.

Ik heb meteen Q- 10 gekocht. Bij de huisarts wilde ik mijn carnitinetekort laten meten. Mijn huisarts wist er niet van en heeft een internist in het ziekenhuis gebeld. Ze waren daar met een onderzoek (2016) bezig. Omdat sommige geleerden aangeven dat het zinvol is om acetyl-l-carnitine te geven tijdens of na een chemokuur om de neuropathische symptomen te verminderen en de zenuwfunctie te verbeteren, wilde ik dit zeker proberen. Dat mocht, omdat meting moeilijk is. Ik kreeg vier tabletten per dag levocarnitine van Sigma Tau. Na innemen voelde ik meteen dat ik steviger op mijn benen stond. Na een paar weken ben ik op zes overgestapt, omdat ik toch de huisarts moest bellen voor een herhaalrecept. In de bijsluiter las ik, dat vier ongeveer de dosis is voor zuigelingen. Zes is voor kinderen en 6 – 12 tabletten is voor volwassenen. Dus nu heb ik negen tabletten per dag, 3 x 3 in te nemen. Nu ben ik een paar maanden verder met de hogere dosering en voel me al veel energieker. Eerst moest ik na één dag echt drie dagen rusten, nu kan ik elke dag leuke dingen ondernemen. Ik ben heel benieuwd wat de komende maanden mij brengen.

Het boek “Boordevol energie in tien dagen” is opnieuw uitgebracht onder de titel: “Opnieuw bruisen van energie”.