Op het hoogtepunt van je roem stoppen, je moet het maar durven: Hartman, die definitief een streep zet onder haar succesvolste reeks. Tot nu toe. En wat voor een streep. Een fenomenaal einde van een prachtige serie. Deel 5 is volgens het gebruikelijke, geliefde recept: geweld, coke en drank, humor, de nodige verrassingen en alles op smaak gebracht met een einde om in te lijsten.
Gelukkig is Hartman weer bezig met nieuwe verhalen (weten we sinds de presentatie van Doodskleed en via haar website) dus in 2016 kunnen we gewoon weer reikhalzend uitzien naar “de nieuwe Hartman”, zelfs naar twee! En hebben we toch nog heimwee naar Jessy, dan pakken we de serie toch weer uit de boekenkast en gaan vanaf Bloedlijn weer lekker opnieuw beginnen!
Hartmans boeken lees je niet, die ervaar en beleef je. 5 sterren.