Ik zal beginnen met wat me ergerde aan het boek: De tekentjes aan het begin van elk hoofdstuk! Mijn ogen bleven er steeds naar terug gaan, al was ik al halverwege de pagina. Het was afleidend. Van een boek dat in een bepaalde stad speelt had ik iets meer 'herkenningspunten' verwacht.

De andere personen (Bijpersonages) blijven zo op de achtergrond. Het hele boek draait alleen om Lily en Mika, en dat is niet verkeerd, maar zo blijven er wel vragen open die niet beantwoord worden. Dit schijnt in deel 2 opgelost te worden. (Dat gaat ook om Lily en Mika, terwijl deel 3 t/m 5 over de andere bandleden gaan.) Ik vraag me af wat zij nog allemaal voor lijntjes gaan krijgen.

De cliffhanger aan het einde van het boek liet me letterlijk hardop "NEE!" uitroepen. Het is een sexy boek, niet ordinair of plat. Romantisch ook. Het is moeilijk om een recensie te schrijven over dit boek, omdat bijna alles wat ik al getypt had teveel van het verhaal weggeeft. Je moet me dus maar op mijn woord geloven. Vier sterren omdat het vlot geschreven is, lekker wegleest, en niet zoals de meeste van deze verhalen, na 100 pagina's wel klaar is. Je hebt er lekker lang plezier van. (Iets dat niet echt helpt als het niet je eigen boek is en je het dus snel moet uitlezen :P )

Hou je van het NA genre, en ben je er klaar voor om een serie van 5 delen te gaan lezen ? (Want je stopt niet na 1 deel..) Stort je dan in de hysterische bandwereld van Structure.