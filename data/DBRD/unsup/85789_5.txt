Recensie: Pablo Perruche

ISBN: 978-94-6266-051-9                   Peter Lievens

Het boek vertelt het verhaal van Pablo, zoon van een hardwerkende vader en van een moeder die voor alles de schone schijn ophoudt. Vader is een zeer eigenzinnig man en  een notoire drinkebroer. Als hij dronken is terroriseert hij het ganse gezin. De oudste dochter,  waar Pablo zoveel van houdt, ontspoort volledig en vertrekt uiteindelijk naar het buitenland.

Pablo opent een café , houdt veel van schilderen en wil bovenal leven van zijn kunst. Zijn bijnaam Perruche heeft hij gekregen door al maar opnieuw tekenen en schilderen van parkieten, perruches in de volksmond. Ook zijn liefdesleven kent de nodige hoogtes en laagtes.

Thema’s die overvloedig aanwezig zijn  , drank, drugs, seks en kunst maken van dit boek een wel zeer cru-realistisch  geschreven verhaal.

Peter Lievens schreef dit boek met veel vaart, hij heeft een aparte stijl, rauw, eerlijk maar tevens ook integer. Sommige scenes zijn humoristisch dan weer poëtisch en bijwijlen heel cru- realistisch.

Hij gebruikt ook flash-backs in zijn verhaal wat wel degelijk een pluspunt is.

Het is zodanig geschreven dat je volledig mee in het verhaal zit. Een knap staaltje van wat schrijven nu is. Ik heb dit boek met dezelfde vaart gelezen als het geschreven is.

Een debuut dat kan tellen en zeker een auteur om te blijven volgen. Ongetwijfeld krijgen we van deze Peter Lievens nog mooie pareltjes.

Een boek om zeker te lezen en van te genieten,kortom een aanrader!