Het boek:
Dit is een verhalenbundel met 19 verhalen waarin de schrijver de grenzen verkent van horror, science fiction, magisch realisme, zwartgallige humor en melancholie.
Zo maken we kennis met de menselijke Agnes, die een hele metamorfose ondergaat en zich transformeert tot een volmaakt monster. Of met een klein jongetje met een hele grote fantasie .Of een man met een bepaalde sexfantasie en een heldhaftige pastoor die strijd tegen het kwaad.
We komen in dit boek op plaatsen waar je nooit eerder geweest bent, zoals in de ondergrondse metrobuizen in Antwerpen waar het niet pluis is ,op het dak van een wolkenkrabber in het futuristische stad Cytrica en zelfs op een schip in de Barentszzee in de 16 eeuw. Plaatsen waar je over kan dromen of waar je juist liever niet wilt zijn. Op de zuidpool in de ijzige kou of juist in de verzengende woestijn van AustraliÃ«. Het speelt zich zowel in het heden, in het verleden en in de toekomst af.
De verhalen zijn stuk voor stuk anders van sfeer, van griezelig/horror tot spannend en humoristisch. Bij de meeste verhalen kon ik de sfeer voelen en leefde ik mee met de hoofdpersoon, vooral met Agnes ,Georgie en Uyuni. In sommige gevallen durf je bijna niet verder te lezen, zo gruwelijk goed is de sfeer omschreven. Elk verhaal heeft een bijzonder plot.
Hoewel de verhalen niets met elkaar te maken hebben, krijg ik soms het idee dat ze op bepaalde manieren wel met elkaar verweven zijn.
Het ene verhaal zal je beter bevallen dan het andere ,maar in het algemeen vind ik de verhalen erg goed opgebouwd.
De verhalen zijn afwisselend lang en kort, hierdoor lees je snel een of enkele verhalen.
Voor mensen die van verhalenbundels in de eerdergenoemde genres houden, is dit een aanrader.
4 sterren .