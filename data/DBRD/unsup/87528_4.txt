Martin Schwarz, politiepsycholoog, schuwt geen gevaar. Vijf jaar terug heeft hij zijn vrouw en hun zoontje verloren tijdens een cruise-vakantie. De ware feiten zijn nooit boven water gekomen en hij heeft dit verlies niet goed kunnen verwerken. Dus stapt hij in elke undercover-operatie en doet wat volgens hem gedaan moet worden. Ook al gaat dit soms veel te ver en beoordelen zijn collega's dit als roekeloos gedrag.
Dan krijgt hij een telefoontje van een oude dame die aan boord is van cruiseschip 'Sultan of the Seas', het schip waar zijn zoontje en vrouw verdwenen. Zij beweert informatie voor hem te hebben en dus gaat hij naar haar toe, ook al had hij zich voorgenomen nooit meer een voet op een cruiseschip te zetten.
Hier speelt zich veel meer af dan iemand zich maar kan voorstellen. Spannend en verrassend tot het eind.