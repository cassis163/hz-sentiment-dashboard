Dit is een bundel korte verhalen die zich in de fantasywereld van Alex de Jong, Santorian, afspelen: dezelfde wereld waarin zijn eerste boek zich afspeelde. Hoewel je bij de verhalen bekende namen van volkeren tegenkomt, kun je de verhalen compleet los van elkaar lezen. Het zijn wat dat betreft compleet losstaande verhalen die toevallig eenzelfde wereld delen.

De verhalen zelf lezen vlot weg en doordat de bundel erg kort is, heb je hem binnen de kortste keren uit. Wat dat betreft heeft de Jong een prettige schrijfstijl ontwikkeld. Ook de verhalen zelf hebben leuke plotwendingen en zitten goed in elkaar.

Het is kortom een leuke bundel van goed bedachte en geschreven verhalen. Vier sterren.