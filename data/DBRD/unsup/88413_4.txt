Na de boekenreeks vijftig tinten grijs komen er steeds meer erotisch getinte boeken op de markt. En dat kan voor een debutant nadelig werken. De losbandige vrouw daarentegen is gelukkig geen standaard seksverhaal. Het boek heeft pittige en duistere SM fragmenten, maar bovenal is het een psychologische thriller.

De auteur neemt je mee in het leven van Fien Bolhuis. Achttien jaar echtgenote van Wim en moeder van twee tienerdochters Eva en Pleun. Fien raakt verstrikt in een SM affaire met Lars, haar voormalige collega. Ze besluit te stoppen met haar wilde avonturen en biecht de affaire op aan haar man. Echter weet hij nog niet dat het om een SM affaire ging met gangbangs, martelingen en waar ze enorm van genoot.
Inmiddels heeft Fien een nieuwe baan als directie in een vier sterren verzorgingstehuis en probeert de relatie met haar man als vanouds te krijgen. Wat ze alleen niet weet is dat Wim toch achter haar duistere geheim is gekomen, mede doordat ex lover Lars hem foto’s en videomateriaal had toegestuurd. Er is voor Wim nog maar één doel voor ogen: ze moet lijden.
Wim doet alsof hij van niets af weet, maar ondertussen bedenkt hij een kwaadaardig plan voor haar ondergang waarin zij oog in oog komt te staan met de sadistische hoofdzuster Woudstra die haar leven tot een hel maakte toen ze als klein kind verbleef op de kinderafdeling in het ziekenhuis.

De hoofdstukken zijn afwisselend beschreven vanuit het perspectief van Fien en vanuit haar echtgenoot Wim. Al snel komen we te weten dat Wim zich bezig houdt met wraak, maar als je zijn snode plannen wilt weten moet je blijven doorlezen.

De auteur heeft een prettige schrijfstijl, vlot en soms beeldend. Mede door deze stijl blijft de lezer geboeid en lees je er als een NS Hispeed trein doorheen. Er komen wel veel scheldwoorden in voor, maar dat geeft net even dat extraatje waarin je je gemakkelijk kunt verplaatsen in de gevoelens van Wim. Het is ook niet niks…. Het geheim waar hij achter komt.

Het boek heeft een open einde. Dat kon je natuurlijk wel verwachten aangezien De losbandige vrouw het eerste deel is in de geloof-hoop en liefde-serie. Door het open einde blijf je afvragen wat er gaat gebeuren. Hoe het zal eindigen. De auteur weet op deze manier de lezer nieuwsgierig te houden en dat is een hele prestatie op zich.

Een geslaagd debuut waar de auteur trots op mag zijn!