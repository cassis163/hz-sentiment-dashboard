Niemand die je hoort is een waanzinnig spannend boek dat doet verlangen naar de ontknoping. Na een vrij onduidelijk begin vallen de puzzelstukjes steeds meer op hun plaats.
Rondom hoofdpersoon Dave vallen slachtoffers. Ze worden gevonden als het al te laat is. Vrienden en familie denken contact met ze te hebben, maar dat is niet zo. Alleen Dave lijkt zich bewust van wat zich mogelijk heeft afgespeeld. Ondertussen ontvouwt zich een duister mysterie dat pas op het einde wordt ontrafeld.
De cover wekt de indruk dat Niemand die je hoort een horrorverhaal is. Ten onrechte. Niemand die je hoort is een heerlijke - soms ontroerende - thriller die zeer geschikt is om tijdens de vakantie te lezen.