De Professor is een strakke psychologische thriller. Het verhaal zit goed kloppend in elkaar met geloofwaardige karakters. De desintegratie van de hoofdpersonen Adrian en Jennifer lopen mooi parallel aan elkaar. De plot van het verhaal is wreed en gruwelijk, maar wordt door de auteur op een integere manier beschreven en wordt nergens banaal. De uiteindelijke locatie van de website wordt iets te snel achterhaald, maar begrijpelijk om het verhaal vaart te laten houden. Het is een boek dat je wel even weg kunt leggen, maar toch ook weer snel wilt oppakken.
Mooi is het einde, waarin Adrian en Jennifer eigenlijk elkaars leven redden door een einde te maken aan een ondraaglijke situatie.
Een boek dat niets en tegelijkertijd van alles aan de verbeelding overlaat van de lezer.