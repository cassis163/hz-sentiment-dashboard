Waarom krijgt het ene boek met gemak 5 sterren en het andere met moeite 2? Ik ben er denk ik achter. Zodra het boek in actieve rede staat, dus in de tegenwoordige tijd, voel ik me stevig bij het verhaal betrokken. Veel meer dan als het boek in de verleden tijd staat. Ooit heb ik er eens een kort essay aan gewijd. Aan het verschil van beleving van een boek in de tegenwoordige tijd en in de verleden tijd. Ik heb ooit zelfs een kort verhaal in die twee tijden gezet. Alleen om te beleven wat dat met je als lezer doet.
Ook dit verhaal van Cody McFadyen staat in een actieve tijd. De spanning van het verhaal is voor mij zo veel voelbaarder. De duisternis waarin de moordenaar de slachtoffers stort, voelt dik en werkelijk aan. Naast het verhaal staan ook in dit boek veel stellingen. Maar die storen niet. In feite dragen ze goed bij tot de verrassende ontknoping. Een ontknoping die ik niet had zien aankomen......