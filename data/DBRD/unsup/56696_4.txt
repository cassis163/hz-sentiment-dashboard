Historische Verhalen geschreven door Paul Christiaan Smis
Uitgegeven door Uitgeverij Historische Verhalen

De inleiding, een geschiedenisles over de Middeleeuwen, is geschreven door Peter Hoppenbrouwers van de sectie Middeleeuwse Geschiedenis, Universiteit Leiden. Deze inleiding, de Middeleeuwen samengevat in 14 pagina’s, vraagt aandacht en concentratie.

Het boek bevat 29 verhalen waarin fictie en feiten met elkaar verwezen zijn. De verhalen gaan vooral over overleven (of het niet overleven). De verhalen zijn soms verrassend, schokkend, ontroerend en hier en daar een vleugje humor.
Na ieder verhaal volgt een historische achtergrond en verwijzingen naar boeken en/of websites.

Persoonlijke gebeurtenissen worden beschreven tegen een historische achtergrond. De schrijfstijl is levendig en kleurrijk. In een paar bladzijdes komen de personages tot leven. De sfeer is voelbaar. De gebeurtenissen zijn soms schokkend, gruwelijk en bizar.
De thema’s (machtsmisbruik, onderdrukking, ziekte, armoede, oorlog) zijn helaas nog steeds actueel. De meeste verhalen hebben een verrassend eind waarvan een aantal nog even na sidderen.

Het is een boek om de tijd voor te nemen. Na ieder verhaal een pauze inlassen om het even te laten bezinken. Dit boek smaakt naar meer. Meer boeken van Uitgeverij Historische Verhalen en meer boeken die zich afspelen in de Middeleeuwen.