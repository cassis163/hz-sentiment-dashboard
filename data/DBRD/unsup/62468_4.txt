Wat een boek zeg. Het blijft hangen. Wat een spanning, wat een emoties en hoe getraumatiseerd kan je zijn van je opvoeding?
Het boek heeft 2 verhaallijnen. 1 van het slachtoffer dat de vrouw is van de dader en 2 de moeder van het vermoorde meisje Jellemieke. De karakters van de beide vrouwen zijn zo goed omschreven, dat je je helemaal inleeft in hen. Je begint hen te begrijpen en je hebt de neiging om voor hen mee te denken en mee te leven. Niet alleen de karakters van de beide vrouwen zijn goed omschreven, ook de karakters van de families van beide vrouwen die betrokken zijn.
Des te verder je in het verhaal raakt, des te meer begint de spanning te stijgen. De verhaallijnen komen steeds dichter bij elkaar. Het moment van ontknoping was toch wel een verrassing voor me. En het vervolg van de ontknoping ook! Ik was even het kleine detail vergeten wat ontdekt was en direct bij het vermelden ervan, bemerkte je hoe cruciaal deze was! Ik heb enorm genoten van dit boek en kan het anderen zeker aanraden!