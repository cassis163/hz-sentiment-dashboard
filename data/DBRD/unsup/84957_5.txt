Een knal, gekraak, opgeschrikt,....opeens is Saskia getuige van iets wat ze liever niet had gezien....Bewijzen, wat doet ze ermee.....? Plots zit ze op een rollercoaster van allerlei gevoelens. Wat nu? Volgt ze haar gevoelens of doet ze toch wat ze eigenlijk zou moeten doen....

Blow-up is een verhaal over een zéér actueel thema; ongeval met vluchtmisdrijf. Hoewel het hoofdpersonage er, in eerste instantie, eigenlijk slechts indirect mee te maken heeft, wordt het een heuse kruistocht, ten koste van vanalles... Het boek heeft een zéér vlotte en aangename schrijfstijl. Vanaf de eerste zin word je meegesleurd in het verhaal. Er zijn geregeld flashbacks, en gaandeweg kan je alles puzzelstukjes met elkaar verbinden... Het blijft spannend tot op het einde, héél vaak lopen de dingen toch nét iets anders dan je verwacht. Het verhaal is zo geschreven dat je het gevoel hebt dat je gewoon moet blijven verder lezen.. . Je wil écht weten wat er gaat volgen...

Ik vond het vaak moeilijk om het aan de kant te leggen! Voor mij was dit de eerste kennismaking met deze fantastische schrijfster. Ik vind het raar dat ik nog niet méér van haar heb gehoord! Deze schrijfster zal ik zéker aanbevelen aan mijn lezende vrienden en kennissen! De andere boeken uit de reeks rond Maud Gelderman gaan hier zéker op de boekenplank komen! Een ik ben ook zeer benieuwd naar haar volgend boek! Ze heeft er een superfan bij!!
Bedankt dat ik de kans kreeg om mee te doen in de Hebban leesclub van Blow-up! Wéér een fantastische ervaring rijker!