Wanneer Kat als privédetective haar laatste opdracht ontvangt, eentje die ze niet kan weigeren, veranderd alles..

Wanneer je begint met het lezen van deze serie krijg kom je voor een aantal vragen te staan; wij is Hij? Wie is zij? Waarom is ze op de vlucht? Binnen no-time kom je er achter wie wie is. Kat is Katharina, prinses van Saval. Hij zijn meerdere personen, en ze is op de vlucht voor hen.
Kat werkt als privédetective voor Ben en krijgt de opdracht om de beveiliging van het paleis van Tolosa helemaal up to date te maken. Dit blijkt makkelijker gezegd dan gedaan, want een gevluchte prinses in een paleis?

Het verhaal begint spannend. We weten nauwelijks iets van Kat, maar zien dat ze mensen toelaten niet makkelijk vindt. Ze is bang dat ze ontdekt wordt en zal er alles aan doen om verborgen te blijven voor Hem. Haar tegenspeler Victor is vastberaden de muur die Kat om zich heen heeft gebouwd af te breken en Kat voor zich te winnen, ook al blijkt dit moeilijker dan hij in eerste instantie dacht.. Veel moeilijker.

Karen Wijns bouwde een wereld vol kleine koninkrijken op. Vol haat en verdriet, maar ook vol liefde. Daarin liet ze niet alleen Kat en Victor groeien tot wie ze aan het einde van het verhaal waren, maar ook Koenraad en Erik.
De personages zijn levendig opgebouwd, je leert ze stuk voor stuk goed kennen en ze blijven je -daar waar nodig- verassen. Dit in combinatie met de verschillende koninkrijken maakte het tot een verrassend en vlotlezend verhaal.


Ik heb genoten van Kat en Victor, niet alleen vanwege de constante spanning in het boek, maar ook vanwege de liefde die de twee duidelijk voor elkaar voelden en de manier waarop deze tot uiting werd gebracht. Het gaf het boek een positieve draai, wanneer we op een punt zaten dat bepaald niet als positief gezien zou kunnen worden.
Zover ik begreep komen er nog meer boeken uit de serie aan, ik kan je in ieder geval zeggen dat ik daar naar uit kijk. Ik wil meer Victor en Kat, meer Koenraad en ik wil weten wat er uiteindelijk met Hen gebeurt!