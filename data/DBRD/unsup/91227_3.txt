!In deze review komen spoilers en mijn ongezouten meningen in voor!
Review 39#

Deel 2 van de serie Reckless. Raad je aan om eerst deel 1 (Reckless, achter de spiegel) van de serie te lezen, anders wordt je veel gespoild en begrijp je het verhaal niet. Het boek heeft een mooie saffier blauwe kleur met zilveren doorns op de voorkant. Het boek is wat breder dan normaal. Was helemaal weg van het 1ste boek, nu eens kijken of het 2de deel aan mijn verwachtingen zal voldoen.

Het verhaal:
Jacob Reckless heft het leven van zijn broer Will in de Spiegelwereld kunnen redden, maar betaalde hiervoor een hoge prijs. De mot die op zijn borst is neergestreken zal hem 6 keer bijten voordat ze terugvliegt naar de Zwarte Fee en hem dood achterlaat. De tijd dringt, maar ergens in de wereld achter de spiegel moet er een magische kruisboog zijn waarmee hij de vloek van de Zwarte Fee kan opheffen. Met Vos aan zijn zijde begint Jacob aan een koortsachtige zoektocht. Hij blijkt echter niet de enige te zijn: de goyl Nerron is ook op zoek naar de kruisboog, om te bewijzen dat hij de beste schatzoeker is. Maar voor Jacob gaat het om leven en dood…
!Spoiler alert!
Jacob heeft zijn broer gered van zijn vloek, maar in ruil daarvoor is hij nu zelf vervloekt. Door een sluwe list van de Rode Fee Miranda heeft hij de vervloekte naam van de Zwarte Fee uitgesproken. De mot op zijn borst zal hem 6 keer bijten (voor elke letter van haar naam) voordat hij sterft. Hij heeft nog een mager jaar te leven en racet tegen de klok om een genezing te vinden. Hij ontdekt dat de kruisboog van de Heksenslachter wellicht een oplossing kan zijn, maar die is helaas niet meer waar hij hoort te zijn en Jacob moet eerst de 3 sleutels (hoofd, hand en hart) vinden om zo de kruisboog te vinden. Samen met Vos gaat hij op avontuur, maar er zijn meerdere personen op zoek naar de kruisboog. De goyl Nerron en zijn gezelschap willen ook de kruisboog vinden en zitten daarmee Jacob ultiem in de weg. Na een hoop gevaren te hebben getrotseerd, heeft Jacob alle 3 de sleutels weten te vinden en gaat naar de Dode stad (daar waar de kruisboog verstopt moet zijn.) Vos vecht tegen de geest van de Heksenslachter, wint en red het leven van Jacob die in zijn val terecht was gekomen. Maar het is al te laat, de mot op zijn borst heeft hem al voor de 6de keer gebeten en heeft nog maar even te leven. Jacob overleeft zijn vloek door het schot van de kruisboog en hij en Vos verdwijnen door de spiegel van de Heksenslachter (die blijkbaar uit dezelfde wereld komt als Jacob) naar de normale wereld. Het boek eindigt met de Rode Fee die het niet kan verkroppen dat Jacob de vloek heeft overleefd.

Was soms moeilijk voor mij om verder te lezen. Voor mij persoonlijk was deel 1 Reckless, achter de spiegel veel beter dan het 2de deel. Had na blz 50 al moeite met het verhaal en het was een hele opgave om het boek uit te lezen.
Ook in dit deel kwamen er weer terugblikken van vorige avonturen waar we nog nooit over hebben gelezen. Het is zo zonde want die terugblikken en korte stukjes verleden/informatie klinken zo avontuurlijk en interessant. Zo’n zonde dat er geen prequel is geschreven over toen Jacob als kind de Spiegelwereld ontdekte (kans gemist Cornelia Funke.)
Vond het een beetje jammer dat het weer een ’’race tegen de klok’’ verhaal was in deze serie, vond het soms een herhaling van zetten.
Voor ervaren schatzoekers kwamen Jacob en Vos over als beginnelingen. Ze maakten de ene fout na de andere fout en dat kwam heel frustrerend over, omdat ze het vak al jaren uitoefenen. Maar als verdediging hebben deze 2 veel aan hun hoofd (verliefd op elkaar, een vloek enz.)
Je zag een heleboel hints dat Jacob langzaamaan verliefd begint te worden op Vos (Halleluja!) Die 2 horen gewoon bij elkaar.
Ook weer een mooie quote gevonden: ’’De Fee haalt haar naam terug.’’

Conclusie:
Soms moeite met verder lezen.
Herhaling van zetten.
Halleluja, de liefde bloeit tussen Jacob en Vos
Heb geen interesse om verder te gaan met de serie.

Cheen