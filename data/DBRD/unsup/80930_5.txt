Stip & Roeltje is een verrassend debuut van Anne Ruhl.

Met een frisse originaliteit trekt Anne je het georganiseerde leven van mevrouw Stip in en zet de boel op zijn kop door chaotische zus Roeltje bij haar in te laten trekken.

De spanning wordt nog eens verhoogd door een charmante meneer die zijn aantreden doet in beider levens. De chaos is compleet.

De karakters zijn goed doordacht en herkenbaar, waardoor je niet anders kan dan met ze meeleven.

Het taalgebruik van Ruhl is luchtig, duidelijk en grappig en haar schrijfstijl is prettig. Je vliegt door het boek heen.

Het boek is voor 10 tot 12 jarigen, maar zeker ook toegankelijk voor iets jongere leeftijd (voorlezen) en absoluut nog steeds vermakend voor de oudere jeugd zoals ik.

De onschuldige humor van Ruhl laat je je thee uitproesten. Absolute aanrader.