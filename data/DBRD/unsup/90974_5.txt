Beeld je in dat je in een wereld terecht komt waar niets is wat het lijkt.....
Het overkomt de zussen Scarlett & Donatella wanneer ze zich inschrijven voor de magische voorstelling van Caraval. Het enige wat ze willen is de liefde vinden en ontsnappen aan hun wrede vader. Maar is meedoen aan het spel van Legende dan wel de juiste manier om dit te bekomen aangezien meteen na aankomst Donatella verdwijnt en in vorige uitgaves zelfs mensen krankzinnig werden.....
Vanaf de eerste pagina weet Stephanie Garber je te vangen in haar verhaal, haar manier van schrijven is zalig meeslepend en weet je te boeien tot het einde want wanneer je denkt dat Caraval eindelijk het geheim van Donatella's verdwijnen zal onthullen blijkt weer dat niet alles is wat het lijkt.
Ik vond het een zeer meeslepend boek waarbij je de emoties van de personages echt kon voelen door de kleurrijke omschrijvingen van de gebeurtenissen.
Dit boek is Ã©cht top!