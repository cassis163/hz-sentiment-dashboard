Sinds Dan Brown in 2003 doorbrak met zijn bestseller The Da Vinci Code is elk boek dat hij publiceerde een wereldwijde bestseller geweest. Dit is voor Het Verloren Symbool niet anders, en deze keer verdiept professor Langdon zich in de Amerikaanse geschiedenis en mythologie.

Het enige verschil tussen jou en God, is dat jij bent vergeten dat je goddelijk bent. Dit is maar één van de vele mystieke verwijzingen in Het Verloren Symbool. Net als in de vorige boeken van de reeks verwijst Dan Brown graag naar bekende mysteries en complottheorieën. In het Verloren Symbool staat de vrijmetselarij centraal. Peter Solomon, een rijke filantroop en grootmeester in de orde van de vrijmetselarij wordt als gijzelaar gehouden. De gijzelnemer, Mal'akh, wil zo gebruik maken van Robert Langdons kennis over cryptologie en vrijmetselarij om een eeuwenoud mysterie te onthullen. Het is zeker geen moeilijk boek om te lezen, integendeel, ik zou zelf durven zeggen dat het een makkelijk boek is waar je door kan vliegen. Maar net dat maakt het zo goed. Je kan niet stoppen met lezen, de actie en vragen volgen elkaar snel op en de mystiek zuigt je gewoon in het boek. Het bijzondere aan de Robert Langdon serie van Dan Brown is dat de boeken steeds een soort controverse creëren. Enerzijds omdat religie vaak een slecht imago krijgt in de boeken, en anderzijds omdat Dan Brown fictie met non fictie zodanig sterk verweeft in het verhaal, dat je uiteindelijk niet meer weet wat nu eigenlijk mythe is en wat echt is. Het boek is zeker bedoelt voor een publiek dat houd van vlotte boeken die vol zitten met interessante weetjes en theorieën.

Samengevat, Het Verloren Symbool is een top page turner die je met boeiende informatie over niet alledaagse dingen als vrijmetselarij, oude rituelen, en geheime Amerikaanse geschiedenis zeker weet te boeien.