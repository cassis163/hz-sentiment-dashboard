Wat ik goed vond aan dit boek is dat je van beide partijen ziet wat ze doen. Dus je volgt degene die het artefact gestolen hebben en de mensen die het proberen terug te krijgen. Tevens vond ik het interessant om meer over de levenswijze van de IsraÃ«liers en de Palestijnen te lezen, evenals meer te leren over de godsdiensten en bijvoorbeeld het kruisigen (wat heel vreselijk was om te lezen.. brrr!).

Maar de stukken rondom het geloof, maakte het boek voor mij ook wat minder. Er werd van best wel wat voorkennis uitgegaan. Natuurlijk weet ik wel de basis van het Christendom, de Islam en het Jodendom, maar de meeste namen waren voor mij onbekend, waardoor ik het niet altijd even goed begreep.

Daarnaast vond ik het einde een beetje zwak en deels ongeloofwaardig. Het liep voor mijn gevoel nogal met een sisser af.

Op die twee punten na, was het een goed en spannend boek. De persoanges waren interessant en ik wilde heel graag weten wat de uitkomst van de diefstal zou zijn.