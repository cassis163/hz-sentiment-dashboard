Dit is het vierde boek in de serie van De Anderen.
Er heerst onrust in Meg’s wereld. De mensen van de Mensen Altijd Eerst (MAE) beweging komen in opstand tegen de Terra Indigine. Zij willen meer land, meer eten en meer rechten. Ze willen niet meer gebukt gaan onder de dwang van de Vampiers, Wolven en de Elementairen. Dit zorgt voor veel opstootjes. Hierdoor moeten Simon, Vlad en de anderen gaan nadenken over hoeveel mensen ze willen houden. De ouderen dreigen namelijk met uitroeiing van de mens. De haat van de MAE maakt het beest wakker in de Terra Indigine. Het gaat er bloederig aan toe en het loopt uit op een regelrechte oorlog. De MAE, doet vreselijke dingen, dit kunnen ze niet vergeten. Hier moet wat aan gedaan worden. Ingrijpen is noodzakelijk!
Meg heeft nog steeds Visioenen als ze zich snijdt, maar ze zoekt een alternatief voor het snijden. Ze krijgt een visioen die iets vreselijks voorspelt. Wat gaan ze doen? De hel gaat losbarsten!
ER is zoveel onrust en spanning dat ze weinig tijd heeft om over Simon en haar gevoelens na te denken.
Het boek bouwt heel langzaam op naar het hoogtepunt. Er komt een verwoestende storm aan. In het staartje van deze storm huist iets heel gevaarlijks. Doe je ramen en deuren goed op slot! Wie is er veilig? Kan Simon iedereen die hem lief is wel beschermen? De klok tikt door.

Ik vond dit deel beter dan boek 3, maar wederom vond ik de spanning niet zo goed als de eerdere delen. Er wordt vooral veel gesproken en er is veel overleg over wat nu toe doen. De echte actie waar ik zo naar hunkerde kwam pas de laatste 100 bladzijden (over de 300 blz dus)en was toen ook vrij snel weer voorbij.
Het komt langzaam opgang en bouwt ook langzaam op.

De humor die je gewend bent zit er nog wel in. Zoals wolven over mensen denken. Dat is gewoon grappig. Wel mis ik dit keer echt de onderonsjes tussen Simon en Meg, Meg en Sam….Ze hebben er ook weinig tijd voor, in dit deel. Maar de vonk tussen die twee is juist het magische deel van dit verhaal. Er zitten er wel een aantal in, maar ik had er graag meer gezien. Ik begon nu echt afstand van ze te nemen, terwijl ik normaal echt met ze meeleef. Te weinig Simon in dit deel naar mijn zin en teveel Meg. Het evenwicht klopte niet meer voor mijn gevoel. Dit is heel persoonlijk. Kortom…Als er nog meer delen komen, ik denk dat ik ga afhaken. Ik heb er voor mijn gevoel ook heel lang over gedaan.

Ik geef het boek 3,5 sterren. Op pagina’s waar ik hele sterren moet geven, rond ik het af naar 3. (omdat ik het absoluut geen 4 sterren boek vind).