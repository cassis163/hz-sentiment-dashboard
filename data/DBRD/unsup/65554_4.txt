Emma, de psychiatrisch patiënte, die hoofdpersoon was in Paaz, het eerste boek van Myrthe van der Meer, worstelt opnieuw met haar problemen. Ze wordt weer opgenomen op de Paaz, hoewel ze dat allerminst verwacht had. Ze voelde zich zo geweldig! Ze had nog één afspraak met haar psychiater en dan zou ze de pillen die ze zo moeizaam had verzameld, gezellig bij het ontbijt in een bakje yoghurt nuttigen.
Het loopt anders.
Haar psychiater, dokter Visser, is afwezig, haar psycholoog is met vakantie. De patiënten zijn onbekenden en als er bij de verpleging wel bekenden zijn, moet ze steeds uitleggen, hoe het met haar gaat. En dat weet ze zelf niet.
Boeiend, goed geschreven, maar vrolijk maakt dit boek je niet.