Almar Otten heeft met dit boek een prima verhaal neergezet. De titel slaat op een mysterieus huis dat ooit in Nunspeet op de Veluwe heeft gestaan. Geruchten over- en het bestaan van dit ronde huis waren mij niet bekend. Rituelen zouden zich hier hebben afgespeeld.
Als je gelooft in complottheorieÃ«n is dit boek zeker een boek dat je geloof daarin versterkt.
Het verhaal begint met een moord en met het onderzoek naar deze moord ontvouwt zich een spannend verhaal. Vooral de wisseling tussen tijdsperiodes en inzichten in de motieven/karaktereigenschappen van de personages maakt dat het boek blijft boeien. Onverwachte wendingen zijn er ook: als je op een gegeven moment denkt dat je weet hoe het verhaal in elkaar zit, komt er plotseling een gebeuren dat maakt dat je blijft lezen.
In dit vierde boek met Lineke Tesinga komt zij iets minder aan bod, maar dat maakt het boek zeker niet minder interessant.
Het boek leest lekker weg en is zeker een boek voor liefhebbers van spannende boeken met historische gegevens. Het maakte mij in ieder geval nieuwsgierig naar dit ronde huis.
Ik zal zeker een volgend boek van Almar Otten lezen.