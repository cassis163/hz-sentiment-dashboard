De titel is eigenlijk iets wat de jonge meiden rond 12, 13 jaar juist niet moeten doen: Vertrouw me maar dat zeggen die gladde jongens op een leuke website en proberen zo meiden over te halen leuk te poseren voor de webcam. Ook in dit verhaal wordt dat onderwerp alweer benadrukt. Er is al zo vaak een verhaal over verteld dat het onderhand niet meer zo aanspreekt. Dit verhaal is voor kinderen in groep 8, dat is duidelijk te merken aan het taalgebruik, de mailtjes die gestuurd worden (woord afkortingen nix, errug, chttn etc).

Kathelijne (Kaat) maakt een profiel aan op MyFriendz.nl onder de naam Candy12. In eerste instantie alleen voor bekende, maar algauw accepteert ze DJ15 en deze jongen valt dus onder de verkeerde keuze. Wanneer hij zegt dat zijn zus model is voor de bekende bladen gaat Kaat al gauw overstag. Ze denkt niet aan de gevolgen van deze daad.

“DJ15 zegt: nee joh, natuurlijk is er geen filmpje gemaakt! Wat denk je wel niet van ons!? alleen m’n zus heeft je tot gezien??? Vertrouw je me niet of zo???”

Ook ga je in dit verhaal mee op kamp met groep 8, er is een nieuwe jongen Michael Barry, hij komt voor een jaar naar Nederland met zijn vader vanuit Australie. De vlinders vliegen rond in Kaat haar buik. Al met al een vlot geschreven boek met een mooie kaft. De roze kleur en de hartjes maken dat de boodschap van de inhoud overkomt. Vertrouw me maar