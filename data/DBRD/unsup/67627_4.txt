Dit boek volgt Mim Malone. Haar ouders zijn pas gescheiden, haar vader is met zijn nieuwe vrouw verhuisd vanuit Ohio naar Mississippi. Waar ze eerst altijd brieven kreeg van haar moeder en telefoontjes, stopte die ineens 3 weken geleden. Onverhoopt overhoort ze een gesprek tussen haar vader, stiefmoeder en schooldirecteur waarna ze erachter komt dat haar moeder ziek is in Ohio.

In een impuls pakt ze een tas in, pakt ze het spaargeld van haar stiefmoeder en koopt een Greyhound (erg bekende busmaatschappij in Amerika) ticket naar Ohio. Ze MOET haar moeder zien en weten wat er aan de hand is. Dit is het begin van een epische roadtrip vol spanning, actie en sensatie. Misschien zelfs een beetje liefde!

Mary Iris Malone (Mim afgekort) heeft een heel verleden achter zich. Het boek is geschreven vanuit haar perspectief en die is met vlagen een beetje vreemd. Zo is ze blind aan een oog maar heeft ze dat nooit iemand vertelt. Ook heeft ze medicijnen, Abilitol. Na even googlen blijkt dit een antipsychotica te zijn.

Het verhaal wordt afgewisseld met brieven die ze naar een familielid schrijft. Daarin krijg je een deel van haar geschiedenis mee van toen haar ouders nog bij elkaar waren. Dit biedt een uniek inzicht in haar situatie. Die situatie blijft wel erg lang, erg vaag maar wordt steeds duidelijker. Het is net een puzzel die je wil oplossen tijdens het lezen.

Onderweg ontmoet ze een vieze vent, een lieve oudere dame, een blije downie met een schizofrene vriend en een jongen die ze erg interessant vind. Zoals bij elke epische roadtrip gaat het niet om de bestemming maar om de trip zelf en die van Mim is zeker erg interessant. Er gebeuren echt zo veel dingen waarvan je denkt: “HOE DAN?! Wie verzint dit?!”.

Dit boek lees je in één ruk uit. Het pakt je en je wil constant weten wat er nou mis is met Mim dat ze medicatie moet slikken. En wat is er met haar ouders gebeurd? Hoe is haar oog stuk gegaan? Waarom moet ze op zulke vreemde momenten kotsen? Waarom heeft ze blackouts? Waarom is Mim zoals ze is? Aan het einde van het boek wordt een hoop duidelijk maar het laat ook precies de goede hoeveelheid informatie open waardoor het je aan het denken zet.

Ik vond het echt een goed boek, heb het met plezier gelezen en denk er nog steeds vaak over na. Een grote wazige reis waarin de reis zelf zoveel meer betekende dan de bestemming. Absoluut een aanrader!