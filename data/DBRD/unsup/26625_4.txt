Perfect match is het eerste boek dat ik las van Patricia Snel. Ik mocht het boek lezen dankzij vrouwenthrillers.nl.

In Perfect match is de 39-jarige Marit verliefd op de Zweedse Nils. Nils is een uiterst knappe en charmante chirurg die ze leerde kennen op een online dating website.

“Hoe weet je of je de ware gevonden hebt met duizend andere mannen of vrouwen onder je vingertoppen.”

Marit haar geluk kan niet op want ze heeft ook een kinderwens en Met Nils zou die wens wel eens kunnen uitkomen. Tot... er op een dag iets vreselijks gebeurt. Marit blijft echter niet bij de pakken zitten en zint op wraak.

In dit vlot lezend boek lezen we hoe Marit haar zorgvuldig opgebouwde innerlijke rust verstoord wordt en volgen haar op haar reis op zoek naar wraak voor wat haar is aangedaan. Het boek bouwt de spanning traag op. Eenmaal we verder zijn, wil je doorlezen en het eind was onverwacht maar gaf voldoening. ‘Mijn wraak zal zoet zijn’ is dan ook een spreuk die hier bij past.