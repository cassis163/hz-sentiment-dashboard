De dakloze Sibylla kan zich door haar achtergrond meer veroorloven dan een gewone dakloze, maar voor ze het weet is ze verdachte van een moord, voor de tweede keer in haar leven slaat ze op de vlucht.

Het verhaal grijpt je meteen en sleept je in één ruk mee naar de ontknoping. De onbekende wereld van de daklozen zorgt voor verrassingen, vooral als Sibylla zomaar in het huis van anderen blijkt te kunnen. Het feit dat ze niet helemaal zoals de andere is, ze heeft namelijk een doel voor ogen, draagt bij tot de kracht van het verhaal.
De fragementen over heden en verleden lopen dan wel door elkaar, toch vervalt het boek niet in een chaotische vertelling.

Het sterkste punt in het boek is dat Sybilla er in het begin niet eens opgekomen was om de echte dader op te sporen, slechts op het einde zoekt ze zelf naar de moordenaar. Dit komt heel goed overeen met de realiteti, eerst is er paniek en een vluchtreflex en pas na een tijdje komt het gezond verstand terug. Deze menselijke weergave zorgt voor een verrassende maar geloofwaardige afloop.

Dit boek zet me zeker aan om meer van deze schrijfster te lezen, hopelijk voldoen ze aan de hoge verwachtingen.