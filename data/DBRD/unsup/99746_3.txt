Waar zal ik beginnen…. Juist, een heel mooi en ontspannend boek!
In het begin had ik moeite om erin te komen, wat te maken had met een hele drukke periode waar ik bijna niet kon lezen. Na enkele pagina’s moest ik dus stoppen doordat er geen tijd was, maar eens ik het boek terug in mijn handen had kon ik gewoon beginnen waar ik was gebleven. Het boek is dus niet moeilijk om te begrijpen en je moet niet altijd delen gaan herlezen omdat je het even kwijt was.

De aantal dagen die ik heb gelezen in dit boek waren heel hectisch en dus was een ontspannend boek wel welkom. Dit heb je zeker met De heer van het woud, ontspannend maar tegelijkertijd heel spannend! Ian weet goed hoe hij de spanning in zijn boek moet opbouwen, het einde is dan ook een serieuze klap op de vuurpijl! Er gebeuren dingen die je niet ziet aankomen, onvoorspelbaarheid is dan ook een pluspunt voor dit boek!

Wat ik leuk vond is dat er elk hoofdstuk een kleine titel was die het hoofdstuk samenvatte, toch bleef het geheimzinnig. Het zijn intrigerende titels waardoor je langer wilt lezen dan het uur op de klok je toelaat (ik heb dus ook enkele uurtjes slaap gemist).
Het verhaal bevat ook super grappige elementen, tweede pluspunt is binnen! Ik kon het me niet laten om op sommige momenten een lach op mijn gezicht te toveren, dit is hoe het moet zijn!

In het boek komt ook ‘het verhaal van de 2 geliefden’ voor. Ian heeft dit speciaal door een wijze man laten vertellen, en dat zag ik ook voor me. Aan een sprankeltje liefde en een goede, beschrijvende schrijfstijl dus geen gebrek.

Als laatste wil ik Ian bedanken voor het toesturen van dit boek!
http://BooksAndTeaCorner.wordpress.com