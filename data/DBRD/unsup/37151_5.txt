Barcelona, natuurlijk ken ik deze stad, wie niet?

Maar de geschiedenis van Barcelona, dat is andere koek, die kende ik nog niet.

De Spaanse auteur Albert Sanchez Pinol heeft over dit onderwerp een boeiend boek geschreven.

Het is een dik boek van ruim 600 bladzijden, waar je echt even voor moet gaan zitten.

11 september 2014 is het exact 300 jaar geleden dat de strijd om Barcelona eindigde.

De dag dat de verdedigers werden gedwongen zich over te geven aan het leger van Philip V van Spanje.

Victus is een beschrijving van de gebeurtenissen die hebben geleid tot deze dag in 1714.

Victus is ook een verhaal over oorlog gezien vanuit de hoofdpersoon Marti Zuviria.

Victus is tevens een verhaal over wat oorlog met mensen, waaronder de gewone burgers, doet.

Marti is een jonge jongen die naar een speciale school wordt gestuurd om te worden opgeleid tot militair bouwkundige. Hij vocht uiteindelijk aan beide kanten van deze oorlog, wat zijn visie extra boeiend maakt.

Als lezer leer je veel over de uitwerking van militaire strategieÃ«n en tactieken.

En ook over het belang van goed contact tussen civiele en militaire leiders en de rampen die ontstaan wanneer deze samenwerking ontbreekt.

Heel interessant ook te lezen over de heldhaftige verdediging van het oude Barcelona en de Catalaanse houding ten opzichte van het absolutisme van de Bourbons.

Het boek is - naar mijn ervaring - een vlot geschreven en leerzame historische roman.

Roman vanwege het feit dat de hoofdpersoon fictief is en historisch omdat het verhaal gebaseerd is op historische feiten.

Ik vind het boek goed geschreven. Eenmaal goed in het verhaal had ik geen moeite met het boek weer oppakken en doorlezen.

De personages zijn heel levendig beschreven, waardoor ik goed en gemakkelijk met ze mee kon leven.

Ook bevat het verhaal nogal wat zwarte humor, waar ik in het begin aan moest wennen, maar wat uiteindelijk het verhaal lichter maakt om te lezen.

Eigenlijk is het een tragikomische kijk op de geschiedenis.

Ik vind het een geweldig boek dat ik met veel plezier en interesse gelezen heb en dat ik van harte kan aanbevelen .

Voor mij 5 sterren!