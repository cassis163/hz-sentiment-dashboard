What if it's us is geschreven door 2 auteurs: Becky Albertalli en Adam Silvera. Van Becky had ik al 2 boeken gelezen, namelijk Simon vs. De verwachtingen van de rest van de wereld en Leah on the offbeat.

De hoofdpersonages van het boek zijn Arthur en Ben. Arthur is van Georgia en doet zomerstage in het advocatenkantoor waar zijn mama werkt. Ben daarentegen woont in New York en is het nog zijn recente break-up aan het verwerken. Ze ontmoeten elkaar toevallig aan het postkantoor (Arthur is Ben eigenlijk daar naar binnen gevolgd) waar ze met elkaar een babbeltje slaan. Arthur vindt Ben al meteen heel leuk, maar als er een flashmob ontstaat waar Arthur gebiologeerd naar kijkt, gaat Ben er zonder boeh of bah vandoor. Maar daar laat Arthur het niet bij zitten en hij gaat op zoek naar de knappe jongen van het postkantoor…

Het boek wordt verteld vanuit de standpunten van Arthur en Ben. Elk van de personages is geschreven door een van de andere auteurs. Arthur is een echte flapuit wat soms wel het schaamrood op de wangen kan brengen, maar aan de andere kant ook echt tot hilarische momenten kan leiden. Hij is is ook iemand die overal wel het positieve kan zien. Ben daarentegen is meer een doemdenker.

Doorheen het boek zie je ook dat vrienschap een grote rol speelt. Arthur zijn 2 beste vrienden zijn in Georgia, en hij heeft nog regelmatig contact met zijn vrienden, maar toch voelt hij dat er iets niets pluis is en dat ze iets achterhouden voor hem. Ben zijn beste vriend Dylan is een hopeloze romanticus die vaak en snel verliefd wordt. Verder heeft Ben het ook moeilijk dat hij zijn ex vriendje die vroeger tot zijn vriendenclub behoorde dagelijks zie op summer school, maar geen vrienden meer zijn wat het extra pijnlijk maakt.

De grootste troef van dit boek is dat het heel realistisch was. Heel veel gebeurtenissen waren echt herkenbaar. Iemand zoeken door alle social media afgaan, eerste keer ouders ontmoeten van je vriendje… Tevens is dit geen boek waar 'coming out' niet centraal staat. De personages hebben beiden aanvaard dat ze homo zijn, en hebben daar totaal geen probleem mee. In het boek komen veel eigentijdse problemen aan bod die allemaal op een realistische manier weergegeven zij.

What if it's us gaat bij iedereen wel herkenbare situaties opleveren en de grappige maar ook soms gênante momenten zorgen voor een grote glimlach op je gezicht. Tevens leest dit boek echt als een sneltrein, dus nog een reden om dit boek te lezen.