Deze recensie gaat over het luisterboek. Bij een luisterboek is de voorleesstem heel belangrijk. Dieuwertje Blok deed dit voortreffelijk. Het was zeer aangenaam om naar te luisteren.

'De geheime vrouw' is geschreven door Gill Paul. Ze schrijft fictie en historische non-fictie. 'De geheime vrouw' is een historische roman die 2 verhaallijnen bevat. Enerzijds heb je het verhaal van Kitty die, nadat ze ontdekt dat haar man haar bedrogen heeft, alles achterlaat en naar Amerika vertrekt. Daar gaat ze op zoek naar het huisje dat ze van haar overgrootvader geÃ«rfd heeft. Wanneer ze daar aankomt, treft ze een vervallen en verlaten huis aan. Vastberaden begint ze het huisje op te knappen en begint ze te graven in het verleden van haar overgrootvader.
In de tweede verhaallijn gaan we terug naar Rusland in 1914. De gewonde legerofficier Dimitri wordt verzorgd door Tatjana (de dochter van de tsaar). Ze worden verliefd op elkaar, ze ontmoeten elkaar in het geheim. Maar op een dag slaat het noodlot toe. De familie van Tatjana, de Romanovs, worden vermoord....

Gill Paul zet een verhaal neer waar je je telkens afvraagt of dit verhaal over de Romanovs fictie is of niet. Ze slaagt erin om 2 losstaande verhalen neer te schrijven die perfect in elkaar vloeien en 1 mooi geheel vormen.

'De geheime vrouw' is terecht een heel mooi historisch liefdesroman