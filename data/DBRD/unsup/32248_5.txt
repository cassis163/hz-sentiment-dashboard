Wanneer je dit leest, vraag je je waarschijnlijk af wie je bent.
Sam, ik zal je vertellen wie je bent, Ik heb je namelijk leren kennen dankzij Sammie. Nog nooit heb ik iemand via een boek zo goed leren als ik jou nu ken. In het geheugenboek verteld Sammie alles aan haar toekomstige zelf, Sam. Ze verteld Sam haar goede, maar ook haar slechte herinnering, gelukkige momenten en rampzalige gebeurtenissen. Dit doet ze niet voor niets. Er is NP-C bij haar vastgesteld, een ziekte die haar geheugen zal aantasten. Sammie is bereid alles op te geven, alles behalve haar geheugen.

In het geheugenboek lees je de strijd van Sammie. Een strijd die je dankzij haar welbespraaktheid samen met haar beleeft. Je moet sterk in je schoenen staan wil je dit boek uit kunnen lezen, maar ondanks het zware thema is het ook een geweldig, mooi en aandoenlijk boek.

Het geheugenboek zoekt langzaam een weg naar je hart, om het dan te vernietigen.

Avery is een geweldige schrijfster en ik ben heel nieuwsgierig naar haar toekomstige werk. Doordat ze goed weet waar ze over schrijft, is het een heel waarheidsgetrouw boek geworden. Ik heb van elke bladzijde genoten en ben erg blij dat ik het boek gelezen heb.