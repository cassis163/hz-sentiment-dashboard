De Skinner methode is het 2e deel in de Project X-trilogie en gaat verder waar De dode kamer ophield.
Misha Larsen zit nog steeds in de staatsgevangenis in New York op verdenking van doodslag.
Zijn oudere broer Lennart (in DDK nog een aan joints, sigaretten en koffie verslaafde nietsnut) is naar New York vertrokken, om zijn broer bij te staan.
Ook Maren, de beste vriendin van Misha, is in New York.
Samen proberen ze achter het verleden van Donald Skinner, de psychopathische seriemoordenaar en “buurman” van Misha, te komen. Waarom is Skinner zo geworden, wat is er in zijn verleden gebeurd?
Wat heeft sekte-leider Macchias Dawson hiermee te maken?
Ze komen achter gebeurtenissen, die misschien beter, voor altijd, verborgen hadden kunnen blijven…

Bronja Hoffschlag heeft weer een bijzondere thriller geschreven.
Het is knap hoe zij alle verschillende personages, heel verfijnd bij elkaar weet te brengen, zodat ze toch op een manier allemaal met elkaar te maken blijken te hebben.
Je krijgt een bom aan informatie, vele tijdsprongen van verschillende personages, maar niets is storend.

Door het open, verbazende, einde is te hopen dat het derde deel niet zo lang op zich zal laten wachten. Ik begreep dat de planning medio 2017 is.