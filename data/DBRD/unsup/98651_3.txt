Ik zal niet het verhaal helemaal uitkauwen. De informatie waarover het boek ongeveer gaat is meer dan genoeg te vinden en ook in alle recensies hieronder staat genoeg informatie waar het verhaal over gaat. Het boek is heel sterk voor wat betreft de actualiteit. Soms kreeg ik het gevoel dat er nog stukken zijn bijgeschreven terwijl het al bij de drukker lag, zo recent waren sommige gebeurtenissen. Het verhaal is leuk bedacht. Onrealistisch maar dat was ook de bedoeling niet. Alleen gold voor mij dat het een boek is welke ik naast een ander boek moest lezen. Na een viertal (korte) hoofdstukken zat ik aan mijn grens en werd het zat, daarom heb ik ook wat langer over dit boek gedaan dan normaal gesproken. De humor is grappig maar op een gegeven moment zeer voorspelbaar, zeker als je de voorgaande boeken van Jomasson hebt gelezen. Ik denk dat dit boek lekker weg leest tijdens een strandvakantie maar in mijn geval, gewoon op de bank of in bed voor het slapen gaan te saai.