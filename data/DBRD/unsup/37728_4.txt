Claire Wright is een werkloze actrice in New York. Haar enige klus is de rol van lokaas spelen voor een advocatenkantoor gespecialiseerd in scheidingen. Claire moet getrouwde mannen verleiden, haar avances neemt ze op om later tegen hen te gebruiken. Er is maar één regel: zij mag verleiden, de mannen moeten de eerste stap zetten. De advocaten willen bewijs hebben voor overspelig gedrag, onschuldige mannen hebben niets te vrezen.

Dan verandert het spel. Een van de mannen wordt door de politie verdacht van de moord op zijn vrouw. Ze vragen Claire om de man een bekentenis te ontlokken. Ze denkt dat ze het kan, al zal het de rol van haar leven worden. Maar al snel gaat Claire twijfelen. Want wie bespeelt wie?


De elementen

De cover is sprekend, de titel geeft een sneak preview, gaat het om iets geloofwaardigs? Na een spannend proloog, neemt Delaney ons mee in de wereld van Claire Wright. Wat heeft de Britse Claire nu toch te zoeken in New York? Sinds haar 11e jaar is toneelspelen haar grote droom. En nu is ze aangenomen bij de Actor's Studio, waar ook Marilyn Monroe vroeger kwam. Ze is nu 25 jaar en heeft geld nodig. Daardoor neemt ze een bijzonder baantje aan. De rol van lokaas, voor een advocatenkantoor. Ze moet getrouwde mannen verleiden. Maar ..of dit nu een goed idee is? Want nu is er een moord gepleegd en waar was Claire op dat moment?

Claire heeft toneellessen en acteren is het vak waar haar hart ligt en waar ze warm voor draait. Neemt moet weg, dat ze menig mannenhart op hol probeert te krijgen, door undercoverwerk. En dat gaat haar goed af. Delaney heeft een fijne schrijfstijl, de dialogen lezen als een script voor een toneelstuk. Heel origineel. Het verhaal, wat eigenlijk niet origineel is, maar al eerder is uitgebracht in een andere vorm, pakt je als lezer direct. Claire gaat door 3 fases heen en elke keer denk je huh..hoe zit het nu?. En dat is knap gedaan.

Er is liefde, (wan) trouwen en soms wat tegenslag op de route van Claire, die zij aflegt richting het einde. De verrassende wendingen houden je als lezer goed wakker. Het is een gevaarlijk boek, want stoppen met lezen is eigenlijk geen optie.


Conclusie

Dit 2e boek van Delaney is weer een topper van de bovenste plank. Een originele opmaak en dialogen zorgen voor een interessant geheel. Heb je nog aan het begin het idee dat Claire een mislukte actrice zal zijn?. Dan zorgt ze door vallen en opstaan voor een staande ovatie op het laatste blad. Bravo!

Het is een heerlijk en pittig boek vol verrassende wendingen.
Genoten!

Waardering 4 sterren.
Annette Overvoorde, Birdy's Boeken
https://birdysboeken.blogspot.com/2018/11/jp-delaney-geloof-mij.html