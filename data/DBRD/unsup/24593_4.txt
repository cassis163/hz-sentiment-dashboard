Dik is een jongen die graag eet. Hij heet niet alleen Dik maar hij is het ook. Hier wordt hij mee gepest, helemaal als ze een nieuwe jongen in de klas krijgen. Waarom zegt en doet Joost zulke gemene dingen? Gelukkig verteld een van de leerlingen aan de juf dat Dik gepest wordt. Zal het goed komen?
Als Dik op een dag bij de slager is, komt er een dief in de winkel! Dik durft niet veel te doen. Maar als diezelfde dief op school komt, kort nadat de juf gehoord heeft dat hij gepest wordt, besluit Dik dapper te zijn. Zal Dik nu minder gepest worden?

Dik is dapper is voor de lezer met AVI-E3 en een leuk, spannend verhaal. Daarnaast heeft de auteur het thema pesten op een herkenbare wijze te sprake gebracht. Het is niet leuk om dik te zijn en ook nog eens Dik te heten. Deze woordspeling is goed gebruikt om pesten te verweven in het verhaal. Een boek met veel mogelijkheden voor ouders of verzorgers om dit thema, maar ook stoer zijn bespreekbaar te maken. Dik is dan wel dik, maar ook een hele stoere jongen!

Wie de samenleesboeken niet kent, doet er goed aan om eerst de achterflap even te lezen of de laatste 2 bladzijden van het boek. Hier staat namelijk beschreven hoe het boek het beste samen gelezen kan worden met een kind.
Het boek kent verschillende type lettergroottes. De grote letters zijn bedoeld om door een kind te laten lezen. De wat verder gevorderde kinderen kunnen het gewone lettertype lezen of de volwassene die samen met het kind leest neemt deze tekst voor zijn of haar rekening. De illustraties geven kinderen ook een duidelijk beeld van het verhaal, dat op dat moment gelezen wordt.
Wat echt een toegevoegde waarde geeft van Dik is dapper en de andere boeken uit deze reeks, zijn de vragen na elk hoofdstuk. Op deze wijze kun je interactief met het kind aan de slag. 1 Om een voorbeeld te geven, een van de vragen: Waarvoor ben jij wel eens bang?

Dik is dapper is een boek met heel veel mogelijkheden. In de serie waarvan Dik is dapper Onderdeel is, zijn in totaal 15 boeken uitgebracht. Deze staan achterin het boekje allemaal vernoemd, inclusief de bijhorende cover.

Gelezen voor het blog In de boekenkast.