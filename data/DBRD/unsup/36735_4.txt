Ik geloof je niet ….

Mags, Abe, Jody, is degene echt die men zegt te zijn ?

Mags , getekend door het leven , ontvangt een verontrustend telefoontje.
Jody, achtervolgt door herinneringen uit het verleden, vertrouwt niemand meer.
Samen hebben ze één ding gemeen , de één wat meer dan de ander, maar
Abe speelt in beide leven een rol.

Op een dag wordt Abe onderaan een trappengat gevonden. Mags ,die tot dan toe alle familiebanden had verbroken, besluit naar Londen af te reizen , waar haar broer in coma ligt om uit te zoeken wat er gebeurt is. Ze betrekt de woning van Abe. In het zelfde appartementencomplex woont ook Jody , de verloofde van Abe. Iedereen zegt dat het zelfmoord was, maar Mags, die zelf jurist is , twijfelt, hoewel ook Jody daarin stug volhoudt. Mags probeert met de andere bewoners van het complex - allen met enige vorm van geestelijke problemen en uit alle lagen van de bevolking - te achterhalen wat er die dag is gebeurd, maar men zwijgt in alle talen. Is het buurvrouw Mira , haar partner Loran, de junk een verdieping lager of toch Abe’s verloofde Jody - die ook dingen lijkt te verbergen - die Abe een laatste zetje gaf? Niemand zegt echt iets gezien te hebben of gehoord, maar van wie komen dan de geheimzinnige briefjes die zeggen dat er iemand liegt?

Aan de lezer de taak om de verschillende draadjes te ontrafelen, waarbij je regelmatig op het verkeerde been wordt gezet. Leugens en achterdocht , maar ook vertrouwen. Het boek bevat vele psychologische elementen. Hoofdpersoon Mags voert je razendsnel aan de hand mee en laat je niet meer los. Het plot neemt kort voor het einde nog een verassende wending.

Sarah Naughton is afkomstig uit Engeland . Ze werkte voorheen als redacteur in de reclamewereld en schreef eerder boeken voor jongeren. Leugenaar is haar debuut voor volwassenen. Sarah schreef met dit boek een sterke psychologische thriller.