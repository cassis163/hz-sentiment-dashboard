David Baldacci is toch een van de bekendste Amerikaanse thrillerschrijvers. Op de kaft van In het geheim wordt al een deel van het verraden: namelijk de samenzweringen. Nu heb ik hier normaal niet zoveel problemen mee en wilde ik het boek nog steeds lezen. Maar het viel mij behoorlijk tegen.

Mace Perry is ontslagen bij de politie nadat ze naar de gevangenis is gestuurd voor iets dat ze niet had gedaan. Nu wil ze koste wat kost terug bij de politie. Ongeveer tegelijk hiermee valt het lijk van een advocate uit een koelkast. Mace wil de zaak oplossen om zo weer terug bij de politie te komen. Maar de zaak blijkt moeilijker dan gedacht, en er schuilen overal gevaren.

Zoals ik al zei, viel het boek me erg tegen. Dat er sprake is van een samenzwering merk je al snel. Een samenzwering kan af en toe leuk zijn om te lezen, maar een verhaal levert veel in aan geloofwaardigheid als dit niet heel goed gedaan wordt. En dat werd hier niet gedaan. Er blijven veel vragen over, misschien voor het mysterieuze effect? Het einde vond ik een beetje snel afgeraffeld en de conclusie ronduit clich√©matig. En dit is een van de best verkopende schrijvers? Niet door dit boek althans. De schijfstijl is snel, niet vervelend maar ook niet onderscheidend. Ik had veel moeite om in het verhaal te komen, maar dat is niet alleen de schuld van het boek, andere dingen hebben me de laatste weken veel beziggehouden. Ik las een hele tijd geleden alweer een ander boek van Baldacci, en dat vond ik net wel goed, verrassend en heel onderhoudend om te lezen. Jammer, misschien had ik net het verkeerde boek, want deze nodigt mij niet echt uit om er meer van te gaan lezen.