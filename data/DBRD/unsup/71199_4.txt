In 1985 maken Sarah en Mats een bergwandeling naar een verlaten hut in de Zwitserse Alpen. Bij aankomst blijkt deze hut toch niet zo verlaten. Er blijkt nog een stel in de ze hut te verblijven. Wat er daar gebeurd wordt stukje bij beetje onthuld. De hoofdstukken wisselen tussen de jaren 2003 en 1985. Dit wordt duidelijk vermeld boven elk hoofdstuk en went snel. De karakters worden niet erg uitgediept en komen soms een beetje onwerkelijk over. Toch wordt de spanning langzaam opgebouwd en de ontknoping is verrassend. Het verhaal leest prettig weg. Laat je niet los en zet je soms op het verkeerde been.Een laatste hoofdstuk zich afspelend in 2015 had wat mij betreft achterwege mogen blijven. Het staat in schril contrast tot de rest van het boek.
Al met al is dit eerste boek voor volwassenen een leuk debuut en ik zie een volgend spannend verhaal van Koen D'Haene dan ook graag tegemoet.