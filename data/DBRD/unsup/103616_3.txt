Het leven van Kathleen lijkt perfect. Ze woont samen met haar 18 jarige dochter in een leuk huis. Ze heeft een goede baan en een eigen praktijk als psychologe. Toch zitten er wel degelijk kreukels in dat perfecte leventje. Zo krijgt ze al enige tijd vreemde telefoontjes. Een ontevreden klant? Als een student, Matthias, haar onverwacht besluipt, krijgen die telefoontjes opeens een heel andere lading, helemaal als ze een nachtelijke bezoeker in de tuin ontdekt. Is hij het die haar lastig valt? Een steen door de ruit is de druppel en Kathleen schakelt de politie in. Gelukkig was ze juist op dat moment samen met haar nieuwe vriend Lucas.
De politie vindt dat ze zich niet teveel moet focussen op Matthias, het kan best een patiÃ«nt van haar zijn die niet tevreden is. Ook Marc, haar ex, gedraagt zich vreemd en blijkt jaloers te zijn op haar nieuwe geluk. De ontknoping komt pas op het einde als haar dochter verdwijnt.
Prettig geschreven thriller die je steeds op het verkeerde been zet.