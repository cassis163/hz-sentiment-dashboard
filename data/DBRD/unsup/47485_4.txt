De boekcover sprak me heel erg aan en ik werd getriggerd door de zin op de kaft ‘Hoe leef je met een geheim dat groter is dan jij?’ Vanaf pagina 1 werd ik meegesleurd in het verhaal van de 50-jarige Eva en Abe, ooit een veelbelovende muzikant. Het boek lijkt oppervlakkig, maar bevat pittige thema’s zoals scheiden en wat dat doet met alle betrokkenen, het missen van overleden dierbaren en het loslaten van verloren dromen. De wisselende perspectieven en flashbacks, maar ook de vlotte schrijfstijl van Petra Vollinga maken het een verrukkelijk boek om in één keer uit te lezen. Aanrader voor in de vakantiekoffer!