De cover laat een meisje zien, dat naar muziek luistert en daar van geniet, zo lijkt het.
Als titel had de auteur geen betere kunnen verzinnen, zo blijkt tijdens het lezen. Wessel heeft altijd zin in…

Je neemt een kijkje in de wereld van dj's en dance-feesten. Er komt nogal wat bij kijken om zo'n feest te organiseren, zo blijkt. En niet alles gaat van een leien dakje.
Maar het is zoals in elk bedrijf; als je er niet bovenop zit, gaan ze met je lachen.
Er komt veel seks in dit verhaal voor maar dat hoort bij Wessel, hij heeft het nodig zoals een ander ademhalen nodig heeft.

De auteur heeft gebruik gemaakt van korte zinnen, waardoor het verhaal heel soepel leest. Bovendien is het verwoorden van gevoelens en gebeurtenissen heel knap gedaan. Ik heb het boek mede daardoor vlot uit kunnen lezen.
'Ze kijkt naar de financiële karper, die er een beetje bleek en lillerig bij zit en die zijn vissenlippen likt voor hij begint te praten.'
Je ziet zo iemand toch meteen voor je gezicht verschijnen? Heel beeldend beschreven.
'Haar stem klinkt zelfs een beetje anders dan normaal. Minder als een strak, doordacht, geborsteld roestvrijstalen designvoorwerp. Meer als een met de hand gebreide, ietwat scheef uitgevallen trui. Echter. Menselijker.' Deze beschrijving toverde een glimlach op mijn gezicht.

Deel twee uit deze serie heeft als titel: 'Lief' en het derde deel is getiteld: 'Ziel'.
Ik las dit boek samen met de Hebban feelgood leesclub.