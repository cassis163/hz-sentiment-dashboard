Afgelopen week kreeg ik dit eerste Dizzie doorgeefboek van Ans. Door alle reacties was ik er heel benieuwd naar, maar ik was ook een beetje bang dat ik er moeilijk in zou kunnen komen. Dat was echter niet het geval. Ik vond het verhaal zo apart, dat ik me juist af vroeg waar het naar toe zou leiden.
Van anderen had ik gehoord dat het einde heel onverwacht was. Nou ik had het boek bijna uit en ik had dat onverwachte nog niet gelezen. Ik begon al aan mezelf te twijfelen, maar in de laatste pagina's krijgt het ineens een andere wending! Wat ontzettend knap van de schrijver!
Ik moet wel zeggen dat het een boek is waar je goed je aandacht bij moet houden. Af en toe moest ik alle ontwikkelingen even voor mezelf op een rijtje zetten voor ik verder zou lezen.
Ik vind het een aanrader als je iets aparts wilt.