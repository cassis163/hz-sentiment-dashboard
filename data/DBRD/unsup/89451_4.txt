Het verhaal loopt een beetje zoals we wel kunnen verwachten van een chicklit. Problemen zorgen ervoor dat een meisje haar leven helemaal anders aanpakt. In het geval van Robin is dat voor bepaalde tijd verhuizen naar een klein dorpje. Al snel leert ze haar werkgever kennen, die gelogen blijkt te hebben over de jobinhoud. Robin en Connor bekvechten erop los, maar beleven samen ook een hele hoop plezier. Een chicklit liefhebber weet natuurlijk al hoe dit verhaal zal aflopen, maar dat maakte het er niet minder leuk op.

Het verhaal van Roos, de zus van Robin, zou eigenlijk voer zijn voor een tweede boek van de Monchy. Ik vond het jammer dat dit stuk van het verhaal niet verder werd besproken. Toch was dit een aangenaam, romantisch boek om te lezen!