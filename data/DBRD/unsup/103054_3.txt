Tot waar we kijken kunnen is het debuut van Inge van der Krabben. Het vertelt het verhaal over moeder ( Dina) en dochter ( Janne).
Janne verliest door een burn out haar baan en wil niet langer aan anderen hun verwachtingen voldoen maar haar eigen weg gaan. Hierbij is het voornamelijk belangrijk om los te komen van haar moeder. Haar moeder Dina is het niet eens met hoe Janne dingen aanpakt en probeert haar hierin te sturen. Dan blijkt dat Dina kanker heeft en niet lang meer te leven heeft.
Dina heeft nog een aantal dingen op haar te doen lijstje staan, waaronder meedoen aan een talentenjacht met haar konijn. Tijdens de live show besluit ze echter niet zelf in de spotlight te gaan staan maar om Janne in de spotlight te zetten, maar of Janne hier zo blij mee is...

Het is een boek over een zwaar onderwerp , maar word wel heel luchtig verteld. Het word afwisselend door Janne en Dina verteld waardoor je een goed beeld krijgt over hoe beiden met de situaties omgaan. En hierdoor zie je ook goed hoe verschillend ze over dingen denken en hoe verschillend ze dingen aanpakken.
De cover word ontsierd door een konijn en als je de achterflap leest vraag je je echt af wat het konijn met het verhaal te maken heeft, dit word echter al snel duidelijk. Het verhaal rond het konijn heeft echter niet echt toegevoegde waarde en had er wat mij betreft niet in gehoeven.
Desondanks dat is het toch een mooi geschreven verhaal waarbij je goed kunt meeleven en in kunt leven in de personages. Een goed debuut wat zeker het lezen waard is!