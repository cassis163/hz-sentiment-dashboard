Na veel aanprijzingen van vrienden en familie dit boek gelezen. Het is ontegenzeggelijk een prachtig boek, je leert een (voor mij) geheel nieuw stukje geschiedenis uit WOII kennen, en dat op een indringende manier. Oh, wat voelde ik mee met de kleine Sarah die haar broertje in de kast opsloot omdat ze dacht dat hij daar veilig zou zijn. Met name de oorlogsverhalen vond ik prachtig en tegelijk hartverscheurend beschreven, de verhalen uit het heden vond ik t√© toevallig, en deden voor mij wat afbreuk aan het verhaal. Toch geef ik het boek 4 sterren omdat ik het knap geschreven en voor een heel breed publiek toegangkelijk vind.