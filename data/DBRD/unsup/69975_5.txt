Het lezen van dit boek is een verademing voor iedereen die ook van mening is dat de democratie die wij hier in Nederland kennen schromelijk tekort schiet. Dit is de reden dat Thierry Baudet het zelfs geen democratie meer noemt, maar eerder een "electieve aristocratie". In dit boek legt Baudet precies uit wat er verkeerd gaat in Den Haag, en hoe deze politieke situatie is ontstaan. Vervolgens vertelt hij stapsgewijs hoe wij dit probleem kunnen oplossen. Hierbij gebruikt hij voorbeelden van huidige democratieën in het buitenland en blikt hij terug op het fenomenale Oekraïne-referendum, een van de weinige ervaringen met referenda die wij in Nederland hebben gekend waar bovendien Baudet zelf aan heeft bijgedragen.
Dit boek zou iedereen aan moeten spreken, daar het een belangrijk onderwerp is voor ons allemaal. Het boek is goed opgebouwd en zeer overzichtelijk. Bovendien is het boek geschreven door iemand die volop meedraait in de politiek en dus door iemand die er echt iets van af weet. Belangrijk om te weten is dat het niet een boek is dat puur over Forum voor Democratie of welke andere partij dan ook gaat. Dit is een boek voor u, voor de burger, dit is een boek waarin u leest over uw eigen eventuele mogelijkheden in de politiek.