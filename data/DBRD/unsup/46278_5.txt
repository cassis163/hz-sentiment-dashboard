Een sterfgeval bracht Keirse op mijn pad en daar ben ik dankbaar om. Deze man weet met zo veel inlevendheid te vertellen over sterven en rouwen, dat het vragen stilt en verdriet verzacht. Wat een wijsheid vind je in dit boek. Opgedaan door het leven echt aan te gaan - ook als het moeilijk wordt. Zijn ervaringen met stervenden en rouwenden deelt deze klinisch psycholoog openhartig en in goed leesbare taal. Hij laat je je realiseren dat de dood niet in het ziekenhuis hoort, maar bij jou, bij mij, bij ons thuis. Misschien is daar moed voor nodig, maar ik zou vooral zeggen vertrouwen. In jezelf en de mensen die je omringen. OÃ³k een boek dat indirect een pleidooi is voor zelf doen: zelf rouwen, zelf troosten en zelf vorm geven aan het afscheid van je dierbaren.