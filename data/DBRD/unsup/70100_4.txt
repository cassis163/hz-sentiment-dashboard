Soms denk ik dat het concept van Myron Bolitar en zijn maatjes Win, Esperanza en Big Cyndi zo langzamerhand achterhaald is. We kennen het nu wel: de melige humor, de sentimentele scenes en de plots die alle kanten op stuiteren.
Ook hier weer. We moeten opnieuw geloven dat we nog lang niet alles weten uit Myrons verleden. Als we die boeken op een rijtje zetten heeft hij een levensgeschiedenis die inmiddels wel erg vol zit met dramatische gebeurtenissen.
Maar toch.
Coben slaagt er weer in om het verhaal, hoe vergezocht ook, overtuigend te vertellen. Op slinkse wijze maakt hij het steeds spannender en volgt er een ontknoping die misschien niet daverend is, maar in ieder geval indrukwekkend. Knap. Alweer vier sterren.