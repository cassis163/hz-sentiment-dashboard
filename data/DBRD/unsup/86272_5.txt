Ik begon aan dit boek met weinig idee van het verhaal. Ik had net als meerderen hier de achterflap niet gelezen en het duurde even voordat ik door had wat er gebeurde en wie Katherine was. Toen ik dat door had werd het een leuk, komisch, humoristisch en grappig verhaal. Ik vroeg mij dan ook af waarom iedereen het over een eng 'Stephen King-boek' had. Tot er iets gebeurde in het dorp: Toen sloeg de stemming en dus het hele verhaal totaal om. Het werd eng, spookachtig, bedreigend, beklemmend, spannend.... Tot op het eind bleef het pakkend. Je kreeg sympathie voor de personages, zelfs voor de 'slechterik' (of misschien wel juist?????). Het eind schijnt in drie vormen geschreven te zijn, volgens het epiloog, elk een andere afloop. Blijkbaar had ik de versie die voor de Amerikaanse markt (en waarschijnlijk dus ook voor de film) geschreven is. Ik zou de andere twee ook wel willen lezen. Deze was voor mij persoonlijk niet 'bevredigend' maar wellicht voor veel horror-lezers juist weer wel. Ik weet wel dat ik absoluut nooit! de film wil zien, ik wil nog wel slapen 's nachts. Zeker een boek op minimaal het niveau van Stephen King. En leuk dat het in Nederland afspeelt, op echt bestaande locaties. Ik las van iemand dat die in het echte leven er vlak bij woont en sommige plekken en gebouwen na het lezen toch nu op een andere manier bekijkt en voorbij gaat.