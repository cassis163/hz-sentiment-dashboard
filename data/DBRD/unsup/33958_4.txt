Deze roman vertelt het verhaal van een enigszins beperkte Zuid-Afrikaanse hovenier die, samen met zijn moeder, een door oorlog geteisterde stad probeert te ontvluchten. Later beschrijft het boek hoe de man, inmiddels alleen overgebleven, probeert te overleven en pogingen doet om zijn vrijheid te behouden in de chaos van de burgeroorlog tussen zwart en blank in die jaren. Landgenoten die sterker zijn en meer macht hebben, proberen hem meermaals vast te zetten in verschillende kampen.
Een verhaal over een onschuldig, simpel mens die niet geloofd wordt en slecht behandeld wordt door minder onschuldige mensen. Over loyaliteit tussen kinderen en hun ouders, over overlevingsdrift en berusting en over hoe 'kleine' zwakke mensen zich kunnen weren tegen overmacht. De dreiging van de rassenongelijkheid in Zuid-Afrika is door het hele boek te voelen.