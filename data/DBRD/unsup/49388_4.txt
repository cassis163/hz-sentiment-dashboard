Wat een bijzonder boek. In '21 zomers' had ik de eerste paar hoofdstukken al gelezen en gewapend met de kortingsbon in het e-book "Stop' heb ik mezelf met 'Ik wist het' verblijd. En nogmaals: wat een bijzonder boek.

'Ik wist het' gaat veel dieper dan de zoektocht naar die leuke man. Ja, hij komt erin voor. Sterker nog: twee leuke mannen bevinden zich in Mia's leven en het is inderdaad een behoorlijke zoektocht voor zij ontdekt met wie zij werkelijk gelukkig kan zijn. (Goede keuze, Mia!) Toch biedt 'Ik wist het' de lezer veel meer. Toevallige gebeurtenissen die niet zo toevallig blijken te zijn, mensen die meer voor elkaar betekenen dan zij zelf willen toegeven en een wonderkat die er nog eens een schepje bovenop doet.

Met 'Ik wist het' heeft Chantal van Gastel een sprookjesachtig boek geschreven. In Mia's wereld is zeker niet alles rozengeur en maneschijn, maar dankzij haar intu√Øtie en haar menselijkheid weet deze bloemiste de zaken ten goede te keren, voor anderen en uiteindelijk ook voor zichzelf.