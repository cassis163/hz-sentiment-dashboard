Tahereh Mafi, schrijfster van Iraans-Amerikaanse afkomst schrijft met A Very Large Expanse of Sea haar eerste boek buiten haar gevestigde genre. Geen fantasy of sciencefiction, maar een contemporary romance met een actuele achtergrond.

A Very Large Expanse of Sea is het verhaal van Shirin. Shirin is net verhuisd, voor de zoveelste keer, en komt op een nieuwe school. Shirin heeft haar stekels uit. Shirin is anders want Shirin draagt een hoofddoek. De Twin Towers in New York zijn net neergegaan door de vliegtuigen en heel Amerika kijkt Moslim(a)s aan met de nek.

Shirin gaat gebukt onder de vooroordelen en ze verhardt voor de wereld. Haar enige uitlaatklep is de breakdancegroep van haar broer en zijn vrienden. En dan is daar Ocean, de mysterieuze knappe man op wie ze eigenlijk niet verliefd kan en mag worden.

Mafi heeft een zeer gedetailleerde schrijfstijl waardoor ze zonder moeite de gevoelens van haar hoofdpersonen kan projecteren op de lezer. Je voelt dat een deel van het verhaal en de emoties gebaseerd zijn op haar eigen ervaring. Door de schrijfstijl is het inlevingsvermogen voor de personages, met name Shirin en Ocean, is dan ook groot.

A Very Large Expanse of Sea is, als je er met de juiste verwachtingen instapt, een echte pageturner die je in enkele uren uit kan lezen. Mafi geeft je een inkijk in hoe moeilijk het leven kan zijn als je niet aan de standaard voldoet en zou daarom alleen al door iedereen gelezen moeten worden.