Rebecka Born haar eerste zaak bij een elite eenheid van de politie, valt haar zwaar. Er worden twee verminkte lichamen aan de rand van het water gevonden: ze zijn in de fik gestoken en niet meer herkenbaar. Het dorpje waar ze heen moet is haar niet onbekend. Ze wil er liever niet heen, maar dit is de kans om te bewijzen dat ze goed is in haar werk. Ze komt op het spoor van eeuwenoude rituelen, waarbij de nodige slachtoffers vallen. Het komt allemáál erg dichtbij. En angst overheerst het dorp, omdat het over mensensmokkelaars gaat en criminelen die over lijken gaan. Kan Born de daders stoppen, voordat er nog meer doden vallen? Ze heeft een verleden in Varmland, en wil dat liever vergeten. Naarmate ze verder komt in haar onderzoek, haalt het verleden haar steeds meer in, door middel van nachtmerries en herinneringen.

Het laatste deel van het boek is goed spannend. Maar het komt best langzaam op gang. Tot ver over de helft, vond ik niet de spanning die ik in een thriller zoek.

Je leert het hoofdpersonage wel heel goed kennen en het mysterie wordt stap voor stap opgebouwd. Voor mij had er meer vaart in mogen zitten. De hoofdstukken zijn kort, dus het leest best snel.
Maar ondanks de duistere kant van deze thriller was het toch niet helemaal mijn ding. Ik krijg de indruk dat er meer boeken over Born gaan komen. Dit is een debuut thriller van de auteur. Maar voor mijn gevoel mist er gewoon doodnormale spanning, zeker in het begin. Neemt niet weg dat het toch een vermakelijk en soms bikkelhard verhaal is. Je gaat wel nadenken over wat mensen elkaar allemaal aan doen. En misschien wel iets anders naar vluchtelingen kijken. Ik geef het 3***.