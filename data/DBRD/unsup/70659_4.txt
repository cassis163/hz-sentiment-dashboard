Een busje, met Britse toeristen op weg naar hun hotel, rijdt te pletter tegen een bank. Moedwillig of wat is de oorzaak? Kort daarna wordt een rechter vermoord. Is hier een verband? Waar is de link? Tijdens het onderzoek wordt ook Liese bijna slachtoffer en moet ze verplicht onderduiken, maar ook nu lijkt het niet te stoppen. Welke link hebben al deze moorden? Tot Liese aan het verhaal van hoofdinspecteur Masson denkt en de vleermuizen in haar hoofd fladderen.

Opnieuw een heel goed boek die niet alleen spannend is tot de laatste bladzijde, maar waar de personage volledig tot hun recht komen en het weliswaar bijna geen fictieve mensen meer zijn. De sympathie voor commissaris Liese Meerhout en hoofdinspecteur Masson stijgt naarmate de boeken van Toni Coppers vorderen. Precies of je loopt met hen mee of schuift mee aan bij de briefings die ze geven.

De titel van het boek vond ik deze keer echt wel heel toepasselijk, ook de cover van het boek is goed gekozen. Voor mij krijgt dit boek opnieuw 4 verdiende sterren. Ik begin alvast aan het net verschenen nieuwe boek van Toni Coppers nl. De hondenman.