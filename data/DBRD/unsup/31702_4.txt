‘De jonge koningin’ was het debuut van Juliëtte Heugen en dat merkte je. Dit verhaal laat de groei van Juliëtte als schrijfster zien. Er is meer diepgang in de personages aangebracht, meer onverwachte wendingen en het de spanning wordt beter opgebouwd.

Anne is een heel sterk personage en ze ontwikkelt zich heel mooi. Met William heb ik een haat-liefde-verhouding: soms mag ik hem en soms mag ik hem absoluut niet. Soms wordt er opeens de naam van een personage genoemd en moet je even schakelen. Je kent bijvoorbeeld de moeder als ‘moeder’ en opeens wordt haar naam genoemd. Dit las een beetje verwarrend.

De beschrijvingen van het land Astoris, de kleding en de omgeving worden perfect beschreven. Je wordt meegenomen naar een ‘nieuw’ land en je waant je echt in de veertiende eeuw. Heel knap gedaan!

Juliëtte Heugen heeft een heel eigen stijl en het is alsof Anne een vriendin van je is. Het commentaar van Anne en haar gedachten zijn heel leuk gedaan. Sommige opmerkingen lieten me hardop lachen.

De cover is heel tof gedaan. Het verhaal is meeslepend en enorm spannend. De titel is heel goed gevonden.