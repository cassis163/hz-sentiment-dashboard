Odd Thomas is zijn echte naam. Hij is kok in een snelbuffet, 20 jaar en kind van getroebleerde ouders. Hij kan doden zien. En bodachs; zwarte demonische schaduwen als aankondigers van de dood. Dit boek beschrijft twee dagen uit zijn leven. Twee dagen waarin zijn wereld op de kop wordt gezet. Twee dagen waarin het stadje waar hij woont bedolven wordt onder bodachs. Er staat iets ergs te gebeuren en Odd realiseert zich dat hij als enige een ramp kan voorkomen.
Dit is het eerste boek van minstens drie waarin Odd Thomas de hoofdrol speelt en het is nu voor een prikje te koop. Het boek is makkelijk leesbaar door zijn 67 korte hoofdstukken, een beetje vreemd maar wel lekker. Geen hoogstaande literatuur maar een aardig leesboek met een beetje humor en tragiek. Eigenlijk vind ik de laatste boeken van Koontz moeilijk recenseerbaar: het zijn nogal doorsnee boeken.