Inferno is het laatste deel van de Talon saga, een heel leuke reeks over de strijd van draken en 'de orde'. Ik ben blij dat dit het laatste boek is, want het voelt ook een beetje alsof de beste ideeën opgebruikt zijn doorheen de eerste 4 boeken.

Het begin is niet geheel vernieuwend, en voor mij persoonlijk waren de eerste 100 pagina's van dit verhaal een beetje saai. Niets nieuws onder de zon, en echt veel actie viel er ook niet in te bespeuren. Gelukkig veranderde dit daarna snel, en kwamen er weer leuke spannende stukken aan. Kawaga kan wel leuke actie scéne's schrijven met de draken, en ook in dit boek zaten de beste stukken vond ik. De scéne's zijn spannend en meeslepend, en houden je echt op het puntje van je stoel. Spijtig genoeg gebeurt er in dit deel ook niet echt niet iets wat je niet kon gokken aan het einde van deel 4. Er worden nog wel wat leuke dingen ingevuld, maar echt verrassend of vernieuwend is het niet echt, en het einde is dan ook een beetje meh.

Sowieso wel een boek dat je gelezen moet hebben als je wil weten hoe deze epische strijd tot zijn einde zal komen!