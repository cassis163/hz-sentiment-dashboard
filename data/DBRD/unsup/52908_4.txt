Het boek is zeker wel de moeite waard, maar je moet wel even doorbijten. Door de lange zinnen en wat vreemde constructies soms wat verwarrend. Misschien direct even een tip. Als er in een zin plotseling (of na een komma) een hoofdletter verschijnt dan is dat het begin van een zin die door iemand gezegd wordt. Verder wordt het verhaal verteld door verschillende personages, die zich ook weer in verschillende tijden afspelen. Buiten deze personages om lijkt het alsof er ook een soort externe verteller aanwezig is. Naarmate het verhaal vordert, komen de verhalenlijnen meer naar elkaar toe en wordt het helder wat er zich heeft afgespeeld.