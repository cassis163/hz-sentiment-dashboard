De teaser van het boek was erg prikkelend en gebaseerd op een echt gebeurd verhaal in Duitsland. Een politica die verdwijnt naar Nederland, nadat duidelijk in wordt in Duitsland dat ze heeft gelogen over haar verleden en haar CV.
Het boek leest ook nog erg lekker en vlot en je blijft er in kezen. Dit vol verwachting over het verdere verhaal en het plot.
Er lopen een paar verhaallijnen in het boek voor. Van de twee vrouwelijke hoofdpersonen zijn ook de nodige flashbacks over hun (oorlogs)verleden wat je als lezer goed meeneemt in de karakters.
Echter ondanks het vlotte goed geschreven boek komt de verwachting niet uit. Er lijkt een spannend plot te komen, waarbij de levens van de hoofdpersonen een bepaalde logica met elkaar krijgen, maar deze verhaallijn is erg dun.
De spanning wordt daarnaast nog wel groter gemaakt door een 3e verhaallijn over de rechercheursactiviteiten van de politie. Hier wordt wel degelijk een leuke samenhang tussen de verhaallijnen gemaakt, maar het blijft voelen als een secundaire verhaallijn.

Al met al een zeer vermakelijk boek, dat nieuwsgierig maakt naar nieuwe boeken van dit nieuwe duo, maar de uiteindelijke uitwerking van het plot is wel wat mager.