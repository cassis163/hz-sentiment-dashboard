Bij het zien van de cover weet je gelijk dat het over ons kikkerlandje gaat. De titel had wel een stuk groter gemogen en misschien had die in rood nog mooier geweest, dan waren alledrie de kleuren van de Nederlandse vlag in het boek verwerkt. Het leeslintje, die mooi oranje is, is heel fijn, zodat je die bij de bladzijde kan plaatsen waar je bent gebleven als je het boek even weg moet leggen.
Het boek laat je met andere ogen naar ons kikkerlandje kijken. Je wilt het weer gaan (her)ontdekken. Tegelijkertijd zijn de stukjes herkenbaar, je herkent het omdat je zelf ook zo denkt, dat typisch Nederland Nu voorwerp ook gebruikt of je in quotes herkent. Het boek laat je zien hoe Nederlanders vinden dat Nederland bijvoorbeeld ruikt en voelt, hoe we met elkaar omgaan en hoe we denken over bepaalde dingen. Wat de verschillen zijn tussen Nederland Nu en Nederland 15 jaar geleden. Hoe we denken over de toekomst van Nederland. Wie we zijn en wat voor banen we hebben.
Niet alleen de Nederlandse bewoners komen aan het woord, maar ook diegenen die vanuit het buitenland in ons kikkerlandje komen wonen, komen aan het woord, die vertellen wat zij van onze gewoontes vinden en waar ze om verbaasd waren, waar ze tegen aan lopen, zoals bepaalde regels. Er zullen mensen zijn, die de Engelse taal niet machtig zijn, het jammer vinden dat er een paar interviews in het Engels geschreven zijn. Misschien was het beter geweest om die interviews voor die mensen ook in het Nederlands te plaatsen.
De stukjes zijn op een originele, vlotte, vaak poÃ«tische manier geschreven, het zijn stukjes waar een x-aantal mensen een mening over heeft zoals bijvoorbeeld in Thuis is de plek waar ik echt van houd, dat door 30 sprekers is samengesteld. Ook staan er woord analyses in, zoals van mensen in Alle typen mensen en quotes zoals; "Ik lijk wel heel groot, maar van binnen ben ik klein en vriendelijk."
Kortom, dit is echt een boek voor de Nederlanders die heel benieuwd zijn of het klopt zoals zij denken.

Lees verder op https://surfingann.blogspot.nl/2017/07/nederland-nu-jantine-wijnja.html.