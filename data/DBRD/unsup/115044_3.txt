Een erg poëtische titel voor een boek dat het helemaal niet is: Tussen het verlangen van de zomer en de kou van de winter speelt zich af in het racistische en vrouwonvriendelijke milieu van de Zweedse politie- en veiligheidsdiensten. Dat levert boeiend leeswerk op, maar gaat gaandeweg, wegens te veel herhaling en te veel neuzen in het privéleven van commissaris Johansson, toch nog vervelen. Daar kan ook een mogelijke oplossing van de moord op premier Olof Palme nog weinig aan veranderen. Met het voordeel van de twijfel nog drie sterren.