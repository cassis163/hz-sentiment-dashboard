Ross heeft mij met deze roman totaal op het verkeerde been weten te zetten. Bijna tot aan het einde toe was ik in de volste overtuiging een ietwat simpel, clichematig verhaal te lezen over het moderne terrorisme van Arabische fundamentalisten. Maar dan komt er een ludieke plotwisseling die alles ineens in een ander daglicht zet en plotseling blijkt de roman een heel ander vraagstuk aan te willen kaarten dan je in eerste instantie denkt.

Het heldere proza is op geen enkele wijze een literair meesterwerk maar het leest lekker weg, zoals altijd bij de boeken van deze schrijver. Qua karakters vond ik de passages rond de huurmoordenaar eigenlijk het meest interessant.