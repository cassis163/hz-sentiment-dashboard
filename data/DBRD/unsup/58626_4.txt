Het boek ‘Opstand’ is een zeer spannend boek dat geschreven is door een zeer bekende auteur 'Veronica Roth'. Het boek is nog niet zo lang uit, 'Opstand' is door 'Unieboek' in 2013 op de markt gekomen. Het boek is al miljoenen keren verkocht en de verkoop blijft maar doorgaan.

Het boek gaat precies verder waar ‘Divergent’ eindigde: in de trein op de vlucht voor de oorlog die uitgebroken is, vechten om te overleven in een versplinterde wereld. Voor Tris is de waarheid haar enige hoop en strijdt er voor om deze te weten te komen waardoor ze haar relatie met Four op het spel zet en moet ze het bijna bekopen met haar eigen leven.

Nadat Tris, Tobias, Marcus, Caleb en Peter gevlucht zijn voor de oorlog naar de rand van de stad gaan ze heel veel gevaarlijke gebeurtenissen tegemoet. Ze sluiten zich eerst aan bij Vriendschap waar ze later zouden weggestuurd worden door een ruzie tussen Marcus, Tobias en Tris omdat ze vermoeden dan Marcus iets achterhoudt maar zullen uiteindelijk zelf moeten vluchten voor de onverschrokken verraders (onverschrokkenen die de kant van de vijand; Eruditie hebben gekozen). Later gaan ze op zoek naar de factielozen (de maatschappij is onderverdeeld in 5 delen; Eruditie, Vriendschap, Verschrokkenheid, Zelfverloochening en oprechtheid, en deze worden facties genoemd. De factielozen zijn de personen die in geen één van de 5 facties thuishoren) om samen met hen een plan te bedenken om Eruditie binnen te vallen en Jeanine te vermoorden omdat ze een nieuw serum ontwikkelt voor de Afwijkenden (personen die simulaties kunnen manipuleren en waar veel mensen bang voor zijn). Tris heeft het hier moeilijk mee, neemt grote risico’s en staat voor een zeer belangrijke beslissing en haar beslissing kan alles vernietigen.

Het boek telt 365 pagina’s en is van begin tot einde spannend, meeslepend en is een ophoping van gebeurtenissen. Deze gebeurtenissen helpen je beter te begrijpen hoe de personages denken en hun beslissingen nemen, ze zijn dus niet altijd even spannend en gevaarlijk maar zijn echt wel een meerwaarde aan het boek.
Er worden geheimen vrijgegeven in het boek die je zelfs als lezer niet zou verwachten.
Deze geheimen zullen de personages doen twijfelen en ervoor zorgen dat ze zich afvragen wie ze moeten vertrouwen en wie niet, wie de goede zijn en wie de slechte.

Sommige scènes in het boek zijn een beetje langdradig maar dat heeft er zeker niet voor gezorgd dat het boek saai werd. Daarentegen kon je in deze scènes zien hoe Tris dacht en wat ze deed, vele mensen vinden waarschijnlijk dat ze de heldin wilde spelen in het verhaal maar daar heb ik een andere mening over, ik kan me vinden in de gedachtegang van Tris. Ze heeft zoveel meegemaakt dat ik kan begrijpen hoe ze reageert en zich gedraagt en bovendien deed het me nadenken over hoe ikzelf zou reageren in zo’n situatie en kon haar beslissingen beamen.