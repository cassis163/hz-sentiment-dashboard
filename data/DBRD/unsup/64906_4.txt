Fameuze dames is een historische roman over de Amsterdamse uitgeefster Catharina DÃ³ll en speelt zich af eind 18e eeuw. Het is een tijd waarin vrouwen geen gelijke rechten hebben. Dit is een belangrijk onderwerp in het boek. Catharina reist met haar dochter Caatje naar Londen. Ze willen graag het boek van Mary Wollstonecraft (A Vindication of the Rights of Woman) vertalen en uitgeven. Dit boek is een belangrijk werk voor de gelijke rechten van de vrouw. Eenmaal in Londen raakt Catharina onder de indruk van de Nederlandse dichter Willem Bilderdijk.

Catharina leer je als persoon kennen en wordt in de flaptekst beschreven als een sterke vrouw. Soms komt haar sterke kant naar boven, maar wanneer ze verliefd wordt op de dichter, is hier weinig van over. Je wordt als lezer nieuwsgierig naar de persoon achter Catharina. Echter leer je Catharina maar oppervlakkig kennen. Jammer, want het is een krachtige vrouw waar meer achter zit. Caatje, de dochter van Catharina, wordt wel genoemd, maar niet verder uitgewerkt. Je leert haar niet zo goed kennen. Twee uitgewerkte karakters zou ook wat veel zijn geworden. Catharina is echter wel een vrouw die het verhaal goed kan dragen en die ook de aandacht weet vast te houden.

Sommige tijdssprongen waren niet helemaal duidelijk. Toch was dit niet storend voor het verhaal. Het hield de vaart goed in het boek. De schrijfstijl van Cato van Aa is aangenaam en luchtig. Het pakt je in en neemt je mee op een reis door de tijd.

Het is een mooi verhaal over een vrouw in een andere tijd dan nu. De verschillen van toen en nu worden mooi beschreven door Cato. Het verhaal laat de kracht van deze inspirerende vrouwen zien. Niet alleen Catharina is inspirerend, maar ook Caatje is een inspiratiebron. De feiten die het verhaal omringen, maken het verhaal bijzonder.