Deze recensie is ook te lezen op mijn blog The Confession of a Book Nerd.

Mijn mening:
Het verhaal: 9/10

Leigh Bardugo is er weer in geslaagd om een knap staaltje fantasie op papier te zetten. Het laatste boek heeft mij enorm van mijn stoel geblazen en hier zijn de redenen waarom:

-De wetenschap die in het boek gemengd is, is geweldig. Een knappe hoeveelheid fysica heeft een nieuw soort magie vastgelegd die natuurlijk in alle andere boeken al voorkwam. Ik vind het geweldig dat Leigh de wetenschap zo in haar boek heeft vermengd dat het evenredig is met de fantasie.
-Leigh blijft je in Val en Verlossing gewoon verrassen met ongelofelijk onverwachte plottwisten. Het ene moment is alles nog vredig en plots komen de monsters van de duisterling aangevlogen.
-Het einde is gewoon fantastisch. Ze heeft het boek zo geweldig laten eindigen. Er is precies genoeg evenwicht tussen het dodental en de levenden. (Natuurlijk is het nog niet helemaal gedaan want Six of Crows komt eraan! *yey)
-Leigh is absoluut niet bang om haar favoriete karakters iets aan te doen. Maar ik moet wel zeggen dat ze nog steeds erg vredig met ze om gaat.
OH Nikolai, WHY Nikolai?
-De ontknoping is iets wat waarschijnlijk niemand had verwacht. (Of misschien toch in grote lijnen dan…) Het hele plot is waarschijnlijk iets wat niemand had verwacht: gewoon fantastisch!

De schrijfstijl: 9/10

Leigh Bardugo schrijft erg gedetailleerd en gewoon geweldig! Ik heb het boek in een ruk uitgelezen en wil gewoon meer lezen. Leigh schrijft met een diepgang en soms moet je twee keer over haar woorden nadenken voordat het echt tot je doordringt. *ikhouvanhaar
Het ‘na’ stukje vind ik awesome geschreven. Het is gewoon het perfecte einde voor deze serie.

Total experience: 9/10

Ik heb erg genoten van Val en Verlossing en ik heb na elke pagina gehoopt dat het boek nog niet uit was. Ik heb genoten van de reis van Mal, Alina, de Duisterling en natuurlijk Nikolai. Six of Cows mag daarom rap verschijnen!