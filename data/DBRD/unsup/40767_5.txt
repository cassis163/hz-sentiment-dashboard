In het jaar 1916 is St. Petersburg een broeinest van geheime activiteiten die de grote omwenteling in de Russische Geschiedenis kenmerken. Als jong meisje is Sashenka Zeitlin, afkomstig uit de rijke burgerstand, gerekruteerd door haar oom Mendel Barmakid. Hij heeft haar bekend gemaakt met de grondbeginselen van het Communisme. Sashenka neemt actief deel aan het verzet en is tenslotte getuige van de Russische revolutie. Ze is er zich niet van bewust dat bepaalde ontmoetingen in deze periode voor haar later verstrekkende gevolgen hebben. Het zal haar leven onherstelbaar be√Ønvloeden.
In het eerste deel (Sint-Petersburg, 1916) van het boek Sashenka van Simon Montefiore roept de schrijver nogal wat vragen op maar uiteindelijk blijkt alles naadloos in elkaar te passen.
Simon Montefiore onderscheidt zich op een karakteristieke manier door gedetailleerd te schrijven. Hij geeft een goed beeld van de Bourgeoisie, de arbeiders en de Adel. Zijn beschrijvingen over de geuren van de straat, van het eten, van de amoureuze rendez-vous zijn bijna letterlijk te ruiken. Hij schetst de steden, de huizen met hun inrichting, de rijtuigen, het landschap, het klimaat en de feitelijke omstandigheden nauwkeurig en realistisch.
In deze historische roman is het onmogelijk om het verloop van het leven van Sashenka terzijde te leggen. De grote tragiek van de Tijd van toen is pijnlijk en laat zijn lidtekens achter aan vele generaties. Sashenka van Simon Montefiore: Goed boek!