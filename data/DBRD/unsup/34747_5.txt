En wat een nieuw begin! Het debuut van Angelique Haak is een super goed begin dat smaakt naar meer!
Jennifer Brugman is de hoofdpersoon. Ze is een rechercheur die hoopt in Rotterdam, waar ze opgroeide, een nieuw begin te maken. Bij haar vorige baan in Groningen heeft ze iets ingrijpends meegemaakt. Het nieuwe begin is niet makkelijk: nieuwe collega's die al helemaal op elkaar ingespeeld zijn en haar zus met wie ze ook al jaren geen contact heeft gehad.
Samen met haar nieuwe team moet ze een moordenaar opsporen die het gemunt heeft op vrouwen met een minnaar. Maar ook in de directe omgeving van Jennifer gebeuren enge dingen, of verbeeld Jennifer zich dat omdat ze wat in Groningen gebeurd is nog niet heeft verwerkt?
Het is Angelique gelukt om alle mannen rondom Jennifer verdacht te maken. Heerlijk!
Een aanrader!