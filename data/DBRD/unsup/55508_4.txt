Een zeer gevaarlijk en dodelijk virus bereikt Amerika en bedreigt het volk. In de stad Maine is een soort appartementencomplex gebouwd, genaamd Het Sanctum. Het complex bevind zich onder de grond en enkel een groepje rijke, maar paranoïde mensen heeft er een appartement.
Door het gevaar van het virus trekken ze allemaal zo snel mogelijk naar Het Sanctum. Als alle families uiteindelijk aanwezig zijn en de deuren gesloten worden, valt er een dode. En het blijft niet bij één slachtoffer... Wie is er nog te vertrouwen?

S.L. Grey is het pseudoniem van het schrijversduo Sarah Lotz en Louis Greenberg. Eerder brachten zijn samen al een boek uit, 'De Plaza'.
Met dit boek brengen ze opnieuw een thriller van formaat. Vanaf het eerste hoofdstuk word je meegezogen in het verhaal en is de spanning aangesneden. Verder wordt het verhaal per hoofdstuk telkens door een ander personage vertelt en dat zorgt voor een mooie diepgang en een degelijke uitwerking van de verschillende karakters. Ieder personage heeft ook zijn eigen geheimzinnigheden en je weet als lezer vaak niet wie er nog te vertrouwen is. Je wordt constant op het verkeerde been gezet door verrassende en onverwachte wendingen en zo blijft de spanning op een aangename manier aangehouden. En het einde? Geweldig!
Een aanraden voor mensen die houden van thrillers die je bij het nekvel grijpen en je niet meer loslaten.