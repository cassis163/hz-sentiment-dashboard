Voor in het boek staat een inhoudsopgave met een afbeelding van het dier dat in dat betreffende hoofdstuk het onderwerp is.
In de inleiding neemt de auteur de lezer mee op reis door het boek; hierin lees je over de relatie tussen dieren en de mens. Je leert dat een krachtdier een spirituele gids is, een geestelijke helper.
‘Niet voor niets ben je gek op of gefascineerd dor een bepaald dier, kruist het je pad via verschillende wegen, verschijnt het in je dromen of heb je er afbeeldingen van.’

De onderdelen van een hoofdstuk worden in de Inleiding uitgebreid besproken, t.w.:
– algemeen
– mythen en tradities
– het kosmische dier
– het krachtdier
– adviezen en valkuilen

Hier lees je ook wat er in de auteur omging in de maanden dat ze voor dit boek onderzoek deed naar de krachtdieren, hoe de indeling van de dieren tot stand kwam, de kenmerken van de diergroepen en niet in het minst een aanbeveling hoe je dit boek kunt gebruiken.
Zonder deze Inleiding goed te lezen zul je niet alles uit het boek kunnen halen wat belangrijk voor jou kan zijn.

Door het hele boek zijn veel foto’s in full colour gebruikt als aanvulling op de tekst.
In het nawoord wordt benadrukt dat door niet alleen verstandelijk, maar juist op zielsniveau contact te maken met een (collectieve) dierenergie, je kunt begrijpen wat een dier jou te zeggen en te leren heeft. Als afsluiting van het Nawoord wordt een korte oefening besproken die iedereen kan doen op het moment dat hij of zij dat wil doen.

Krachtdieren is een prachtig boek om vaker in te kijken, om iets in op te zoeken en tenslotte om er iets mee te doen.