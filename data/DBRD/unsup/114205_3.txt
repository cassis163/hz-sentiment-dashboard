Jan van Mersbergen bood Oase als gratis e-book aan vlak voor Sinterklaas. Het gebonden boekje is alleen te koop in Venlo.

Een mooi verhaal, een toepasselijk thema in deze tijd van achterdocht en vluchtelingenhaat. Maar de uitwerking is niet zoals ik die ken van Jan van Mersbergen. Ik zou dit boekje eerder aan de onderbouw van het voortgezet onderwijs aanraden dan aan volwassen literatuurliefhebbers. Maar wellicht komt dat door de opdracht: een aantrekkelijk boekje schrijven voor een zo'n breed mogelijk publiek (voor de Week van 't Venlose Verhaal 2015).

Daar is niets mis mee, ware het niet dat ik bang ben dat de lezers die (zeker weten!!) echt van zijn romans zouden kunnen genieten, daar na dit (gratis gedownloade) boekje waarschijnlijk niet aan beginnen. En dat zou zo jammer zijn. Daarom hierbij de oproep: als dit je eerste kennismaking is met het werk van Jan van Mersbergen, laat het daar dan niet bij maar lees eerst nog een van zijn andere boeken. En dan hoor ik graag wat je daar van vindt. Zelf ben ik begonnen met Zo begint het en daarna De Grasbijter. En bevalt het, dan heb je nog veel mooie boeken tegoed van deze auteur!

De gehele recensie lees je op: http://mijnboekenkast.blogspot.nl/2015/12/jan-van-mersbergen-oase.html