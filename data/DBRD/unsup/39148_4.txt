Het verhaal neemt je mee in het leven van Oscar Seefelt, nu 63 jaar, advocaat, gescheiden en eenzaam. Twintig jaar geleden, in 1996, is zijn zoon Jelte aangereden door een auto en overleden. Oscar meent dat de veroorzaker van de aanrijding zijn collega Alexander is. Wat Oscar ook aanbrengt als bewijs, er blijkt niets te zijn om Alexander te kunnen vervolgen. Het is 2016 en de verjaringstermijn komt dichterbij. Als Oscar een nieuwe cliÃ«nte krijgt brengt deze hem dichterbij een oplossing om Alexander alsnog voor de aanrijding te laten berechten. De manieren die Oscar verzint doen je echter afvragen of het hierbij gaat om gerechtigheid of wraak?
Max van Olden heeft een vlotte schrijfstijl, zonder ingewikkelde juridische taal te gebruiken. Het boek leest prettig en geeft je geen gejaagd gevoel. Het verhaal is goed opgebouwd, maar brengt niet heel veel spanning met zich mee. Toch wil je weten wat Oscar allemaal van plan is en hoe het uiteindelijk afloopt.