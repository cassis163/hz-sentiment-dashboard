Dit derde boek met in de hoofdrol Henning Juul doet niet onder voor de eerdere twee.
Dit keer wordt een oude dame gruwelijk vermoord in een verzorgingshuis.
Henning raakt hier als journalist bij betrokken en gaat ook op speurtocht.
Daarnaast raakt zijn zus betrokken bij een politiek schandaal. Hoewel Henning en zij al jaren geen contact meer hebben gaat hij ook hierin op onderzoek uit, en ondertussen zoekt hij ook nog naar de verantwoordelijken voor de brand in zijn woning, een verhaal wat als rode draad door de serie heen loopt.
Het boek zit ingenieus in elkaar: door de wisseling in verhaallijnen krijg je steeds een klein brokje informatie, en verwacht je eindelijk iets meer te weten te komen. Spannend en goed in elkaar gezet.
Een boek dat ik dichtsloeg met de woorden: potverdikkie, nu weet ik n√≥g niet hoe het zit!
Sterker nog: er komen alleen maar vragen bij.... Dus: kom op met deel 4!!