Een moord op het strand, daarmee begint het verhaal van Kunstlicht, volgens mij het thrillerdebuut van Carla Vermaat. Het boek heeft twee afzonderlijke delen. Eigenlijk is de eerste helft van het boek een detective waarbij de politie de moord op een vrouw probeert op te lossen. Deze vrouw, Abigail Wickham, maakte deel uit van een groep cursisten van een schildervakantie onder leiding van kunstenaar Tim Ryan. De tweede helft van het boek speelt een aantal jaren later wanneer een nichtje van de vermoorde vrouw in het verleden duikt, op zoek naar waarheden over haar afkomst. Deze tweede helft is toch wel interessanter als de eerste helft. Al met al wel een prettig boek om te lezen.