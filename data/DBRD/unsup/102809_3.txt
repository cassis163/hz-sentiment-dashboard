Als Lana haar vriend met een ander in bed betrapt is dat voor haar een begrijpelijke reden om met hem te breken. Om aan het gezeur van haar moeder te ontkomen en even helemaal nergens over na te hoeven denken, boekt Lana een groepsreis naar Amerika. De hoop dat het een ontspannende reis zal worden, vervliegt al snel als haar vriend precies dezelfde vakantie blijkt te hebben geboekt. Lana doet haar best hem te negeren, maar haar reisgenoten denken daar anders over.
Lana piekert behoorlijk gedurende de trip wat haar plezier niet ten goede komt. Gelukkig is er wel iemand die haar een beetje begrijpt en probeert te helpen. Pas tegen het einde van de vakantie weet ze zich te ontspannen, maar dan gebeurt er weer iets wat alle hoop de bodem inslaat. Een verrassend einde van een bewogen reis.