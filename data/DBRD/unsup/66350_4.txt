Verwacht geen verhaal zoals vijftig tinten want dit is echt een heel ander verhaal. Ook vind je in dit boek een heel andere schrijfstijl die je van E.L. James bent gewend als je de andere boeken van haar hebt gelezen.

Het verhaal had een goede verhaallijn maar het wisselen van perspectieven in het verhaal was soms echt heel erg vervelend. In de ene alinea bekeek je het verhaal nog vanuit een ik-perspectief door de ogen van Maxim en vervolgens in de volgende alinea zat je in een derde perspectief. Dit zorgde toch voor enige frustratie en verwarring tijdens het lezen.

Ik viel gelijk voor de personages en was dol op Alessia. Ondanks alles wat ze heeft meegemaakt is ze lief, aardig en zorgzaam. Ook Maxim is een prachtige personage, ik vond het geweldig om te lezen hoe snel hij voor haar viel, hoe lief en beschermend hij tegenover Alessia is.

Dit boek is een prachtig romantisch verhaal met mooie personages, zeker de moeite waard om te lezen.