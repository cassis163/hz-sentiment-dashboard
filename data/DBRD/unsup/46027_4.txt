Een verhaal van liefde en duisternis is niet meteen een boek waar je op een avondje of 2 doorheen bent, tenzij je een geoefend snellezer zou zijn. Aanvankelijk is het wat lastig om er een samenhangend verhaal in te zien. Amoz Oz neemt ons mee naar zijn kindertijd, gooit er een fictief verhaaltje tussen, geeft een beschrijving van het toenemend antisemitisme in Oost-Europa en de oprichting van de Joodse staat IsraÃ«l in 1948. Wil je iets te weten komen over Joodse literatuur? Bingo. Het houdt niet op in dit boek.

Naarmate je vordert wordt alles duidelijker. Elk stukje informatie geeft je iets meer inzicht in het leven van de jonge Amos en vooral in het leven van diens ouders waarover dit lijvig werk lijkt te gaan.

Wat wel meteen duidelijk wordt, is het enorm verteltalent van de auteur. Ondanks de wat drogere passages, waar je wat moeilijker doorheen raakt (bijvoorbeeld een bijna bijbelse opsomming van een stamboom) blijft dit boek de moeite waard. Neem je tijd en laat je meevoeren in het verhaal van Amos' jeugd.