Om maar gelijk met de deur in huis te vallen: een erg goed boek van Ruth Rendell, met een aantal karakterologisch uitgesproken (lees: fraaie en minder fraaie) personages, waarbij het verhaal zeer goed in elkaar gewoven is. De plot is goed, met een verrassend eind. Alleen de Nederlandse titel (Het stille huis) kan ik niet zo goed begrijpen. De oorspronkelijke titel (The water's lovely) slaat wel precies de spijker op zijn kop.