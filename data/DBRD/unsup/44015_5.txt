Je denkt er niet vaak over na, over de 2e Wereld Oorlog. Ik niet tenminste. Hoe is het eigenlijk voor de leerlingen die we nu lesgeven om hierover te horen? Hoe lastig is het voor ons om bepaalde dingen goed uit te leggen. Voor kinderen, vooral jongens, is dit een prachtig boek waarin je je een beeld vormt over die tijd. Het gaat over Levi, 13 jaar, die enorm van voetballen houdt samen met zijn beste vriend Roald. Daar kunnen ze niet veel langer mee door blijven gaan, omdat Levi Joods is en de vader van Roald NSB'er is. De jongens mogen niet meer met elkaar omgaan. Daar trekken ze zich niets van aan, maar kan hun vriendschap nog stand houden als er een onderduiker bij Levi thuis zit?
Echt een indrukwekkend boek, zeker op 4 mei. In een ruk uitgelezen.
De stripachtige tekeningen geven nog een extra beeld bij deze tijd.
(45e boek voor boekenbingo 2016)