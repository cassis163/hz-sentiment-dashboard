Auteur en bierliefhebber Raymond van der Laan heeft zich al vanaf de jaren tachtig van de vorige eeuw gestort op de wereld van het bier. Hij deelt zijn ervaringen graag met jou in zijn boek; Dit is een boek over bier. Het is een leuke kennismaking met meer dan twintig bierstijlen. Waaronder zoete en zure biersoorten en biersoorten waarbij vanille of citroen zijn gebruikt. Bruisend bier of juist plat je komt ze allemaal tegen. Ook vind je in het boek een heldere uitleg over wat de getallen op bierflesjes betekenen. Hij gaat in op wanneer je gebruik maakt van welk bierglas en beschrijft stap voor stap hoe bier wordt gemaakt.

Raymond van der Laan beschrijft op begrijpelijke wijze alle bieren die onder de verschillende stijlen vallen en neemt je in het boek mee naar de brouwerijen. Het stimuleert je om aan de bar eens om een ander biertje te vragen en helpt je jouw kennis rondom het favoriete dranksoort van menigeen te vergroten.

Dit is een boek over bier is praktisch ingedeeld, de afbeeldingen van alle besproken biersoorten in het boek maken het geheel compleet. Het verruimt je kennis en legt je in heldere taal uit wat bijvoorbeeld het verschil is tussen geuze en porter bier. Het helpt je te leren de verschillende smaken te herkennen en geeft je advies over wanneer je welk bier het beste kunt drinken. Een fijn en leerzaam boek voor iedere bierliefhebber.