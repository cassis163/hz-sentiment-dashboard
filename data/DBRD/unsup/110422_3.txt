Vol verwachtingen begon ik aan het boek "War storm". Ik heb erg genoten van de eerdere boeken van de serie dus ik kon niet wachten om het bloedstollende einde te lezen. Een sterk punt in het boek vind ik de nieuwe points of view die erbij zijn gekomen in het boek. Eindelijk kunnen we ook meemaken wat bijvoorbeeld Maven en Cal nou echt denken. Wat ik ook goed vindt aan de schrijfstijl van Victoria is dat ondanks de vele personen in het verhaal, je je nooit afvraagt wie wie is. Ik heb altijd onwijs veel moeite met namen onthouden van de vele personen in boeken, maar bij deze serie ging dat goed.
Toch vond ik het boek tegenvallen. Misschien had ik te hoge verwachtingen maar er zijn een aantal punten waar ik me aan stoor in het verhaal. Ten eerste vond ik dat het boek erg langzaam geschreven is. Ik heb hele stukken gelezen waarvan ik dacht "waar gaat het nou eigenlijk over, wat voegt dit toe". In het verhaal zitten veel terugblikken, veel overleg scenes waarin strategieen worden bedacht, dit had naar mijn idee allemaal veel korter en bondiger gekunt. Ik had het idee dat er weinig nieuwe dingen gebeuren in het boek (zeker aangezien het een dikke pil is). Naar mijn idee hadden complete hoofdstukken wel geskipt kunnen worden die echt niets toevoegden aan het verhaal.
Een andere echte misser aan de serie vind ik dat er weinig historische informatie in wordt beschreven. Ik vind het concept met rode en zilveren erg interessant, maar er wordt niets verteld over waarom zilveren die speciale krachten hebben en hoe het komt dat de zilveren de roden als onderdanigen zien. Omdat het in de andere boeken nog niet echt was beschreven had ik gehoopt dat het in "war storm" wel wat meer naar voren zou komen, maar helaas.
Een ander punt waar ik wel over teleurgesteld was, was Kilian, als beste vriend van Mare had hij best een wat grotere rol in het verhaal kunnen hebben! Af en toe komt hij nu langs in een hoofdstuk maar hij heeft niet een grote / duidelijke rol in dit boek. Dit vind ik wel jammer.
En dan het einde! Van een laatste (en super dik) boek van een serie die ik zo goed vond had ik niet zo'n voorspelbaar en snel einde verwacht. Jammer want het verhaal heeft wel veel potentie!
Kortom, ik heb wel van het boek genoten maar ik heb het idee dat het een stuk beter kon. Waren mijn verwachtingen te hoog? Misschien. Maar buiten dat had het boek ook met de helft van de pagina's afgekunt en hadden bepaalde aspecten een stuk beter uitgediept kunnen worden.