Elizabeth wordt naar het Winterhuis Hotel gestuurd om daar de kerstvakantie door te brengen. Ze snapt er niets van. Haar oom en tante (waar ze inwoont) zijn ook op reis gegaan. Het Winterhuis hotel blijkt een schitterend hotel te zijn waar van alles te doen is: skiën, puzzelen en er is een mooie bibliotheek.
Maar er gebeuren mysterieuze dingen in en rond het hotel. Wat is toch ‘het gevoel’ wat Elizabeth heeft? En wat is nou het geheim achter het boek wat ze in de bibliotheek vond?

Een boek wat je echt vasthoudt in het verhaal. Je wilt graag weten wat er gebeurt en hoe het afloopt. Ook de illustraties in het boek zijn erg mooi en de stijl past perfect bij dit boek.