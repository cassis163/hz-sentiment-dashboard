Het verhaal:
Journaliste Benthe Berg is bezig met het ontmaskeren van de hoofdverdachte in de zaak met de naam “het monster van Voorburg” en heeft net haar scoop, als ze te horen krijgt dat er in haar dorp Ringerdam een pedofiel rondloop. Haar dochtertje Celine is een van de slachtoffers en Benthe gaat door het lint. Haar man Raoul is ook bang maar vraagt Benthe toch voorzichtig te zijn. Ze gaat op onderzoek uit en het spoor lijdt naar dorpsgenoot Rick V, die ook nog eens gymleraar is op de school van Celine. Er zijn meer slachtoffers en de rechter legt Rick V een naar Benthe’s mening veel te lage straf op. Ze is vastberaden hem te vermoorden op de dag dat hij uit vrij komt. Intussen zit ze niet stil, maar graaft in het verleden van Rick Ze ontdekt dat het zusje van hem 10 jaar geleden ineens verdwenen is. Dit gespit in andermans verleden wordt haar door haar dorpsgenoten niet in dank afgenomen, ze krijgt allerlei dreigmails en ze vragen haar ermee op te houden. Uiteraard gaat Benthe door met graven, al dan niet met hulp van Tygo, haar ex, die bij de politie zit en zijn nieuwe vriendin Nina. Ze krijgt informatie over de familie van hem naar boven en schuwt een confrontatie met bepaalde verdachten niet. De relatie tussen haar en Raoul verloopt stroef, hij is er veel nuchterder onder dan zij. Hij is er steeds voor Celine en begrijp niet goed waarom ze het niet laat rusten. Ze gaat er stiekem op uit om aan meer informatie te komen. Ze wordt zelfs een keer van de weg gereden door een van haar afpersers. Maar Benthe zou Benthe niet zijn als ze zou opgeven. Ze publiceert alles wat ze over de dader en de zaken van vroeger kan vinden. Op de dag dat Rick vrij komt, besluit ze Rick V te gaan doden…Zou ze het kunnen? Het verhaal krijgt daarna een andere wending, maar heeft wel degelijk met het voorgaande te maken. Het is behoorlijk spannend tot het plot aan toe, dat zeer verrassend is.
Het verhaal leest vlot. De proloog is zeer indrukwekkend en smaakt naar meer. In het begin lijkt het niet op een thriller maar naarmate het verhaal vordert, des te meer spanning er in komt. De karakters van Benthe en haar man Raoul worden redelijk uitgediept, al had dat voor mij nog wat meer gekund. Je kan je het machteloze gevoel van Benthe goed indenken, ze wil alles eruit halen wat er in zit en ze laat zich niet afschepen. Helemaal als men haar in het dorp als bemoeial gaat zien. Wat moet dat naar zijn. Verhaal is (helaas)wel actueel.
Wat ik persoonlijk jammer vind, is dat er te weinig is ingegaan op de nazorg en de begeleiding die je krijgt bij zo’n verschrikkelijke situatie.
Goed verhaal, pageturner.
4 sterren