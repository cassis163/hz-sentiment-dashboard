'Het Achterhuis' heb ik in mijn jeugd meerdere malen gelezen. De persoon Margot is dus geen onbekende voor mij, hoewel ik haar alleen ‘ken’ vanuit het gezichtspunt van Anne Frank. Daarom vond ik het interessant om nu vanuit een andere invalshoek kennis met haar te maken. Het daadwerkelijke verhaal is eigenlijk niet zo lang en heeft niet zoveel om het lijf, maar het leest lekker weg. Dan volgt een nawoord, een korte biografie van Margot en zijn er uitgebreide noten. Dit geheel maakte het tot een heel gevarieerd boek, waarbij ik weer wat meer te weten ben gekomen over de familie Frank.