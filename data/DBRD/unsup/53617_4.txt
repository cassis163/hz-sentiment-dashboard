Op een koude regenachtige vrijdag in mei raakt het acht jarige meisje Lycke vermist in Stockholm.
Op een steenworp afstand, bij televisiezender TV4 volgt misdaadverslaggever Ellen Tamm het nieuws over de verdwijningszaak met grote belangstelling.

Waarom heeft de verdwijningszaak zo'n aantrekkingskracht op Ellen? Heeft het iets te maken met "de dood" die door haar hoofd spookt? En de paniek die dit bij haar veroorzaakt? Wat is er gebeurd in het verleden van Ellen? Dit is een thema dat langzaam duidelijk wordt gedurende het verhaal.

Het boek is geschreven door middel van korte hoofdstukken met steeds een vertelperspectief vanuit een ander persoon. Ook wordt steeds de datum en tijd genoemd van waaruit verteld wordt. Door de wisselende vertelperspectieven wordt je steeds op een ander been gezet. Wie heeft iets te maken met de verdwijning? Het plot van het boek was verrassend.

In het verhaal komt naar voren dat gebeurtenissen uit het verleden van grote invloed kunnen zijn op het leven van mensen.

Het is niet een ingewikkelde thriller waar je constant je gedachten moet bijhouden, maar een heerlijk vlot geschreven boek, mede door de korte hoofdstukken.

Het boek is de debuut van de schrijfster en hopelijk komen er nog meer goede boeken van haar hand.