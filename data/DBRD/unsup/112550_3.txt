De groeten met moeten

Het besmettelijke moetenvirus heeft velen van ons in de greep. We denken dat we geen keuze hebben en doen daarom braaf wat anderen van ons lijken te verwachten. Intussen voelen we ons leeg en uitgeblust. 'Wat moet ik nu?', vraag je je gefrustreerd af. Gelukkig is er een remedie: stop met moeten! Moeten is een illusie. Kies definitief voor een moetenvrij leven door het trainen van je wilspier. Iedereen kan ont-moeten.

Een last van je schouders

Ik zal niet beweren dat het boek een revolutionair of anderszins buitengewoon vernieuwend idee bespreekt. Er worden aan de lopende band boeken geschreven over persoonlijke ontwikkeling en ont-moeten lijkt wel de nieuwe rage. Dat zo velen op dat idee komen, kan wel een indicatie zijn van een waardevol inzicht dat gewoon te belangrijk is om niet te delen.

Wat dit boek voor mij waardevol maakte, is het volgende. Ik probeer al maanden minder minder te spreken met 'moeten' in mijn contact met anderen. Zeg mij dat ik iets moet en ik haak af. Ik probeer anderen geen wil op te leggen en gebruik nu 'mag'. Dit boek gaat een stapje verder. Rick van Asperen maakt in heel vloeiende en beeldende taal duidelijk hoe JIJ kunt veranderen als jij van jezelf niets meer moet. Hij verwoordt het zo visueel met zijn zorgvuldig gekozen voorbeelden en metaforen (het 'moetenvirus' bijvoorbeeld) dat je het meteen begrijpt. Het maakt je enthousiast om zelf te beginnen aan een kuurtje.

De prachtige vormgeving draagt bij aan de gestroomlijnde structuur van het boek. Je gaat van moeten (rood) naar mogen (geel), willen (groen) en kunnen (blauw). Dat maakt dat je onbewust meer openstaat voor een oplossing. Een slim psychologisch trucje om kleurgebruik bewust in te zetten.

Uiteindelijk komt het erop aan dat je zelf gaat aanvoelen wanneer je 'moet' wel kunt gebruiken zonder jezelf te belasten en wanneer niet. Het boek is heel toegankelijk. Ik zei al: niet revolutionair. Maar het is h√©t ideale vakantieboek, juist omdat het geschreven is zodat iedereen het begrijpt. 'Moet' je eens bijhouden hoe vaak je het werkwoord 'moeten' gebruikt. Er valt een last van je schouders als je stopt van jezelf alles maar te moeten in plaats van te willen.

'De groeten met moeten' is een inspirerend boek waarin Rick van Asperen in glashelder taalgebruik voor iedereen begrijpelijk maakt waarom je het beste begint te ont-moeten.

(Deze recensie verscheen eerder op www.alexhoogendoorn.nl.)