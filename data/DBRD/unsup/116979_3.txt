Alice Bloemberg is 20 jaar en ontvlucht haar familie in het zuiden om op de Zuidas een nieuw leven te beginnen. Ze is een intelligente jonge vrouw en ondanks haar korte Carrière, springt ze al snel overal boven uit als het gaat om cijfers. Eigenlijk alles wat met cijfers te maken heeft weet ze uit haar hoofd. Alice is integer, wat onhandig op sociaal gebied en goudeerlijk. Deze drie eigenschappen zijn niet bepaald handig te noemen in haar werkgebied. Al snel komt ze in het ‘verkeerde wereldje’’ terecht op de Zuidas, waar regelmatig fraude voorkomt op grote schaal. Zodra Alice iets ontdekt in de papieren van één van de klanten, wordt er net gedaan alsof het allemaal vanzelfsprekend is en soms wat dingen achter houden de aller-normaalste zaak van de wereld is. Zolang het niet direct invloed heeft op het consultancybureau PMC waar Alice voor werkt, moet je net doen of je niks weet, is de boodschap die Alice onbewust meekrijgt. Er gebeuren vreemde dingen, zo wil meneer Bijlsma, een belangrijke klant van PMC, alleen nog maar dat Alice alles voor hem regelt. En blijkt later dat het bouwbedrijf van haar vader, die op het randje van een faillissement staat, opeens een grote bouwopdracht krijgt, die hem kan redden van de ondergang. Alice heeft een mooi appartement kunnen huren, op een locatie waar normaal gesproken een wachtlijst voor staat en tijdens een zakenreis op uitnodiging van meneer Bijlsmij, ligt er op haar kamer opeens een bijzonder mooie jurk voor haar klaar als pakketje. Alice gelooft niet in omkoperij en weigert alles wat hier op lijkt, maar ze heeft duidelijk niet op alles invloed en is zich niet overal van bewust. Ze ontdekt steeds meer wat niet klopt, maar kan er weinig mee. Totdat ze iets ontdekt over Mieke, een vrouw die ze heeft ontmoet en die tegen de bouw was van het Lucebert(de grote opdracht van het bedrijf Volan Vastgoed) . Ze is verdronken. Heel toevallig tijdens de zakenreis, waar Alice ook was en waar zij is gezien op de boot van één van meneer Bijlsma’s grootste financiers. Hoe meer ze te weten komt, hoe erger de situatie wordt. Ze zoekt contact met de politie, nu ze steeds meer bewijs heeft. Aan de bewijzen komt ze niet zomaar, hier zet ze haar leven voor op het spel. Niet veel later vindt ze haar vader op het balkon bij haar appartement, het lijkt alsof hij is overleden doordat hij te veel heeft gedronken, maar niets is wat het lijkt. Ook haar vriend Ties niet, die opeens mede-eigenaar is geworden van het bedrijf van haar vader.

Een spannend verhaal, wat aan het begin lijkt op een rustig zakelijk boek. Je leert de hoofdpersoon kennen en de mensen om haar heen, je leest over haar carrière en hoe moeilijk het is om je staande te houden op de kantoren in de Zuidas. Het lijkt Alice na een tijdje net even iets te makkelijk af te gaan, totdat ze dingen ontdekt die ze eigenlijk niet zo mogen weten. Haar leven neemt een hele andere wending en ze gaat op onderzoek uit. Op dit punt begint de spanning in het verhaal zich steeds meer op te bouwen, je kan het boek gewoon niet wegleggen, omdat je wilt weten hoe het verder gaat. Het is heel goed geschreven en makkelijk leesbaar. Zeker een aanrader voor iedereen die van een beetje spanning houdt tijdens het lezen.