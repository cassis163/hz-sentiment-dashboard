4,5 sterren!

Kernwoorden: eenzaamheid, identiteit en vertrouwen.

De schrijfstijl vond ik erg fijn. Het boek leest vlot, maar niet té vlot. Het is wel zo dat ik geboeid bleef en door wilde blijven lezen. Ik kon mij op sommige vlak goed herkennen en vinden in de personages, al waren sommige keuzes naar mijn mening niet echt empatisch en verantwoord (al maakte dit het verhaal wel realistisch en eerlijk).

Eenzaamheid en vertrouwen zijn twee grote en naar mijn mening goed uitgewerkte thema’s in dit boek. Daarnaast bespreekt het boek belangrijke (en gevoelige) onderwerpen zoals: zelfmoord, mentale gezondheid en liegen. Ik vond dat deze onderwerpen op een realistische en goede manier uitgewerkt waren. (Maar mocht je hier gevoelig voor zijn, weet dan dat deze onderwerpen veelal besproken worden in het boek).

Na het lezen van het boek ben ik erg benieuwd geworden naar de musical en zeker door het luisteren naar de liedjes wil ik deze graag zien!

Al met al heb ik genoten van dit boek. Het was een verrassend, mooi en hartverscheurend verhaal en wat mij betreft zeker een aanrader!