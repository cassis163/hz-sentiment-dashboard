Dave Eggers schetst een futuristische wereld waar privacy als misdadig beschouwd wordt. Het hoofdpersonage, Mae, komt terecht in deze wereld, en moet zich aanpassen. De sterkte van het boek ligt in het reflectieve karakter. Sommige elementen van de futuristische wereld zijn reeds herkenbaar, maar het boek toont dat het nog veel verder kan gaan. Dit zet de lezer toch wel aan het denken. Tevens komt ook de vraag ‘Willen we dit wel?’ naar boven. Het boek kan ook begrepen worden als een waarschuwing voor de toekomst, al is het de herkenbaarheid en het reflectieve karakter die het boek zijn sterkte geven.