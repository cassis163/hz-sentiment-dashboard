Door de oorlog in hun land vluchten 2 broers uit hun land naar Europa, al vanaf het begin van de vlucht worden de broers gescheiden en onder werkelijk erbarmelijke omstandigheden door hun helpers (voor veel geld) vervoerd van A naar B, ze zijn van plan om elkaar weer op te zoeken als de vlucht voltooid is.

In dit boek blijft een hele hoop dingen over voor de lezer, zoals waar vandaan vluchten de 2 broers en in welk land belanden ze, hoe zag hun leven er voor de vlucht uit en vooral hoe ziet hun leven eruit na de vlucht, allemaal zaken die ingevuld mogen worden door de lezer, de schrijver wilde de nadruk leggen op de vlucht zelf, in welke omstandigheden vindt het plaats en wat is de impact op de broers die na hun vlucht eigenlijk niet meer weten waar ze bang voor moeten zijn, en vooral ook waar ze niet bang voor moeten zijn.
Het is een boeiend relaas, dat diep in het bewustzijn van de lezer doordringt, geschreven door een schrijver die ik niet kende, maar Hebban recensent Guy Doms tipte me dit boek waarvoor dank.