Ik had het genoegen om ‘De stille patiënt’ te mogen lezen voor mijn allereerste leesclub en ik kan je zeggen ik was super enthousiast over deze gave debuutthriller. Voor mensen die houden van psychologische thrillers is het een echte aanrader.

Toen ik de voorkant van het boek zag, was ik al nieuwsgierig en kon ik niet wachten om te beginnen met lezen. Het eerste deel van het boek begint vrij rustig en wordt het verhaal opgebouwd. Ik ging het boek al in met de vraag: hoe kan iemand 6 jaar lang zwijgen en vooral waarom?

Het verhaal wordt verteld door de ogen van psychotherapeut Theo die een bepaalde fascinatie heeft voor Alicia en de moord op haar man. Sinds de moord heeft Alicia geen woord meer gesproken. Door middel van dagboekfragmenten komen we meer te weten over Alicia en wat er in haar hoofd omgaat. Door deze dagboekfragmenten wordt de originele verhaallijn even op pauze gezet en in mijn geval zorgde het ervoor dat ik het boek niet weg kon leggen. Het constante gevoel hebben dat er iets niet klopt, zorgde ervoor dat ik het boek in een rap tempo uit had en ja het einde wauw! Lezen dus! :)

‘De stille patiënt’ is na een rustige start een super spannende psychologische thriller boordevol onderhuidse spanning, geheimen, ontrouw, moord en een geweldige plot twist!