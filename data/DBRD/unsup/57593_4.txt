Wanner je als lezer aanvaardt dat alle mogelijke tegenspoed over één en dezelfde persoon kan gestort worden.

Als je als lezer de wirwar van heden en verleden, recent en oud kan aanvaarden in één en hetzelfde verhaal.

Als je geen problemen hebt in het herlezen van eerder gelezen (korte) hoofdstukken.

Als je graag met een spiekblaadje een pracht van een psyhologische triller verslindt....

Dan is dit boek een MUST !

Dagbehandeling is een boek waar je je aandacht continue bij moet houden om het verhaal te kunnen blijven volgen, ook omdat er hier en daar ook nog met verschillende tijdslijnen wordt gewerkt. Maar, het moet gezegd, als je eenmaal iets verder in het boek gevorderd bent en de puzzelstukjes langzaam maar zeker allemaal hun plaatsje gaan krijgen, dan begin je pas goed door te krijgen dat Dagbehandeling werkelijk een hoogstandje is. Psychologisch gezien is het een van de betere boeken die ik ooit gelezen heb.