De jonge Roxy leeft als een bekende rockster. Of ja leeft, ze is verslaafd aan verdovende middelen en weet eigenlijk niet meer goed wie ze nu eigenlijk is. Haar manager zet haar, na een stom incident, zonder pardon aan de kant met de smoes dat ze "het even rustig aan" moet doen. Roxy gaat na 10 jaar weer naar huis, naar haar verleden en alles wat ze heeft proberen te vergeten.

Een heerlijk weg te lezen boek, persoonlijk kon ik het bijna niet wegleggen. Een van de betere feelgood boeken die ik de laatste jaren nog gelezen heb. Lisette wist mij met haar schrijfstijl en durf te boeien en heeft mijn mening over Chicklits weer helemaal veranderd in TOF. Een topprestatie als je het mij vraagt. Ze is eigenwijs in haar schrijfstijl en dat bevalt mij persoonlijk prima. Heb regelmatig hard moeten lachen.

Wie Roxy leert kennen kan niet anders dan van haar houden. Echt een aanrader!