Samenvatting
Alya is dochter van de raadsheer van de Emir. Haar vader heeft haar meerdere talen geleerd van omliggende landen dat haar bijzonder maakt omdat er niet veel mensen zijn die zoveel talen beheersen. Dit maakt haar ook interessant voor een handelsmissie van de Emir. Ayla gaat mee met de gezanten van de Emir. Al snel wordt het hele gezelschap overvallen en komt Alya steeds als slaaf in handen van diverse meesters. Het is moeilijk en spannend voor Alya om zich in deze situatie staande te houden. Zeker ook omdat ze in onzekerheid verkeerd of ze ooit nog thuis zal komen.

Leeservaring
Het boek leest heerlijk soepel weg. Het verhaal beleef je door de ogen van Alya. Het is alsof je haar dagboek leest dat vol staat met haar gebeurtenissen, angsten, twijfels en moed.
Alya is een moslim meisje. Dit vind ik een mooie ingang voor het verhaal. Je merkt hoe ze moet schipperen tussen diverse geloven. Je leert iets over het moslim leven maar ook over het christendom. Twee geheel andere religies die in dit boek mooi samenkomen. Naaste liefde staat centraal. Het boek stipt dus ook normen en waarden aan naast de historische feiten. Een mooi verhaal wat je dus ook wel aan het nadenken zet en dus ook leerzaam is.
De hoofdpersoon Ayla is goed uitgewerkt. Je leert haar prima kennen. Het is alsof ze haar verhaal persoonlijk aan je verteld.
Een bijzonder boek waar ik van heb genoten. Ik kijk dan ook uit naar het tweede deel van dit tweeluik.