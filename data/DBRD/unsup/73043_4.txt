Wat een goede Y.A. thriller! Ik kreeg hetzelfde gevoel als tijdens het lezen van de Theo Boone serie van John Grisham. Ik twijfelde eraan om beide reeksen te gaan lezen maar vanwege mijn enorme bewondering voor zowel Grisham als Coben ben ik dit toch maar gaan doen. En gelukkig maar! Want het zijn echt goede boeken. Coben trekt je vrijwel meteen het verhaal in en vervolgens laat het je niet meer los. Er zit spanning in, humor en een duister sfeertje, kortom: Coben. Soms denk je zelfs een vleugje Stephen King maar dat blijkt dan toch weer te voorbarig. Ook leuk dat Myron een rolletje speelt, al mis ik dan meteen Win weer.... Erg vermakelijk in ieder geval en ik ben blij dat ik het 3e deel ook in huis heb. Dat zal nog deze maand ook uitgelezen worden ben ik bang.