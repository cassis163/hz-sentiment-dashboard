Eddie, Nicky, Hoppo, Mickey en Fat Gav zijn een bijzonder hechte vriendengroep. Zij spelen het liefst vaak buiten met elkaar. Fat Gav is het rijke jongetje van de vriendengroep, die alles maar krijgt van zijn hartje begeert. Zo krijgt hij allemaal dure cadeaus van vrienden en familie op zijn verjaardag. Totdat Eddie nog een ongeopend cadeau ziet staat en deze naar Fat Gav brengt. Nadat het opengemaakt is reageert Fat Gav niet erg enthousiast over de stoepkrijtjes. Maar toch weten ze er iets leuks mee te doen, een idee dat Eddie van Meneer Holloran heeft opgepikt. Namelijk geheime boodschappen voor elkaar achterlaten.
Nadat ze dit doen loopt het al gauw anders dan ze hadden verwacht. Want de krijtmannetjes sturen ze op pad naar plekken waar vreselijke dingen zijn gebeurd.

Wat erg aangenaam is in het boek, is dat je tot het eind in spanning wordt gehouden. Er zijn 2 jaartallen waarin het boek zich bevindt. Namelijk in 1986 en 2016. In 1986 wordt verteld door Eddie die 12 jaar oud is en in 2016 is hij 42. Het hele verhaal wordt dan ook verteld vanuit EddieÂ´s perspectief. Ik vind dat een fijne leesvorm. Ook het verspringen van de jaartallen vond ik niet vervelend. Normaal heb ik daar meestal wat moeite mee, maar dit kon ik erg goed volgen en waarderen.

Naarmate je het boek leest merk je dat je steeds van je stuk wordt gebracht. Alles wat je denkt te weten over de moord wordt onderuitgehaald en komt er weer iets anders voor in de plaats. Dit maakt het ook heel spannend.

De personages Eddie en Nicky vind ik het interessantst. Eddie vind ik erg interessant vanwege het verhaal wat hij meedraagt tijdens het verhaal. De geheimen die Eddie meedraagt en die steeds meer naarmate het boek vordert boven water komen. Nicky vind ik erg interessant door het verleden wat ze meedraagt. Namelijk door wat ze meemaakt met haar vader. Ik had daar wel iets meer van willen lezen.

Ik vind dat de schrijver er een heel interessant en fascinerend verhaal van heeft gemaakt. Het verhaal is goed geschreven, helder, direct, fijn tempo en goed te begrijpen. Ik zou zeker meer boeken van deze schrijven willen lezen.