De misdaad is wat vergezocht en erg gruwelijk. Soms is het verhaal ook wel wat onlogisch. Ballyterrin is een klein plaatsje op de grens van Noord-Ierland en Ierland. Net buiten deze grens woont een soort Jomanda: een vrouw die contacten beweert te hebben met het bovenaardse. Ze wordt bezocht door heel veel mensen en houdt massabijeenkomsten. Paula, de forensisch psycholoog en hoofdpersoon, heeft weliswaar een aantal jaren in Londen gewoond, maar heeft nog nooit van haar gehoord, evenmin als een groot deel van het onderzoeksteam waar zij deel van uit maakt. De charme van dit boek zit voor mij in de plaats van handeling. Nog steeds zijn de gevolgen van de strijd tussen de protestanten en katholieken merkbaar. Het onderzoeksteam dat oude vermissingszaken moet oplossen is daarom samengesteld uit personen met verschillende achtergronden. Maar ook daar zijn de vooroordelen aanwezig. Paula blijft ondertussen ook naar haar verdwenen moeder zoeken. Een tipje van de sluier wordt in dit deel opgelost. Ik zal in elk geval ook een volgend deel moeten lezen om te weten wie nu de vader van haar kind is. Ik hoop stiekem dat het Aidan is, verslaggever van de plaatselijke krant.