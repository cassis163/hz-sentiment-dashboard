Samen met een waakhond wordt de 11- jarige Annabel Lee, zonder verklaring , door haar oom voor onbekende tijd opgesloten in een bunker. Het enige bevel wat hij geeft is de deur voor niemand te openen, ook niet voor hem, tenzij de juiste code gegeven wordt.

Intussen zijn boven de grond zijn het priv√©detective-duo Coffey & Hill, de sluipschutter The Mute en de geheimzinnige Dr. Smith naar haar op zoek.

Wie zijn zij en waarom zijn zij naar haar op zoek? Wat is er zo bijzonder aan Annabel? En wie zal haar het eerste vinden?

De opsluiting van Annabel is het begin van een spannend verhaal, waar je direct wordt ingezogen en gelijk uit wil lezen.

De schrijfstijl is vlot en gemakkelijk, goedlopende zinnen en wisselend taalgebruik , ook in andere talen, houden de vaart erin.

Het boek is vanuit wisselend perspectief geschreven, waardoor je in de loop van het verhaal wordt meegenomen in de drijfveren en ontwikkeling van de hoofdpersonen en hen ook steeds beter leert kennen.

Annabel Lee verwijst naar een gedicht van Edgar Allen Poe en zowel het gedicht als de schrijver spelen een rol in het boek.

Hoewel het boek in de markt wordt gezet als een christelijke thriller en religie hier en daar wel een rol speelt ligt daar zeker niet de nadruk op .

Annabel Lee is een echte actiethriller, boeiend , vlot geschreven en spannend tot het eind. Ook geschikt als Young Adult
4 sterren

Spanning: 8
Plot: 8
Leesplezier: 9
Schrijfstijl: 8
Originaliteit: 9
Psychologie: 8