Deze quote op de achterkant van Rode Letters verwoord mijn gedachte precies: "Anne Bishop weet zulke levensechte personages neer te zetten dat ik het gevoel kreeg echt in haar wereld rond te lopen. Ik ben verslaafd aan deze serie, kom op met dat volgende deel!' USA Today.
Het klopt zozeer dat ik deel 2 en 3 gelijk besteld heb. :D
Anne Bishop weet de spanning goed op te bouwen en je nieuwsgierig te maken naar meer met zinnen zoals: 'Maar als ze voorzichtig zijn overleven de mensen het. Meestal overleven ze.' Hier staat maar één punt achter maar in mijn hoofd worden dat er gelijk drie.
De personages zijn goed uitgewerkt en ik ben gelijk om ze allemaal gaan geven. Meestal is het verwarrend als je van personage switcht in een boek, maar dat had ik hier helemaal niet. Het is logisch dat je het verhaal van meerdere kanten leest. En op die manier krijg je ook een beter beeld van de wereld.