Ja een onvervalste streekroman is dit boek, maar wel een prima verhaal en leuk om te lezen. Het eerste deel van een trilogie over Emma.
Het begint met een wat stijf taalgebruik, maar allengs wordt dat beter ....

De hoofdpersoon, Tebbe, een boerenzoon.
Hij zit in zijn laatste studiejaar op de landbouwhogeschool en heeft alles in zich wat een boer zich maar wensen kan.
Zijn broer Lodewijk is een losbol, die het leven makkelijk vindt en zich nergens druk over maakt.

De verwikkelingen volgen elkaar op en wat is er met Tebbe aan de hand? En hoe verloopt het leven van beide boerenzoons?
De auteur heeft het vermogen om het boek om een hoofdpersoon te laten draaien, maar langzaamaan komt er een nieuwe hoofdpersoon, die knap verweven is met het verhaal van Tebbe.
De gebeurtenissen zijn levensecht en geven ook een inkijk in de levens van boeren in het hoge noorden van ons land, daar waar er nog rust en ruimte is.
Dit alles speelt zich af in de vorige eeuw.