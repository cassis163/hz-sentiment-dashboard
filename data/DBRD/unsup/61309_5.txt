Het tweede deel uit de trilogie vertelt het verhaal van Klara Fourie. Klara is de zus van Boelie en De Wet die je natuurlijk al kent uit Kind van de rivier. Klara mag gaan studeren en gaat samen met Christine bij een tante inwonen. Boelie en De Wet wonen hier ook. Klara maakt kennis met Henk, de hele familie vindt Henk een goede partij voor Klara maar zelf weet ze dat nog niet helemaal. Klara correspondeert net zoals Christine met Gerbrand, een aantal van de brieven die in dit boek staan lijken op de brieven in Kind van de rivier. Daarin schreef Gerbrand natuurlijk met Pérsomi.

Behalve dus Klara’s verhaal is het zijdelings ook een beetje Christine haar verhaal. Klara gaat in haar laatste studiejaar, om op verzoek van haar vader geld uit te sparen, vanuit huis studeren en tevens op de middelbare school in het dorp werken. Dit is niet bevorderlijk voor de relatie die ze met Henk heeft en ze realiseert zich dan ook dat dit het niet is, de relatie met Henk dus. Ze maakt kennis met Antonio, die net zoals Gerbrand in Egypte gevochten heeft en als krijgsgevangene naar Zuid-Afrika is gehaald. Als krijgsgevangene zit hij niet gevangen maar moet hij werken. Samen met Boelie werken ze aan de brug over de Nijl, de brug zal een uitkomst zijn bij hoog water wanneer men de rivier normaal gesproken niet over kan steken.

Natuurlijk gaat niet alles van een leien dakje en er moeten wat hobbels weggewerkt worden, maar uiteindelijk komt alles goed. Niet alleen met Klara, maar ook met Christine!