Enerzijds intrigerend, anderzijds ook wel eens ergernis opwekkend. Intrigerend omdat de verhaallijn knap is opgebouwd en de lezer tot het eind geboeid weet te houden. Vanwaar de ergernis dan, zal je vragen? Omdat in het verhaal vele aspecten van het ouder worden zijn verweven en uitgerekend de lezer in deze levensfase aanvoelt dat de meegegeven inzichten niet zelf doorleefd zijn. Sommige zaken zouden anders omschreven geweest zijn, met meer mededogen. Dit is een spannend maar tegelijkertijd vrij somber boek. Het gaat over de balans van het leven opmaken, ballast afgooien, loutering zoeken en rekeningen vereffenen. En toch nodigt het uit om een tweede keer gelezen te worden, met nog meer aandacht voor de details. Het boek is zoveel meer dan een thriller. Het roept associaties op aan bekende werken zoals "The picture of Dorian Grey" van Oscar Wilde, "Geheime kamers" van Jeroen Brouwers, het "Parfum" van Patrick SÃ¼skind en andere. Vreemd dat dit boek zijn weg naar het grote publiek nog niet heeft gevonden.