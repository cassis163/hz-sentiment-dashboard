In Verdronken Hart maken we kennnis met Kate die met behulp van nagelaten dagboeken een roman heeft geschreven over een waargebeurde liefdesgeschiedenis in haar naaste familie. Ze heeft een moeilijke relatie met haar afstandelijke moeder.
Tevens is er Emily die volledig ontspoort door toedoen van haar foute vriend.
Hoe staan deze personages tot mekaar en welke misdaad brengt deze vrouwen tot elkaar op het idylische Heart Island ?

Ik ben met hoge verwachtingen aan dit boek begonnen en de auteur wist mij te boeien van begin tot einde.
Lisa Unger is er in geslaagd een mix te serveren van roman en thriller afgewerkt met een paranormale toets.

Als 'literair' staat voor het uitdiepen van karakters en het haarfijn beschrijven van onderlinge relaties, dan staat het hier heel terecht op zijn plaats.
Spanning en emoties wisselen mekaar af in deze meer dan geslaagde pageturner.
Het boek is een echte aanrader en krijgt van mij een dikke 4*.