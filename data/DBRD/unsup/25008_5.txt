Net als het vorige nummer heeft ook zevende Bühne-nummer weer een schitterende cover. Het is een cover die bij de huidige tijd past, maar toch niet is bewerkt in de huidige tijd. Wanneer wel, dat mogen jullie zelf gaan lezen in het boek.
Net als het vorige nummer, staat ook dit nummer weer vol schitterende verhalen, essays, gedichten, een locatie van een schrijver en een selfie van een schrijver. Ook kan je het vervolg van de geschiedenis van de tango lezen. Een kleine greep uit de verhalen in dit nummer:
Ezra de Haan treedt in de voetsporen van Samuel Beckett in Hamburg. Hij bezoekt de plaatsen waar Beckett ook is geweest. Veel bedrijven bestaan niet meer, maar er is genoeg wat nog wel bestaat. Het is een mooie reis waarbij hij ook vertelt wat Beckett toen van de plaatsen en de mensen vond en hoe hij zch voelde.
Jan Kleefstra heeft een lofzangbrief aan het lage Midden geschreven waarin hij vertelt over het land van zijn jeugd en zijn voorvaderen. Hoe het land er toen uit zag en wat hij van het land van nu vindt. Het is een brief die je aan het denken zet.
Bert van Galen heeft een essay over de vertaler van Mein Kampf geschreven waarin je Steven Barends leert kennen, wat zijn motieven waren om Mijn Kampf te vertalen.
Reinold Widemann heeft een kort verhaal over De reddingswekker geschreven. Het is een verhaal dat je aan het lachen maakt, maar tegelijkertijd aan het denken zet. Het is tevens een stukje geschiedenis van een beroep dat niet meer bestaat.
De boeken die genoemd worden wil je gaan lezen door ofwel het essay ofwel de reclame die ervoor is gemaakt.
Complimenten aan de uitgever dat ze de noten onderaan de bewuste bladzijde hebben geplaatst zodat je niet eindeloos naar achter hoeft te bladeren om de bewuste noot op te zoeken.
Kortom; ook dit Bühne-nummer is weer een nummer vol met afwisselende verhalen en gedichten. Het is voor ieder wat wils.

Lees verder op https://surfingann.blogspot.nl/2017/12/buhne-7.html.