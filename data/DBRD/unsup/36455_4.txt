De cover straalt een mysterieuze, mistige sfeer uit waarbij ik een kil, zompig bosgevoel krijg met een geur van rottende bladeren. De titel gezworen vrienden laat al doorschemeren dat er waarschijnlijk iets gaat mislopen tussen de gezworenen. Ik ben benieuwd. Het boek begint met voorwoord waarin uitleg staat over de QR-codes. Zelf ben ik geweldige fan van interactieve boeken dus ben erg benieuwd naar wat deze te bieden heeft op dat vlak. Jammer dat er een code was die niet meer werkte, een risico als je werkt met youtube. Maar niet getreurd, de playlist met de soundtrack vind je ook op Spotify. Erdward Hendiks heeft een zeer aangename schrijfstijl het boek leest enorm vlot. Het blikt regelmatig terug naar het jaar 1988, waarin de vrienden jonge knapen waren, deze delen zijn in een ander lettertype. De gebeurtenissen zijn allemaal heel levendig beschreven. Ik ben zelf ook heel mijn jeugd bij jeugdbeweging geweest en voelde mij helemaal in de sfeer. Het hoofdpersonage Sander, Anderson, voor de vrienden is heel mooi neergezet. Ik kan mij een duidelijk beeld vormen van het type man dat hij nu is, moet eerlijk zeggen dat ik eigenlijk niet zoveel sympathie voor die kerel heb, ook de financile wereld waar het zich afspeelt zegt me niks. Gelukkig is het geen _bank_ verhaal maar een spannend en eigenlijk triest verhaal. Het plot is zeer sterk. Het is bangelijk om te zien hoe een leven dat er blijkbaar heel goed uitziet, succesvol, financil vrij, plots door n telefoontje gaat wankelen. Het contrast tussen het zorgeloze leven van tieners bij een jeugdbeweging die spelletjes spelen staat in schril contrast met hun leven nu, dat geen spel meer is. Hoe ver kan een mens gedreven worden? Het is echt een rollercoaster aan gebeurtenissen en ik stond versteld hoe ver die gingen. Toen ik dacht dat het gedaan was bleek het nog niet gedaan te zijn ik bleef gekluisterd aan het boek tot het einde. Een mooi voorbeeld van hoe het verleden plots weer parten kan spelen in je leven met serieuze gevolgen. Een boek dat in n ruk uit gaat.