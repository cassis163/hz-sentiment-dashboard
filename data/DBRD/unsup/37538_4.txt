In Elevation volg je Scott, die elke dag aan gewicht verliest, maar niet aan omvang. Waar hij eerst de weegschaal oversloeg vanwege de overtollige kilo’s slaat hij hem nu over vanwege de wegvliegende kilo’s.
Hij wordt bijgestaan door Dr. Bob een oude vriend. Waar gaat dit eindigen?

Intussen probeert hij zijn relatie met de nieuwe buren te verbeteren. In het dorp waar hij woont (Kings favoriete Castle Rock) worden de dames ook niet met open armen ontvangen. Lesbisch ok, zolang je maar niet open en bloot vertelt dat je getrouwd bent. Scott vindt dat dit anders kan en bedenkt een plan.

De stijl van schrijven is precies wat je van King verwacht. Over alle details is nagedacht en met een paar simpele details schetst hij een hele wereld. Dit keer geen horror verhaal. Geen gevecht tussen goed en kwaad (behalve dan het addreseren van het wel of niet accepteren van same sex marriages en en dikke sneer naar Trump) maar een luchtig verhaal over hoop.

Met de kilo’s die Scott verliest wordt hij niet alleen lichter, maar ook verlichter. En ook al lijkt het einde onvermijdelijk, je blijft toch hopen dat het allemaal goedkomt.

Elevation is een op zichzelf staand verhaal, waarvan je hoopt dat het alsnog in een serie terecht komt. Het enige dat me teleurstelde is de lengte. Slechts 146 kleine pagina’s lang. Maar in die 146 pagina’s weet hij wel een complete wereld en een volledig verhaal neer te zetten.

Lekker tussendoortje tijdens het herfstige weer.