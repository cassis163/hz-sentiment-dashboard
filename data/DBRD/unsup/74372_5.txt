Niet een zoveelste verhaal over helden/sukkelaars in het circusleven maar een hardboiled kijk van Toby Peters erop. Moord gegarandeerd. En ook een inkijk bij de achtergronden van de personen die om allerlei redenen deel uitmaken van het circus en bij wie het circus in het bloed zit.
Al bij al toont dit verhaal veel gelijkenis met de klant van de detective: een clow. Een lach aan de buitenkant maar ietwat triest en tegelijkertijd angstaanjageden als je dieper kijkt.
Het geheel speelt zich af in Mirador waar Toby nog een onafgesloten conflict met de plaatselijke politiemacht wacht. Zij willen zijn bloed en bij de detective is dat altijd rijkelijk voorhanden.
Geen Hollywood achtegrond deze keer en ook geen bekende persoonlijkheden. Uitgezonderd Alfred Hitchcock maar dat is een heel speciaal geval.
Spannend, vol aktie en cynische humor, veel geweld. Voor de verandering zijn de meeste achtervolgingen niet per auto maar kruip-, sluip- en klauterpartijen volledig in lijn met circusacrobatiek.