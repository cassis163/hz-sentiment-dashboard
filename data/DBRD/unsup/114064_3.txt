Met wat terughoudendheid ben ik aan deze Scarpetta begonnen. Ik verwachtte me enigszins op vervolg 4 van de serial-killer uit de vorige boeken. Groot was mijn verbazing dat het hier over een compleet ander verhaal ging. Nog wel dezelfde hoofdpersonages, maar niet direct een seriemoordenaar als dusdanig. Scarpetta onrechtsreeks, maar meer bepaald haar nichtje zijn het slachtoffer van een stalker die een ouder rekening wil vereffenen. Waarom Kay naar Richmond wordt teruggeroepen is onwaarschijnlijk. Haar opvolger kan blijkbaar niet tegen haar op, ondanks dat zij er 5 jaar weg is. Ook de rol die Benton in dit verhaal speelt is er echt bijgesleurd. Ook de afstand die daardoor tussen Kay en Benton ontstaat/vergroot is onwezenlijk.

Cornwell maakt van dit boek gebruik om een aantal houdingen van haar hoofdrolspelers te duiden. O.a. Pete zijn verborgen liefde, de band tussen Kay en Lucy en Kay en Benton. Het misdaadgehalte is minimaal. De ontknoping in mineur en weinig uitgesponnen. Kortom, een minder boek van Cornwell. Gelukkig weet zij nog wat te boeien door haar schrijfstijl en komt er af en toe wel een spannende passage (= vlug doorlezen om te zien wat er gebeurt, bv de onthulling van Pete's avontuur met de moeder van Gilly). Drie sterren met moeite.