Pam Lewis heeft een gave. Ze kan met haar prachtige schrijfstijl je zo meetrekken in haar verhalen. Met de eerste zin van het boek, Perfecte Familie, laat ze je onmiddellijk kennismaken met haar schrijfstijl. Lewis schrijft altijd in de tegenwoordige tijd, dit zorgt voor nog meer spanning en zo wordt je helemaal gepakt door het verhaal. Pam Lewis is wereldbekend van haar thrillerdebuut  Spreek zacht en haar teksten zijn ook al verschenen in The New Yorker en andere literaire tijdschriften. Het verhaal begint wanneer de jongste dochter, Pony, van de familie Carteret verdrinkt in het meer aan hun vakantie verblijf Fond Du Lac terwijl haar zoontje op het gras is aan het spelen. Dit lijkt onwaarschijnlijk en zeer vreemd, hierdoor heerst er onrust en een hels verdriet doorheen de familie. William, de oudste broer, gelooft niet dat Pony is verdronken, omdat zij een zodanig goede zwemster was en gaat hierdoor opzoek naar antwoorden. Doorheen het boek leer je al de persoonlijkheden kennen van de gezinsleden en komen er heel wat familiegeheimen naar boven. Lewis onthult zeer voorzichtig per hoofdstuk de geheimen en de leugens van een zogenaamde perfecte familie.
In elk hoofdstuk is altijd één van de gezinsleden aan het woord, de oudste broer William, de onzekere Tinker en de wispelturige Mira. Zo leer je hun persoonlijkheid, hun relaties tegenover elkaar en hun relatie met hun zusje Pony kennen. Ik vond het een goed boek met een goed en spannend verhaal.Ik vond het ook heel leuk dat je tijdens het boek van alles te weten komt, maar pas op het einde wordt alles duidelijk en snap je wat er allemaal gebeurd is. Het is een mooi verhaal over een gebroken familie met heel wat geheimen. Je kan misschien niet echt zeggen dat het een thriller is, omdat ik al wel spannendere boeken heb gelezen, maar het was zeker en vast een aangrijpend boek met toch wel wat spannende delen.Met dit verhaal kom je ook te weten dat een perfecte familie ook geheimen heeft. - M. Dickens