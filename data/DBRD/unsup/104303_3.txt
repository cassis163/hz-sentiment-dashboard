Wanneer Charlotte van Hoogendoorn aangifte doet van stalking op het hoofdbureau Warmoesstraat te Amsterdam is het laatst verschenen boek van Appie Baantjer alweer een hoofdstuk onderweg. We maken al gauw kennis met de dartele weduwe, haar stalker, nieuwe verovering en andere hoofdrolspelers. Het zijn er meer dan gebruikelijk voor een De Cock. Maar dat doet voor het verhaal niet onder.

Het begin van deze “De Cock” is dus als elk andere. Voor de fan vertrouwt; ruzie met de commissaris Buitendam, een cognacje drinken bij Smalle Lowietje, Bram Wielingen, De Koningh, Keizer en Mulder. Alle bekende vaste draadjes komen terug. Ook weer het inbrekersgereedschap van Handige Henkie. Toch is dit boek anders dan alle voorgaande De Cock’s, waarom? Het is de 65ste De Cock, en er is iets anders dan anders. Daar waar Baantjer in voorgaande boeken Vledder dom neerzette is dat nu voorbij. Dick Vledder wordt een volwaardige rechercheur. Misschien een opleving, of is dit een nieuw begin?

Want dat het nog lang niet afgelopen is mag blijken, laatst stond namelijk al in een artikel dat Baantjer al met zijn 70e de Cock bezig is. Dat wil zeggen dat we zeker nog een paar jaar kunnen gaan genieten van zijn boeken. In september zal deel 66 verschijnen; De Cock en moord in triplo!

Alles leuk hierboven maar hoe is het boek? Baantjer heeft met dit boek sinds een aantal mindere boeken eindelijk weer de draad te pakken. Het verhaal loopt goed al is op het eind al wel duidelijk wie het gedaan heeft, het boek leest heerlijk weg. En is iets meer dan zomaar een binnendoortje! Baantjer is terug!