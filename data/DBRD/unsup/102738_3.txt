Ik heb een beetje een dubbel gevoel bij dit boek. De eerste helft vond ik het erg moeilijk om in het verhaal te komen, naar mijn gevoel draaiden Dex en Ella teveel om elkaar heen en werd het een beetje langdradig allemaal. Echter de tweede helft van het boek komt er vaart in het verhaal en wilde ik alleen maar verder lezen. Ik was erg benieuwd naar Zoek het maar uit omdat ik Geknipt voor jou zo fantastisch vond, ik miste in dit boek de humor die in Geknipt voor jou wel aanwezig was. Dit verhaal is serieuzer en voor mij daarom minder leuk dan het vorige boek maar dat is een kwestie van smaak natuurlijk. Al met al heeft Chantal toch weer een fantastisch boek geschreven.