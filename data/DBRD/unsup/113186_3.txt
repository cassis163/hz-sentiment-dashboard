Een nogal eenvoudig verteld verhaaltje over WWI. Het heeft een beetje de sfeer van een (gruwelijk) sprookje of tragikomedie (het verongelukken van Charles beschrijft de auteur met de nodige ironie) . Je zou meer uitwerking verwachten en wensen, van de oorzaak van de relatie tussen Charles en Animert bijv. Het blijft bij suggestie en nogal afstandelijke observaties. Wat wilde de auteur met dit boek? Een luchtige benadering van het loodzware onderwerp? De absurde humor en ironie van WWI die ervoor zorgt dat Animert uiteindelijk de plaats van zijn eerder zo onaantastbare broer kan innemen?