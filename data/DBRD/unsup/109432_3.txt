Onderhoudend. Waarom lees ik eigenlijk Esther Verhoef?? Terug kijkend naar mijn reacties bij Close up en Rendez-vous vraag ik mezelf werkelijk af "waarom"?

Op 17 oktober 2011 ontving Esther Verhoef de NS Publieksprijs met 20,3 procent van de stemmen voor dit boek. Met de keuze uit de volgende titels:
Congo van David Van Reybrouck
Bonita Avenue van Peter Buwalda
Vaslav van Arthur Japin
Wij zijn ons brein van Dick Swaab
Zomerhuis met zwembad van Herman Koch,
waren er vast wel sterkere boeken.......

(Over de NS Publieksprijs:
De NS Publieksprijs is de enige Nederlandse boekenpublieksprijs van Nederland. Afgelopen jaar brachten 33.000 lezers hun stem uit. De prijs bestaat naast de eretitel Boek van het Jaar 2011, uit een sculptuur van Jeroen Henneman, een geldbedrag van € 7.500,- en een NS Altijd Vrij 1e klas-abonnement (á 5.490 euro).Vorig jaar won Op klaarlichte dag van Simone van der Vlugt. Eerdere winnaars zijn o.a. Het diner van Herman Koch, De overgave van Arthur Japin, Het zijn net mensen van Joris Luyendijk en Komt een vrouw bij de dokter van Kluun. )

Net zoals mijn reacties bij de vorige twee door mij gelezen titels vond ik het niet opmerkelijk, of echt spannend of intrigerend, of origineel. Het leest lekker weg, misschien daarom gekozen als "treinboek" , alhoewel: wie behoren er eigenlijk tot het "stempubliek"?
Zelf merk ik dat ik beïnvloed ben door media. Blijkbaar is bij mij de naam Esther Verhoef als iets dat staat voor de top van onze spannende boeken lijst, maar wederom ervaar ik dit na het lezen niet zo. Wellicht ben ik ook aangetrokken omdat dit boek in oktober de prijs ontving en ik reeds in november het voor 2,50 bij de Kringloop kon kopen, "een buitenkansje" dacht ik zo. Ach zoals ik zo vaak zeg, ik lees liever een licht onderhoudend boek dan een tijdschrift of vage jarenlang draaiende serie op TV. Niet écht spannend, doortimmerd, uitgewerkt, geloofwaardig of prijswinnend materiaal maar ook écht niet in de papierversnipperaar. Verstrooiende entertainment met een lief beetje chicklit achtig motto over vriendschap. Best voor de ligstoel in het zonnetje.