The Immortalists gaat over de familie Gold. De vier kinderen Gold horen over een waarzegster die kan voorspellen op welke dag je doodgaat en besluiten daar naartoe te gaan. Ze moeten elk apart naar binnen dus weten van elkaar niet wanneer ze dood zullen gaan.

Vervolgens volgen we elk kind in de periode voorafgaand aan zijn/haar dood. De vier kinderen zijn erg verschillend en je merkt ook duidelijk dat de oudste 2 meer aan hun verantwoordelijkheden denken.
Ik had dan ook niet met elk van de Gold’s wat, maar degene die ik het minst leuk vond had ook het kortste gedeelte. En dat gedeelte was ook belangrijk voor het verhaal.

Het is prachtig geschreven en zoog mij echt het verhaal in. Geen enkele keer werd ik uit het verhaal gehaald door rare zinnen. Wel staan er een aantal prachtige zinnen in die je laten nadenken over het leven zoals: “I'm trying to be a good mother. I want to be a success. But you don't know what it's like in my head. You don't know what I've lost."

Voor mijn gevoel was het geen fantasy of thriller, maar een mooi familieverhaal. Een echte aanrader voor wie daar net als ik ook van houd.