Een avonturenroman van bijna 1000 pagina’s, maar ik heb het helemaal uitgelezen en er van genoten.
Mumbai is de locatie waar dit verhaal zich (grotendeels) afspeelt. In de sloppenwijken; in de grote, luxe hotels; in de gevangenis en op nog veel meer plekken.
Het is gebaseerd op het leven van de schrijver zelf. Hij ontsnapte uit een gevangenis in Australië en bouwde een nieuw bestaan op in Mumbai.
De belevenissen zijn divers en nogal eens zo extreem dat het moeilijk is om ze letterlijk te nemen. Een greep: werken voor de Mumbaise maffia; vechten in Afghanistan; dokter spelen in de sloppenwijk.
De hoofdpersoon raakt vele malen gewond en hij overleeft ook een heroïneverslaving. Ik was onder de indruk van de veerkracht die lichaam en geest blijkbaar hebben!
Behalve avonturen bevat het boek ook bespiegelingen over liefde, vrijheid, criminaliteit etc.
Al met al: voor de lezer die wat tijd heeft een goede keuze.