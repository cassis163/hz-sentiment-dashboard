Dit is een boek dat ik ben gaan lezen omdat ik er over het forum zoveel over gelezen heb. Het is me zeker niet tegengevallen. Het is een verhaal dat laat zien dat er aan ieder mens een aantal facetten te zien zijn. Je hebt een eerste indruk van iemand, maar die iemand is veel meer dan die eerste indruk. De eerste indruk van Olive, de hoofdpersoon, is onsympathiek en afstotend. Later verandert deze indruk totaal, maar aan het einde van het boek ben je er weer niet zeker van of de eerste indruk niet de juiste was. Ook bij Roz, de journaliste die het verhaal over Olive schrijft laat telkens een ander deel van haar persoonlijkheid zien; soms laat ze dingen gebeuren en een andere keer is ze juist heel fel en vecht ze voor een, volgens haar, goede zaak. Het is een verhaal dat je met vraagtekens laat zitten.