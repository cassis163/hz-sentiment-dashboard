Voordat Ellison Cooper zich fulltime bezighield met schrijven had ze een academische carrière aan de universiteit van Californië.
Daarna werkte ze bij een bureau voor rechtshulp in Washington, waar ze het rechtssysteem van binnenuit te zien kreeg. In gekooid verwerkte Cooper haar favoriete onderwerpen: antropologie, misdaad en de werking van het brein.

FBI-neuroloog Sayer Altair heeft het allemaal; ze is intelligent, vastberaden en opgeleid om de meest verdorven geest te analyseren.
Sinds de dood van haar verloofde Jake stort zij zich volledig op haar onderzoek naar afwijkingen in het brein van seriemoordenaars.
Wanneer de politie een uitgehongerd jong meisje in een kooi dood aantreft, is Sayer de aangewezen persoon voor dit onderzoek.
Het slachtoffer blijkt de dochter van een bekende senator te zijn. Dit maakt het de zaak niet makkelijker door alle media-aandacht.
Wanneer Sayer en haar team er achter komen dat er vermoedelijk nog een meisje onder dezelfde omstandigheden gevangen moet zitten en er wellicht sprake is van een seriemoordenaar zetten ze alles op alles om een tweede moord te voorkomen en deze moordenaar te stoppen.

Gekooid is deel één van de serie met FBI-neuroloog Sayer Altair.
De cover is niet echt thrillerachtig. Het had ook een cover van een roman kunnen zijn.
Het boek heeft korte hoofdstukken waardoor het wel lekker vlot leest.
Alleen de vertaler gebruikt niet echt voor de handliggende woorden dus soms kom je woorden tegen waarvan je even moet nadenken of opzoeken wat ze betekenen. Ook jammer is het feit dat er onnodige foutjes in het boek zijn geslopen.
De dader had ik al vrij snel geraden dus het was in mijn ogen allemaal wat voorspelbaar.
Verder kwam de auteur steeds weer met nieuwe verdachten op de proppen, iets dat je vaker in thrillers ziet.
Dat was niet echt origineel te noemen.
Deze serie over een FBI-neuroloog vind ik wel weer origineel.
En altijd leuk om een nieuwe auteur te leren kennen en een nieuwe serie.
Dus dit kan een leuke serie worden.

Het verhaal bleef mij verder wel boeien en het was spannend genoeg om dit boek met 3,5* te belonen en uit te kijken naar deel 2 van deze serie met Sayer Altair waar we nog meer over Sayer en haar team te weten komen.