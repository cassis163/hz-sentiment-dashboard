Professor Robert Langdon wordt wakker van de telefoon. De man die contact met hem opneemt, is de directeur van het wetenschappelijk onderzoekscentrum CERN Maximilian Kohler. Hij wil dat Robert naar Zwitserland toekomt om het een en ander te bespreken. Robert voelt daar niets voor. Totdat hij via de fax een foto ontvangt van een vermoorde wetenschapper bij wie de tekst 'Illuminati' op de borst is gebrandmerkt.

Op verzoek van Kohler vertrekt Langson samen met Vittoria Vetra, de dochter van de vermoorde wetenschapper, naar Rome om uit te zoeken wie achter de moord zit, maar ook om een buisje met antimaterie op te sporen. Deze antimatrie is bij CERN gestolen en onder het Vaticaan verstopt. Om twaalf uur 's nachts moet deze antimaterie, die feitelijk een bom is, ontploffen. Zodra ze in Rome zijn begint de gevaarlijke speurtocht van Robert en Vittoria.

Het Bernini mysterie is een thriller die knap in elkaar steekt en ook nog eens een kijkje in het Vaticaan geeft. Het verhaal speelt zich af in een tijdsbestek van een dag en daardoor zit de vaart er goed in. De spanning wordt langzaam opgebouwd, maar is eigenlijk al vanaf het eerste hoofdstuk aanwezig.

Het boek, dat een redelijk verrassend plot heeft, blijft van begin tot bijna het eind boeiend. Bijna het eind omdat datzelfde plot toch ook het minst sterke deel van het boek is. Het lijkt erop dat Dan Brown het even niet meer wist en het daarom afgeraffeld heeft. Jammer, want Het Bernini mysterie is verder een uitstekend boek.