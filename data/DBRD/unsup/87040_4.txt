Academische boys is al weer het 32e deel van de Schijfwereldreeks van de ondertussen overleden auteur Terry Pratchett. Elk deel is onafhankelijk van elkaar te lezen, maar het is leuker om de reeks op volgorde te lezen. Op deze wijze kom je steeds meer te weten over de achtergrond van diverse personages; zoals de Wacht van Ank-Meurbork, Snijd-in-eigen-vlees met zijn pasteien, de Igors, dwergen, tovenaars en de burgemeester Ottopedi. En veler veler meer. Terry schrijft vaak origineel en grappig! Dit verhaal gaat over Knett, die uit de kast komt als.... dat is nog de verrassing als je het boek leest. En het gaat over de ontdekking van het voetbalspel als ware het een ‘religie’. Maar er spelen zich ook weer veler Pratchett’s waardige ongelooflijk fantasievolle taferelen af. Boeiend en ontspannend van het begin tot en met het eind. En wat kan die man goed schrijven! Bijvoorbeeld, “‘Wat hij zegt is natuurlijk louter dat je je best moet doen,’ zei de voerman. ‘En hoe beter de best is waartoe je in staat bent, hoe meer je moet doen. Daar komt het eigenlijk op neer.’”, en “Blijkbaar bevond het kwaad zich vreemd genoeg altijd aan de kant van de vijand.”