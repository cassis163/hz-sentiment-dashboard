Het debuut van Sara Blaedel in Nederland is met een fraaie cover en titel De vergeten zusjes een thriller die meteen nieuwsgierig maakt.

Na de vondst van het lichaam van een vrouw in de dichte bossen van Kopenhagen heeft lijkschouwing uitgewezen dat de vrouw is vermoord. Hierdoor raakt rechercheur Louise Rick betrokken bij dit misdrijf.
Na een korte bureaucratische uiteenzetting over de gang van zaken op het kantoor van Louise krijgt het verhaal van de meisjes meer diepgang en wordt de treurige geschiedenis rondom het slachtoffer begrijpelijker.

Als Louise en haar partner Eric op onderzoek gaan in de bossen horen ze een steeds harder huilend kind, ze treffen drie ontredderde kinderen aan en doen een afschuwelijke ontdekking.
Vanaf dat moment verteld schrijfster Sara Blaedel meer over de achtergrond van Louise en wordt haar priv√©leven ontrafeld.
Louise blijkt een verdrietig verleden als zware last mee te dragen. Doordat
het onderzoek naar de vergeten meisjes in haar ouderlijke woonomgeving is wordt ze geconfronteerd met zichzelf en moet ze haar eigen vergeten leven onder ogen zien.

Deze combinatie werkt erg goed, het zorgt voor extra spanning, aandacht, emotie en medeleven.

Het uiteindelijke lot van de vergeten meisjes vervult mij met afgrijzen.

Goede thriller van Sara Blaedel waarbij de verhaallijn over inspecteur Louise Rick vraagt om een vervolg en De vergeten zusjes een herinnering zijn geworden.