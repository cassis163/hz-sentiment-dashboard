Onderuit neemt je mee in het verhaal van Jessie, een vrouw met een ingewikkeld karakter die in moeilijke situaties terechtkomt. Jessie, de ik-persoon, laat je nadenken over alle gebeurtenissen die aan bod komen. Je begint aan haar te twijfelen en dit maakt het ontzettend spannend. Aan elk verhaal zitten meerdere kanten, helemaal in haar geval.. Het boek heeft veel diepgang, is spannend en als lezer leef je mee met de personages. Jessie neemt je mee en je zult haar hierna niet meer snel vergeten. Dit boek blijft nog enige tijd nazinderen. Een psychologische roman die ik aan iedereen kan aanraden.