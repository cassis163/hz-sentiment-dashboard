Geiger is een man zonder verleden, hij werkt als informatiehandelaar. Door middel van fysieke en psychologische "martelingen" achterhaald hij de waarheid voor zijn cliënten. Geiger is zelf in behandeling bij een psycholoog die probeert om het verleden van Geiger te achterhalen. Als op een gegeven moment de 12-jarige zoon van een man die hij moet ondervragen bij hem terechtkomt, weigert hij de zaak en worden Geiger en zijn partner het doelwit van de cliënt en begint een spannende vlucht met als doel het achterhalen van de waarheid en het veilig houden van de jongen.

Toen ik net begonnen was met lezen vond ik dit boek helemaal niets. Ik vond het een ongelooflijk saai en vervelend boek en baalde ervan dat ik me had opgegeven voor de CrimezoneBuzzz Club hiervan. Pas na hoofdstuk 9 begon het verhaal me eindelijk te boeien. Toen werd het langzamerhand steeds spannender. En werd stoppen met lezen steeds moeilijker. Een aantal van de personages leer je in de loop van het verhaal steeds beter kennen. De hoofdpersonen spelen een soort psychologisch spel met elkaar wat het verhaal een diepere lading meegeeft. Als je even doorbijt tijdens de eerste hoofdstukken, dan is het boek daarna zeker een aanrader.