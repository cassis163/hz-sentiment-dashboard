Waarom verdrinken vissen niet? Als jong meisje had ik een aquarium en vroeg ik dit mijzelf meerdere malen af. Dit boek geeft antwoorden op vragen zoals deze.

Het grootste pluspunt van het boek is de vormgeving. Deze is super mooi en maakt je direct enthousiast.

Het boek bevat veel leuke vragen, weetjes en antwoorden op allerlei soorten dierenvragen. Het is een leerzaamboek met een speels tintje. Voor kids is dit dus perfect.

Helaas waren er een aantal begrippen die niet voldoende werden uitgelegd of te lastig bleven voor de jonge (maar soms ook oudere) lezer. Sommige antwoorden waren niet heel nuttig en die vragen hadden in mijn ogen beter weg gelaten kunnen worden, het voegde niet per se iets toe.

Over het algemeen is het een tof boek waar iedereen veel van kan leren, het wordt op een speelse en interessante manier verteld waardoor het boeiend blijft. Voor kinderen maar ook voor ouders (die voorlezen bijvoorbeeld) is het een super leuk boek omdat er ook grappige teksten in staan.

Zeker een leuk cadeau voor de feestmaanden.