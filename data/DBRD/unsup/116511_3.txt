Een mooie schets van de ontwikkelingen eind 19e en begin 20e eeuw beschreven vanuit Adriana, een jonge vrouw van goede komaf met schrijversambities, en visser Jacob die zich maar al te bewust is van het klassenverschil. Hoewel de twee gezichtspunten een levendig beeld schetsen van hoe Noordwijk zich van vissersdorp tot badplaats ontwikkelt en hoe de scheiding der klassen langzaam verandert, blijven de persoonlijke ontwikkelingen toch een beetje op afstand. Mooi en intrigerend, maar je wordt er niet in meegezogen zoals door de zee.