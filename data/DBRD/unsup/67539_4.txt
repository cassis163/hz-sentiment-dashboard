Een bijzonder en aangrijpend verhaal over een opvallende man met een zeer donkere huidskleur.
Roosje Borchert is mannequin en zij is het mooiste meisje van de Twentse stad Hengelo.
Menthol en Roosje ontmoeten elkaar en worden op slag verliefd op elkaar! Een bijzonder koppel, zwart en blank, een combinatie die zeer bijzonder was in de jaren twintig van de vorige eeuw. In Hengelo, in het oosten van Nederland, had nog nooit iemand een zwarte man in levende lijve gezien!
Een bijzonder boek, met veel foto’s en krantenartikelen. Hierdoor wordt het een zeer levendig boek.
De schrijfstijl van Frank Krake is eenvoudig en boeiend. Je wilt verder lezen en weten wat er gaat gebeuren. Zeker als na enige tijd de oorlog uitbreekt en Menthol en Roosje een ingrijpende beslissing moeten nemen.
Liefde staat centraal in het verhaal. Een liefde tussen twee bijzondere mensen. “Een prachtig boek over een kleurrijke Tukker”, aldus Herman Finkers. Hier ben ik het helemaal mee eens!