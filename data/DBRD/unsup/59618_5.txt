Tsjik speelt zich af in Berlijn en gaat over Maik Klingenberg, een 14 jarige jongen met een zwaar alcoholistische moeder en een vader met een failliete zaak. Op school word hij nauwelijks opgemerkt en ook thuis is er eigenlijk geen aandacht voor hem. Halverwege zijn tweede middelbare school jaar komt er een nieuwe, Rusische jongen bij hem in de klas genaamd Andrej Tsjichatsjow, maar vanwege zijn moeilijke naam word hij ook wel Tsjik genoemd. Wanneer het schooljaar voorbij is en de zomervakantie begint, word zijn moeder naar de afkickkliniek gestuurd en gaat zijn vader op 'zakenreis' met zijn 'assistente'. Maik bereid zich voor op twee eenzame weken alleen thuis, totdat Tsjik langskomt en hem vraagt om even een ritje te gaan maken. Wat volgt is een spannende reis van twee veertienjarige jongens in een gestolen Lada, vol met wilde avonturen. Het allersterkste aan dit boek is dat het niet zomaar een gezellige roadtrip roman is. Er is een diepere laag in verwerkt die gevoelige onderwerpen aansnijd en de verhalen van bijzondere mensen verteld, maar dit alles ook met en flinke dosis humor. Regelmatig heb ik gewoon even moeten stoppen met lezen omdat ik mijn lach niet meer kon inhouden. Het is lang geleden dat ik zo heb genoten van het lezen van een boek, dus kortom: Stop met het lezen van deze recensie en begin aan Tsjik. Laat het je hart verwarmen, hardop lachen en vooral met een goed gevoel weer achterlaten. Lees dit boek!