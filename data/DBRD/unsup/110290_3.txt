Een pakkend verhaal, leest als een trein, maar ik moet eerlijk zeggen dat ik het hier en daar ook wel erg onwaarschijnlijk vind. Met name aan het einde: daar doet Wallander in mijn ogen wel erg stomme dingen en komt hij op een gegeven moment ook over als een soort Rambo, als hij in zijn eentje een paar getrainde bewakers overmeestert omdat ze hem achter zich laten lopen. Erg, erg onwaarschijnlijk. Ook kom ik regelmatig wat inconsequente dingen tegen. Zoals aan het eind van het boek, als het Wallander met een list lukt een zwaarbewaakte poort te laten openen door een bewaakster, die, als hij het terrein weer verlaat, niet meer ter sprake komt, net zomin als de poort die bij zijn komst nog hermetisch gesloten was.... Die lijkt ineens wagenwijd open te staan. Jammer. Maar het doet niets af aan het spannende verhaal en de goed beschreven menselijke relaties. Ik heb de eerste vier boeken nu gelezen (zeer kort na elkaar) en ga de rest ook lezen!