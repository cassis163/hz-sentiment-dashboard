'Lees maar lang en wees gelukkig' is een boek dat nooit uit is. Plint heeft een combinatie gemaakt van poÃ«zie en illustraties/beeldende kunst. Eindeloos mooi om in te bladeren, te (her)lezen en te bekijken. Bekende en onbekende afbeeldingen, bekende en onbekende gedichten, zowel uit de oude doos als moderne. In totaal zo'n 500 gedichten, van Hanny Michaelis tot J.C. Bloem, van C. Buddingh tot Herman Gorter, van Annie M.G. Schmidt tot Rutger Kopland, enzovoort, enzovoort.

'Lees maar lang en wees gelukkig' bevat een - eerlijk is eerlijk - niet heel handige index. En jammer, dat er al na een paar keer bladeren een knik komt in de voorkant van het boek. Het coverkarton is te weinig flexibel voor de ruim 500 pagina's. (Telt niet mee voor de beoordeling, maar moet wel genoemd.)

Hans Dorrestijn - Slaaplied
---------------------------------
Mammie, laat me slapen
en zing niet steeds dat lied.
De meeste moeders zingen mooi
maar mammie, mammie niet.

Harrie Gerritz - Vogels
---------------------------
Van alle dieren zijn het de vogels
die de grootste vrijheid hebben.
Vogels kennen geen grenzen.
Zij zijn hun eigen vliegtuig.
Ook arme vogels
overwinteren in warme landen.

Op tafel leggen en daar voor altijd laten liggen, is mijn advies!