Ik heb mijn recensie in feite in 'na het lezen' geschreven. Ik heb niet goed begrepen wat het verschil is met de recensie. Hierbij dan toch nog een korte samenvatting: het is een prima vakantieboek. Eenvoudig, vlot geschreven, hoge snelheid van gebeurtenissen, maar hier zit bij mij ook meteen het probleem. Het is te vluchtig, het raakte me niet. Dick Francis probeert via statements aan te geven hoe het leven van Mark eruit ziet, maar ik geloof het niet. Had hij werkelijk zo'n goede band met z'n zus, is hij zo verdrietig over het verlies van zijn nieuwe geliefde (die hij toch ook nog maar net kende). Als lezer word je hier niet in meegenomen en dus voel ik me niet betrokken. Heel jammer. Desalniettemin vond ik het spannend om erachter te komen wie achter de moorden zit. Maar dit wordt ook niet of nauwelijks onderbouwd (waarom) en de mensen die het dan niet zijn (en die wij als lezers nog hadden moeten wantrouwen) worden even snel in een paar bladzijden afgeraffeld, zodat wij snappen waarom zij geen waarschijnlijke daders zijn. Jammer, jammer, jammer. Mooi gegeven, maar niet goed uitgewerkt.