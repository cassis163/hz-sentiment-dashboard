The scent… effe nadenken hoe ik deze recensie moet verwoorden zonder iets prijs te geven.
Ingrid van der Weegen zet hier een debuut neer waar velen van kunnen dromen. Buiten dat debuut, stelt ze met dit boek ook nog eens de mensheid in vraag op zo’n voortreffelijke wijze, waardoor ik met de vraag zit hoe lang ze over haar boek heeft gedaan.
The scent heeft een mooi getekende cover bij de hand van haar moeder, Jeanne van der Weegen, die het verhaal volledig weerspiegeld. Ook een stevige cover die niet onmiddellijk doorplooit of breekt.
Het enige waar ik een beetje mijn twijfels bij heb is het genre. Ingrid stelt een thriller voor wat volgens mij niet de juiste benaming is voor haar boek. Het leunt aan bij fantasy in het eerste opzicht, neigt een beetje door naar religie, maar als je het boek uit hebt, zit je weer met de alombekende vraagstellingen… Wat is er gebeurd? Zou het of zou het niet… (rest laat ik aan jullie over om in te vullen).
In eerste opzicht is dit boek wel degelijk een thriller. Het neigt naar het duivelse… omdat dit voor iedereen aannemelijk is. Maar is het ook zo?
Ingrid van der Weegen probeert, volgens mij, met haar boek een boodschap over te brengen, waar ze wel degelijk in slaagt aan de recensies te zien.
Het enige minpuntje vond ik het gekozen lettertype. Het leest niet makkelijk omdat het geen alledaags (Times of Helvetica) type is. Maar daar zal mijn typografische achtergrond dan wel weer de kop opsteken ;)
The scent is een serieuze kanjer, 445 pagina’s, dat je niet eventjes tussendoor moet lezen. Voor dit boek moet je wel degelijk tijd maken en ik ben er zeker van dat jullie mijn rating van 4/5 zullen bijstaan.