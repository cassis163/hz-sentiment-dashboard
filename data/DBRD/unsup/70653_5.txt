Als in 1785 een schipper van de koopman Jonas Hancock terugkeert van een lange zeereis, heeft hij het schip verkocht voor een meermin en is de verwarring groot.
Jonas Hancock besluit de meermin tentoon te stellen om iedereen de kans te geven haar te zien.
Wat dan volgt is een prachtige historische roman waarin Jonas in totaal andere kringen terecht komt dan hij gewend is met alles wat daar mee samengaat.
Hij wordt verliefd op Angelica Neal een courtisane en een grotere tegenstelling is niet denkbaar. De meermin houdt hen beide in de greep en er gebeuren onverklaarbare dingen.
De schrijfstijl is beeldend, meeslepend, helder en het tempo is rustig.
Je ziet als lezer in je hoofd de meermin, je krijgt sympathie voor bepaalde personen en ze laten je niet meer los.
De tijdssfeer wordt goed beschreven evenals de positie van de vrouw en de man, tevens de rijkdom en armoede. Dit is heel boeiend en interessant om te lezen.
Het boek heeft ruim 500 bladzijden maar het blijft je verrassen tot het eind. Je zou graag doorlezen, maar het boek stopt.
Imogen Hermes Gowar heeft met deze debuutroman een geweldig staaltje van vakvrouwschap neergezet dat we niet kunnen negeren.