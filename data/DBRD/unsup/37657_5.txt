Dit boek is het debuut van auteur Rosa Miller.
Het verhaal begint met een proloog die zich 30 jaar eerder heeft afspeeld. Het is zeer voornaam deze proloog goed te lezen omdat het alles zegt, waar de gehele verhaallijn over zal gaan.
In het begin dacht ik, wat is dit voor een verhaal ? De proloog speelt zich namelijk af in China. Maar ondanks dat, is het toch meteen al op een manier geschreven dat je verder wil lezen.
Als hoofdstuk 1 begint, gaat het verhaal verder in deze tijd. Jo-Ann Wei is een van de hoofdpersonen in dit boek. Zij is door haar moeder naar een weeshuis gebracht, dit vanwege de eenkindspolitiek in China. Meisjes waren niet welkom.
Scott Bloom ontmoet Jo-Ann Wei tijdens een lezing van haar. Hij wordt op slag verliefd op haar maar Jo-Ann heeft heel andere plannen met hem. Als Scott daar later achterkomt gaat er van alles gebeuren. Dit boek is zeker niet enkel een thriller, maar ook een gedeelte een roman. Verder is dit debuut van Rosa Miller op een fantastische sterke manier geschreven en ondanks dat ikzelf in het begin wat terughoudend was, kan ik nu zeker zeggen dat ik zeker hoop hier nogmaals een vervolg op te lezen. Want dat heeft dit boek zeker nodig. Aan het eind blijf je nog met vragen zitten.