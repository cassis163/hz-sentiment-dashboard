Zoals de titel al doet vermoeden moest ik enorm wennen aan de dichterlijke vorm van schrijven die bij de eerste bladzijde begint en doorgaat tot de laatste bladzijde.
Deze vorm van schrijven doet naar mijn mening geen goed aan het verhaal en het was mijn nieuwsgierigheid die in dit geval sterker was dan de ergernis aan de schrijfwijze.
Al met al nog best een leuk boek, vooral de worsteling die de hoofdpersoon al geruime tijd doorgaat over zijn slachtoffers en de transformatie naar de wolf.
Het boek vertoont overeenkomsten met de middernachtserie van Lara Adrian, zeker wat de erotiek betreft, alleen hier gaat het over weerwolven en bij de middernachtserie zijn het vampiers die de hoofdrol vertolken.
Ik blijf echter twijfelen of ik de andere 2 delen nog moet/wil gaan lezen en dat is nogmaals alleen te wijten aan de dichterlijke vorm van lezen.