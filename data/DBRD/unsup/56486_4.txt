Ik heb het boek heel vlot uitgelezen, omdat ik aan de 'lippen' van de verteller hing. Enorm benieuwd hoe het Eva zou vergaan. Hier en daar verbaasd over wat ze allemaal maar pikt van Bart, ik weet niet of ik dat zou doen!
De auteur heeft het leven in Beijing goed beschreven, zodat je een reÃ«ele indruk krijgt hoe dit echtpaar in deze stad leeft. Bijvoorbeeld dit:
'Als je toeterde en iemand aanreed, was je niet schuldig. Je had immers gewaarschuwd.'
Dat geeft een beetje de mentaliteit van de bewoners weer, denk ik.

Het is een verhaal met goede dialogen, afgewisseld met overpeinzingen door Eva.
Zowel het verhaal als de personages zijn realistisch en geloofwaardig neergezet.
De auteur schrijft vanuit het gezichtspunt van Eva. Ze heeft het bijvoorbeeld over 'hier in Beijing'.
Als lezer zit je er dan bovenop!

Op de laatste bladzijde zie de de titel van het boek 'Chinagirl' nog een keer voorbijkomen.
Het verhaal heeft een prachtig eind, precies wat je van een roman mag verwachten.