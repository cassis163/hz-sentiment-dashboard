- spoilers verwijderd door de Hebbanredactie -

De constante opeenvolgingen van perspectiefwisselingen tussen de verhaallijnen van Helen en Ralf zorgen voor een prettige leeservaring en met name het personage van Ralf wordt door Esther Verhoef goed uitgediept. De karakterontwikkeling van een puberjongen die niets goed lijkt te kunnen doen in de ogen van zijn moeder, politie enz. tot een meer zelfverzekerde tiener die aan zijn toekomst gaat denken vind ik sterk. Daarentegen blijft het personage van Helen erg oppervlakkig.

Een onderhoudend boek dat makkelijk en snel leest, maar dat te ongeloofwaardig is en een veel te abrupt einde kent. Een voldoende van mijn kant maar echt niet meer. Zeker van Esther Verhoef had ik meer verwacht.