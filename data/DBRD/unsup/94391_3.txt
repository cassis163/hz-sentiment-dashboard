Dit boek vind ik zeker geen slecht boek, maar er kon veel meer mee gedaan worden. De auteur blijft zeer oppervlakkig in het verhaal en het boek mist diepgang. Er gebeuren geen onverwachte zaken tot het einde. Ik heb ook het gevoel dat het constant in herhaling valt. Iedere keer hoop ik op iets anders die in het verhaal zal gebeuren, maar het blijft aan hetzelfde stramien doorgaan. Daarmee dat het boek ook heel oppervlakkig blijft. Er konden veel meer climaxen in gezeten hebben waar er onverwacht bijvoorbeeld een persoon op de lijst van ‘targets’ blijft leven en meer weet over de lappenpopmoordenaar. Er kon ook veel meer diepgang in het personage ‘Wolf’ worden gestoken. Boeiend karakter, maar blijft zoals ik al gezegd heb oppervlakkig. De laatste 30 pagina’s heb ik niet meer gelezen, omdat het einde me zeer verwarrend leek. Het was wel een onverwachte wending, maar er werd zoveel verwisseld van personages dat ik volledig niet meer mee was en daarom ook niet meer heb verder gelezen. Dit boek raad ik zeker niet af, maar het vergt wel veel concentratie vooral naar het einde toe.