Ik ken het verhaal van Kim en haar CF. Mijn opa en oma kennen Kim en haar CF. Ik wist van te voren wat de ziekte inhield en toch was ik verrast.

Ik was verrast door haar manier van schrijven . De mooie manier van vertellen en het duidelijk uitleggen van haar belevingen.

Het ontroerde me. Ik heb een hoop tranen gelaten tijdens het lezen van dit boek. Jeetje, wat ontzettend heftig is dit verhaal. Maar ook ontzettend mooi hoe zij ermee om kan gaan en hoe ze haar leven kan indelen ondanks de gebreken.

Je maakt kennis met de ziekte maar ook met Kim. Het gaat om CF maar haar leven staat centraal. Het is zo heerlijk om te lezen hoe positief zij in het leven staat! Iets waar we denk ik allemaal wel van kunnen leren.

Ik heb genoeten van dit boek en ik raad het aan iedereen aan. Mooi, ontroerend, heftig, gewoon wauw! Super goed geschreven Kim Moelands :)