Het begin (ruwweg tot de helft) werd ik meegenomen in de opbouwende fase van het boek. Ik leerde de personages kennen; wie zij zijn, wat zij doen en waar het verhaal zich afspeelt. De personages zijn goed omschreven, ik kon me een goed beeld van hen vormen. Er had wat mij betreft wat meer vaart in het begin mogen zitten. Maar dat wordt in de tweede helft van het boek meer dan goed gemaakt. Ik heb het boek vanaf de tweede helft dan ook in een keer uitgelezen. De vaart en spanning komen in het verhaal. De diverse verhaallijnen worden nog duidelijker, er gebeurde van alles; vooral niet voorspelbare dingen. Uiteindelijk komt alles samen in de 'dit-had-ik-niet-verwacht' finale van het boek.