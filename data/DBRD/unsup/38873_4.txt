Oog om oog gaat over Jaap-Jan, ook wel JJ genoemd. Op de basisschool is hij altijd gepest door Ivar, en dit blijft hem tot na de middelbare school achtervolgen. Veel vrienden heeft hij nooit gehad. Wanneer hij gaat studeren veranderd alles, JJ maakt vrienden. Echter kan niet alles perfect zijn...

Nadat JJ is gaan studeren krijgt hij een baan in een discotheek. Hier spot hij Ivar en gaat achter hem aan.. Wat er dan gebeurt..

Deel 1 van het boek liep af en toe wat stroef. Het las lekker weg, maar ging alleen over hoe het nu met JJ ging en met een flashback naar de periode waarin hij gepest werd aan het einde van elk hoofdstuk. Soms vond ik het echter wel heel erg snel gaan, waardoor ik niet alle personages vertrouwde.

Deel 2 was redelijk spannend en liep zo mooi door dat ik het zo uit had! Ik kon gewoon niet stoppen met lezen! Wat een geweldig stuk was dat! JJ's gevoelens en acties gingen zo diep en hij raakte zo in de ban van wat hij deed dat ik zelf in de ban was van het lezen!

Al met een super goed boek waarin pesten en de gevolgen centraal staan. Ook laat het boek zien dat niet alles is zoals het lijkt, en dat agressief gedrag bijna altijd een oorzaak heeft.