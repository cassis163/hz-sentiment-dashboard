Dit boek heeft een hoog thrillergehalte en zou verplicht moeten worden in de kast van een thrillerliefhebber. Maar het heeft niets te maken met fictie, helaas. De korte rubrieken zijn een mooie aanvulling op de weetjes en feiten in de rest van het boek. Ik herkende veel namen niet, maar door de beschrijving kwam de herkenning veelal.
Een bijzonder indrukwekkend boek, dat je niet in een keer moet lezen. Het grijpt je soms naar de keel, het is echt heftig wat je te lezen krijgt! Ikzelf lees toch heel veel thrillers, maar non-fictie is toch indrukwekkender naar mijn mening.
Waar ik ook zo van schrok was het feit dat er zoveel misdadigers in dit kleine landje te vinden zijn dat uit die hoeveelheid een Crime Top 100 samen te stellen is geweest. Het is niet meer de ver-van-mijn-bed-show!
België komt ook aan de orde, maar in een kleiner formaat. Terwijl ik niet het idee heb dat in België minder misdadigers te vinden zijn dan in Nederland. We weten het misschien niet!
Dat idee is nog akeliger! Zo vlak bij huis en onbekend…
'Crime Top 100' is een spannend naslagwerk, voorzien van mooie illustraties. Knap gedaan!
Zoals Crimesite het zelf aangeeft:
'Vandaar dat we de Crime Top 100 niet beschouwen als een verheerlijkende hitparade of een als positief te waarmerken erelijst. Wel is het een journalistieke vorm om feiten te presenteren en verhalen te vertellen.'
I rest my case...