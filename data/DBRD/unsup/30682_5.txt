Titel: Gotcha
Auteur: Sterre Carron
Uitgever: Witsand Uitgeverij
384 pagina's


Sterre Carron (Antwerpen, 1957), een pseudoniem, is een Vlaamse schrijfster van misdaadromans. Ze debuteerde als schrijfster in 2013 met Mara.

Carron had van in haar jeugd belangstelling voor criminologie maar belandde uiteindelijk in een opleiding tot vroedvrouw. Voor Artsen zonder Grenzen ging ze werken in Rwanda en toenmalig Zaïre. Ze keerde terug naar België waar ze een tijd in het Instituut voor Tropische Geneeskunde werkte. Haar detectives draaien rond Rani Diaz, een gevoelige maar humeurige politiehoofdinspecteur.

Sofia raakt in paniek als ze ’s nachts, terwijl ze aan het werk is, gebeld wordt door haar doodsbange dochtertje. Ze belt de politie en rijdt razendsnel naar huis. Via bluetooth probeert ze contact te houden met het meisje. Plotseling hoort ze iemand ‘Gotcha!’ roepen, gevolgd door vals gelach. Daarna is het doodstil. Wie riep daar? Wat is er gebeurd met haar dochtertje? En waar is haar man?

'Als je je evenwicht wilt behouden, fixeer dan een punt in de verte. Blijf naar dat punt staren en denk niet. Het punt is het enige wat telt. Het is enige wat bestaat. Het enige wat er is in het ‘nu’…'

Na een korte proloog stap je over naar hoofdstuk 1. Vanaf dat moment kom je terecht in een nachtmerrie. Hoe meer je probeert om hier zo snel mogelijk uit te komen, hoe meer je verstrikt raakt in het verhaal van deze schrijfster.

Vervolgens kom je terecht in een kelder, neemt ze je mee naar een gevaarlijk gebied waar ebola heerst en voordat je het weet belandt je tussen struiken, waar je moeten vechten voor je leven. Samen met de hoofdpersonage Sofia stap je in een wereld die alsmaar beklemmender wordt. Hierdoor is er geen enkele mogelijkheid om het boek neer te leggen.

Heen en weer wordt je geslingerd in deze emotionele thriller, die niet in woorden uit te drukken is. Je worstel met verdriet, woede en ongeloof. Het leven van Sofia bevat alle aspecten.

'De ijskoude stralen prikken op mijn lichaam en het water dat over mijn gezicht loopt, neemt mijn tranen mee, alsof zij een eenzaam vriendje de hand reiken en in hun groep verwelkomen.'

De enige soms luchtige momenten worden neer gezet door inspecteur Rani Diaz en haar team, waar je even op adem kan komen. Aangezien je er zeker van kan zijn dat Rani Diaz de moord op Joris Vandenbrande gaat oplossen. Wat een fijn gevoel geeft. Het plot blijft verrassend en het einde is dan zeker ‘de kers op de taart’.
Sterre Carron wat bezit jij een bovennatuurlijke gave, door een verhaal te schrijven waarbij je als lezer elke scène mee beleeft alsof je er zelf aan mee doet. Geen andere woorden voor dan ‘Chapeau’. Op naar nummer acht van de Rani Diaz serie.

Plot. : 5+
Schrijfstijl. : 5
Originaliteit : 5
Psychologie : 5+
Leesplezier : 5
Spanning. : 5

Ik geef ‘Gotcha’’ Superieure 5 sterren
Danielle