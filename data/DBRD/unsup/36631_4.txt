Er wordt een twaalfjarig meisje vermist en dit roept voor agent Bank Arbaugh veel herinneringen op. Zeven jaar geleden is zijn dochter verdwenen en hij heeft haar nooit meer teruggezien. Door voorvallen die met de laatste vermissing te maken hebben komen de gebeurtenissen van zeven jaar geleden weer volop naar boven. Maar dan blijken er raakvlakken tussen deze twee zaken te liggen en volgen de gebeurtenissen zich op topsnelheid op. De ontknoping van de oude vermissing is zo anders dan dat ik me kon voorstellen en eigenlijk wist ik aan het einde nog niet of beslissingen die mensen genomen hebben, terecht zijn geweest of niet. Spanning en vaart door het gehele boek heen. Ik heb hem ademloos uitgelezen. De karakters worden heel goed neergezet. Echt een heel goed verhaal.