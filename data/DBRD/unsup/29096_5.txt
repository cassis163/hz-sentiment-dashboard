Vanaf je eerste woord werk je natuurlijk al aan je boekpromotie. Via je website of social media zoek je je fans op en deel je stukjes uit je boek of je stelt ze vragen over wat zij willen weten, welke titel of cover zij de beste vinden. Je huidige fans zijn je lezers van straks. Fans zijn erg belangrijk, maar jij bent de auteur en dus de baas.Wat nu als een fan dat niet pikt? Paul Sheldon is bekend van zijn serie ‘Misery’. Op een koude nacht krijgt hij een auto-ongeluk in de bergen. Een verpleegster en zijn grootste fan redt hem. Terwijl Paul herstelt leest Annie zijn laatste manuscript en ontdekt dat haar idool ‘Misery’ gaat sterven. Dan laat ze haar ware aard zien en dwingt ze de auteur om een andere versie te schrijven.