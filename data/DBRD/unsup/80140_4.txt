Na De onderwereld (Preston & Child) is dit voor mij het eerste boek van Lincoln Child. En zijn solodebuut is een ware topper. Voor mij was het verrassend dat ik uit de achterflap wel de verhaallijn kon halen maar een belangrijk onderdeel voor het verhaal er wel zo verstopt in stond dat ik er gewoon geen aandacht aan heb besteed. Dat betekent dus dat het verhaal ontstuimig begint en eigenlijk heel het boek lang duurt.
De personages zijn, afhankelijk van hun rol, goed beschreven en worden ook erg goed in het verhaal neer gezet. Voor mij is wel duidelijk dat Lincoln Child best alleen verder kan gaan want was na het lezen van De onderwereld (P&C) voor mij duidelijk dat een opvolger mij niet zo hoefde, Utopia zal ik zeker aan gaan schaffen.

De auteur beheerst in dit verhaal de techniek om langzaam naar een climax te gaan waarbij de spanning bij iedere pagina volgens de weg der geleidelijkheid wordt opgevoerd. De plot is als een lange sprint, erg vroeg ingezet met een geweldige finish. Voor mij een topper die in de buurt komt van Jeffrey Deaver en dat moet een compliment zijn.