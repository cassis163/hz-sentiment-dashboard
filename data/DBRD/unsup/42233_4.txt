Een roman over een veegwagenchauffeur. Een niet voor de hand liggend onderwerp. Toch is dit een intrigerende roman geworden. De hoofdrolspeler Tobias is iemand met een getroebleerde jeugd. Het boek speelt heel sterk met de tijd. Op de veegwagen maken we Tobias mee in het heden, middels flashbacks de reden waarom een intelligente jongeman, met een natuurtalent voor schilderen op een veegwagen komt. Een ouderpaar wat een vrije opvoeding voor ogen heeft, waar de zelfontplooiing belangrijker is dan de opvoeding van de kinderen. Dit is funest voor beide jongelingen, waarbij zus de uiterste consequentie hieraan verbindt, wat weer een desastreuze uitwerking heeft op Tobias. De hele worsteling van Tobias wordt prachtig, in een mooie, robuuste stijl verteld.