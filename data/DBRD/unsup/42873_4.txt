Duister verhaal van een nieuw schrijversduo. Melissa Skaye ken ik van de spannende VT-reeks, maar Sharpe is een onbekende voor mij. In het boek is niet te merken dat het geschreven is door 2 auteurs. Het is een goed opgebouwd superspannend verhaal, verteld vanuit het gezichtspunt van verschillende personages. De zusjes Mandy en Lisa Peeters zijn op de vlucht geslagen nadat hun ouders zijn vermoord. Ze hebben belastend bewijsmateriaal bij zich waardoor ook zij moeten vrezen voor hun leven en niet meer weten wie ze kunnen vertrouwen. In haar wanhoop gijzelt Mandy Suzanne, de ex van onderzoeksjournalist Tim. Hij herkent Suzanne op de tv-beelden en zoekt daarom zijn ex weer op en samen duiken ze in het belastende bewijsmateriaal dat Mandy bij zich heeft. Een ander personage is India, een jong meisje dat al jaren opgesloten zit, zo lang al dat ze zich niet meer kan herinneren hoe regen ruikt. Ze verstaat de mensen om haar heen niet allemaal, maar wordt gedwongen tot prostitutie. Uiteindelijk is er 1 klant die zich haar lot aantrekt. Maar of het hem lukt om haar te redden? En lukt het Tim en Suzanne om het schandaal te openbaren? Lees het voor jezelf!!
Meedogenloos verhaal, boeiend geschreven en spannend tot aan het einde.