Fraude onderzoeker in de economische wereld, Kat, krijgt na het regelen van een scheiding de vraag om ook het bedrijf van haar cliÃ«nt eens onder de loep te nemen. Naast haar werk is ze, samen met haar vriend journalist Jace, mantelzorger voor haar oom Harry. Het maakt dat de personages tot leven komen want mantelzorger zijn voor iemand met vergeetachtigheid is steeds herkenbaarder voor iedereen.
Cross heeft kans gezien om een spannend verhaal neer te zetten waarin ook wel redelijk wat actiemomenten voorkomen, te beginnen met de moord middenin de bergen. Ze heeft lang kans gezien om me te laten nadenken over wie dit gedaan zou kunnen hebben en dat vond ik pas uit in het laatste hoofdstuk. De economische kant van het verhaal is redelijk complex en ook al weet Cross het door haar personage vlot te laten vertellen, toch maakt het dit niet makkelijker te begrijpen maar ook als je het niet helemaal snapt is het plot wel te volgen.
Dit boek is in de markt gezet als juridische thriller en ook al zit er wat wetgeving in, toch draait het vooral om economische zaken en alles wat daarmee samenhangt.
Een leuk boek voor tussendoor, maar voor mij geen hoogvlieger.