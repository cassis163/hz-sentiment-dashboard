In een appartement in Oslo wordt een dode man gevonden. Bij het openen van de vrieskist in zijn keuken doet de politie een vreselijke ontdekking: het slachtoffer blijkt een tot dan toe onbekende grafschenner te zijn en hij bewaarde er zijn trofeeÃ«n.
Enkele dagen later vraagt een Duitse collega Joona Linna om hulp bij het onderzoek naar een campingmoord bij Rostock. Joona ziet een patroon opdoemen dat weliswaar krankzinnig is, maar dat hij onmogelijk kan negeren. Sommigen zouden van een wonder spreken als iemand terugkeert uit de dood - anderen van een nachtmerrie.

Ik was een beetje bang dat ik de personages kwijt was maar al vrij snel kon ik ze me weer goed herinneren.
Met een behoorlijke vaart meegezogen in het spannende verhaal. Omdat het boek eindigde met een cliffhanger weet je als lezer al dat er nog veel meer moet gaan komen.
Omdat ik niets wil zeggen over de inhoud is het best lastig om eigenlijk te zeggen wat ik wil. Ik sla hem met een dubbel gevoel dicht. De ene kant zegt ja geweldig en de andere heeft toch wat twijfels omdat de jacht op de dader al zolang voortduurt. Het is knap gedaan dat je toch nieuwsgierig blijft omdat de personages goed zijn en tot leven komen. Dus ja, de volgende ga ik wel weer lezen!