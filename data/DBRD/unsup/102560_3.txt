Ten noorden van het paradijs is het derde boek in het Ludwig Licht kwartet van auteur Thomas Engstrom. Ludwig is na zijn activiteiten in deel 2, Ten zuiden van de hel, in Amerika blijven hangen en heeft een huis gehuurd in de wijk Little Havana in Miami. Plotseling wordt zijn rust opgeschrikt door een aanslag op twee Cubaanse ballingen. JT weet hem weer te vinden en vraagt hem eens op onderzoek uit te gaan.

Het begin van het boek is licht verwarrend en lastig te volgen. Wie hoort bij wie en wat zijn de bedoelingen. Thomas Engstrom brengt het verhaal langzaam om gang en net als Ludwig Licht zaait dit ook verwarring bij de lezer. Zo halverwege het boek wordt dit beter en pakt het verhaal meer. De complotten en verdachtmakingen vliegen je om de oren.

Een aantal oude bekenden uit de twee eerdere delen spelen wederom een rol in dit boek. Dit keer heeft drone-pilote Marcella een grotere rol naast Ludwig. De grootste rol in Ten noorden van het paradijs hebben de verschillende inlichtingendiensten en hun medewerkers. Aandacht erbij voor de drie-letter afkortingen en hun rol in Ludwig`s onderzoek. Net als je denkt het te snappen, zet Thomas Engstrom je weer op het verkeerde been. Niets is was het lijkt en af en toe is er een geheime agenda.

Ten noorden van het paradijs is beter als deel een, Ten westen van de vrijheid, maar niet zo goed als deel twee, Ten zuiden van de hel. Net als in deel twee is het tempo vlotter en is het minder een reisgids, maar het verhaal in Ten noorden van de hel komt iets te langzaam op gang en is bij vlagen te warrig. Misschien komt het door dat ik het boek als luisterboek heb geluisterd en niet even kon terugbladeren.