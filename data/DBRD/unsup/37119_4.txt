Ze is jong en ambitieus en is betrokken bij de campagne voor de eerste vrouwelijke presidentskandidaat van Amerika. Haar kennis betreft onderwijs en zelf heeft ze een Rhodes beurs gewonnen voor een jaar studie in Oxford. Dit is Eleanor/Ella en ze weet wat ze wil.

Een jaar studie van Engelse literatuur, wonen op de campus van Oxford, het is een droom die ze heeft sinds ze 13 is, en die komt nu uit. Nog maar net, want de campagne voor de nieuwe verkiezingen in Amerika draait op volle toeren. Campagne leider Gavin belt haar dan ook op de meest onmogelijke tijden, maar het lukt.

Het leven in Oxford is geweldig, hoewel Ella erg moet wennen, maar ze maakt al snel vrienden die haar op weg helpen. En dan is daar ook nog die geweldige Jamie Davenport. Ze voelt zich enorm aangetrokken tot hem, maar ze weet dat ze hier maar een jaar is. Samen besluiten ze ‘vrienden met extra’s’, te zijn, geen binding, geen afspraken enkel eerlijk zijn en geniet zolang het duurt. Dat klinkt goed, maar dan blijken ze beiden niet helemaal eerlijk te zijn en dat veranderd alles.
Tegen de bijzondere achtergrond van Oxford speelt een niet alle daags liefdes verhaal. Wat start als een romance, wordt een verhaal met diepgang. Ineens moeten er keuzes worden gemaakt die verregaande gevolgen hebben. Julia Whelan heeft een goed lopend verhaal neergezet met een zwaar thema, zonder dat het een zwaar en donker verhaal ontstaat. De personages zijn goed neergezet en het is alsof je als lezer bij ze in de ruimte bent. De dialogen zijn logisch en reëel en voelen nergens ongemakkelijk. En uit het hele verhaal spreekt zoveel liefde, dat je het als lezer ook voelt.

Het verhaal is oorspronkelijk een filmscript en dat bewerkt tot een verhaal dat Julia Whelan eigen heeft gemaakt. Dat is ook te merken tijdens het lezen, je ziet het voor je, het kan zo de bioscoop in. Dat neemt niet weg dat het ook als boek een sterk verhaal heeft, met een luchtig begin en halverwege de diepgang van mensen die het moeilijk hebben, maar die daar sterker door worden.

Een verhaal vol liefde, doorspekt met poëzie, waarvan een stukje elk hoofdstuk inluidt, geeft een kijkje in de wereld van Oxford en een klein stukje van het campagnevoeren in Amerika en is daarmee vrij uniek. Een mooie roman voor wie die een roman vol liefde zoekt, maar ook met een beetje meer.