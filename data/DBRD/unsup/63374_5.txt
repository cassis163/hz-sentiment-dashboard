De Vlaamse Rani begon met schrijven op haar veertiende. Een aantal jaren later kwam haar eerste boek “Your one and only” uit. Nu heeft Rani haar tweede boek geschreven “Zie mij graag” dat verschenen is bij uitgeverij Ambilicious.

“Zie mij graag” is een boek dat bestaat uit tien kort verhalen. Het thema van elk verhaal is liefde die vanuit verschillende standpunten beschreven wordt. Titels zoals “Countdown” en “Moment nul” laten de lezer zich afvragen wat er in dit verhaal gaat gebeuren.

“Ik word geterroriseerd. En ik overdrijf niet. Ik hoor je al denken: Jij, een beer van een vent wordt geterroriseerd? Ja, en dan ook nog door mijn vrouw.”

De verschillende verhalen nemen je helemaal mee in hun wereld. De geloofwaardige verhalen zijn eenvoudig te lezen en laten zich ook nog eens heel vlot lezen. Dit boek krijgt van mij een vijf sterren beoordeling.

De korte verhalen hebben soms een onverwacht einde. Daar moet je dan als lezer even van bekomen. Aan het begin van elk verhaal staat een mooie foto. Eigenlijk heeft elk verhaal zijn eigen boek cover. De essentie van elk verhaal wordt gevat in slechts twee à drie bladzijden. Heel knap gedaan.

Dit boek is perfect om in één ruk uit te lezen tijdens een avondje op de bank.

Een tof boek voor een rustige winteravond vol emoties. Nu in kleurenfoto’s te bestellen op https://www.ambilicious.nl/winkel/index.php?route=product/product&product_id=100 en via de schrijfster zelfs voor € 14,95. In de (online) boekhandel is het boek te bestellen met zwart-wit foto’s.