Na de theeroos het tweede boek uit de serie van Jennifer Donnelly. Deze keer in 1900 in London. India is dokter en hoort bij de upper class, maar wil zich eigenlijk meer inzetten voor de arme mensen vooral in de wijk Whitechapel. Haar partner en familie is hier op tegen aangezien ze bij haar eigen klasse moet blijven en als vrouw moet trouwen en kinderen krijgen. Werken is niet graag gezien. Tijdens haar werk ontmoet ze gangsterbaas Sid. Ze ontkennen het in het begin beide, maar ze zijn als een blok voor elkaar gevallen. Ze leven echter in twee verschillende werelden en Sid is constant op de vlucht voor de politie. Kan dat wat worden?

Daarnaast volg je ook de zus en broer van Sid die proberen hem op het rechtpad te krijgen. Hun prive levens worden ook uitgebreid besproken.

Kortom een roman met meerdere hoofdpersonen die allen met elkaar te maken hebben en waar je een aantal personen nog kent uit het eerste boek. Echter, het boek is ook los te lezen.