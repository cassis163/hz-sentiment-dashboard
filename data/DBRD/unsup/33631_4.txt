Een aanslag die opgeëist wordt door IS, maar die uiteindelijk in verband staat met Pavlov. Hoe en waarom deze aanslagen worden gepleegd wordt uitgezocht door het duo Colomba en Dante. Zij is nog niet bekomen van een eerdere aanslag waarbij ze bijna het leven liet (te lezen in “Dood de vader”) en hij getraumatiseerd door een jarenlange opsluiting en marteling. Ze vormen een mooi en bijzonder duo voor wie ik als lezer enorm veel sympathie heb gekregen. De overige figuren in het verhaal spreken wat minder tot de verbeelding; over hun karakters en motieven wordt niet veel verteld. Het boek draait natuurlijk om het oplossen van de moorden en aanslagen. Het is heel spannend en telkens weer zijn er onverwachte gebeurtenissen. Dit boek mag zich, wat mij betreft, met recht een thriller noemen.