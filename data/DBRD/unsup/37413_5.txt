Nu eens geen Harry Bosch, maar Renée Ballard die als rechercheur een hoofdrol vervuld in De nachtdienst van Michael Connelly. Renée verricht haar werk uitsluitend tijdens de nachtdienst bij de politie van Los Angeles. Dat is ontstaan omdat zij in onmin leefde met haar voormalige chef bij de afdeling moordzaken Robert Olivas. Het was Olivas die zich op enig moment handtastelijk vergreep aan Ballard. Vanaf het moment dat Renée dit aanhangig maakte raakte zij uit de gratie bij de afdeling moordzaken en werd zij gedegradeerd. Het valt te betwijfelen of het ooit nog goed komt tussen Olivas en Ballard. De tijd moet dat uitwijzen.
Ondanks dat, verricht Ballard haar dienst tot volle tevredenheid. Overdag maakt Renée gretig gebruik om aan het strand te gaan suppen. Daartoe plaatst zij een tentje op het zand waarin zij, na het suppen even gaat slapen. De zaken die zij in de nacht tegenkwam, laten haar overdag ook niet los.

Renée onderzoekt als rechercheur meerdere zaken tegelijk. Daardoor kent het boek meerdere verhaallijnen. Een geoefend lezer heeft in dit geval daar geen moeite mee. Elke lijn heeft zijn eigen spanning. Knap zoals Michael Connelly dat voor elkaar krijgt.