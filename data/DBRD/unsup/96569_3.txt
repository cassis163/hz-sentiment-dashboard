In De moordkusntenaar hernieuwen we onze kennismaking met rechercheur Jack Pendragon, die een reeks gruwelijke moorden op zijn boterham krijgt, die allen lijken ge√Ønspireerd door wereldberoemde surrealistische schilderijen.

Michael White pakt de lezer meteen bij het nekvel door uit te pakken met een sterk en fascinerend begin waarin alles moet wijken voor het schokeffect. Gelukkig vergeet de auteur niet verder in het verhaal onder meer zijn personages van een degelijke achtergrond te voorzien.

De moordkunstenaar is van hoog niveau tot op het moment dat hij met een tweede verhaallijn aanvangt die zich afspeelt in 1888, en waaruit een link moet blijken tussen de moorden van Jack the Ripper en de kunstmoorden die Pendragon onderzoekt. Een link die zo ver gezocht is dat de magie van het verhaal uiteenspat als een zeepbel. Michael White had er veel beter aan gedaan voor de moordkunstenaar enkel de hedendaagse verhaallijn te gebruiken.

De twee verhaallijnen staan als ying en yang tegenover elkaar, maar in plaats complementair te zijn, neutraliseren ze elkaar, waar door geloofwaardigheid, echtheid spanning en mijn gevoel over het boek elkaar halverwege ontmoeten en het potentieel niet volledig tot ontplooiing komt. Zo is er wel erg veel politie aanwezig in de Londense wijk Whitechapel en het oplossen van deze aartsmoeilijke puzzel neemt slechts acht dagen in beslag...

Toch is De moordkunstenaar zeker geen slecht boek. Maar het had veel beter gekund.