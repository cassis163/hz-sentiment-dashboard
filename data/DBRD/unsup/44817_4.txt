Heé wat is dat? Er zit een gat in de weg. Charlie is helemaal blij dat hij een gat gevonden heeft. Helemaal voor hem alleen! Charlie pakt het gat voorzichtig op en steekt hem in zijn broekzak. Maar al snel komt hij erachter dat een gat in zijn broekzak eigenlijk helemaal niet handig is.. Wat moet Charlie nu met dit gat? Is er misschien iemand die wel blij is met een gat?

Wat een origineel onderwerp voor een prentenboek. Een gat dat je mee kunt nemen en overal neer kunt leggen. Als ergens een gat in zit, valt alles eruit. In de meeste situaties is dit natuurlijk helemaal niet handig, maar grappig is het absoluut wel. “Er zit een gat in de weg” is ideaal om voor te lezen aan jonge kinderen. Natuurlijk heb je wel een beetje fantasie nodig bij dit verhaal, maar kinderen zullen er absoluut hard om moeten lachen. Een gat in je tas, of midden in de dierenwinkel vol met slagen en spinnen is ook gewoon ontzettend grappig. Kinderen gaan automatisch meedenken met dit verhaal. Waardoor je hele leuke reacties krijgt.

De schrijfstijl van Kelly Canby is heel vlot en duidelijk. Kinderen kunnen zich goed inleven in dit avontuur dat ze beleven samen met Charlie. De tekst is voor kinderen goed te begrijpen. Er zitten leuke woordgrapjes in en natuurlijk kun je er samen met de kinderen lekker op los fantaseren. Het is geen enorm zwaar verhaal, maar gewoon een tof verhaaltje om samen te lezen. Juist dat is soms ook weleens gewoon fijn. De vormgeving van de tekst is ook erg leuk gedaan, soms zijn er bijvoorbeeld woorden/zinnen dik gedrukt, dit geeft altijd weer net even iets extra’s.

De illustraties zijn heel los, simpel en soms zelfs een beetje slordig/rommelig getekend. Ik heb zelf nog niet echt een prentenboek gezien met deze stijl. Wat ik dan altijd wel weer een pluspunt vind. Het is anders en juist daarom erg origineel en uniek. Op de ene pagina is het heel kleurrijk, op de ander is het juist weer sober. Daardoor is alles mooie in balans. “Er zit een gat in de weg” absoluut een aanrader om eens voor te lezen.