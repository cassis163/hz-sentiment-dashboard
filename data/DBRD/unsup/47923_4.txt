Jessica Haider ervaart nog de nasleep van haar eerste klus die ze van, het geheime elitecorps, Saliga kreeg. Ondanks dat gaat ze weer aan het werk als rechercheur bij de politie.

Markus Deerberg wordt dood gevonden in een fitnesscentrum en hij staat voor het raam tentoongesteld. Jessica heeft het idee dat de moordenaar een boodschap aan haar probeert over te brengen.

Maar Markus blijft niet het enige slachtoffer. Ook haar collega David Berghuis raakt vermist. Op eigen houtje gaat Jessica op onderzoek uit en ze komt uit bij Bruno Rodenberg.

Daarnaast krijgt ze een nieuwe opdracht van Saliga. Wie kan ze nog vertrouwen in haar duistere wereld?

Dit derde deel gaat direct verder waar deel twee is geÃ«indigd. Gelukkig kan ik de boeken achter elkaar lezen, omdat het nu nog vers in mijn geheugen zit. De boeken zou ik niet los lezen, omdat het een duidelijke verhaallijn is die door de boeken heenloopt.

Wederom is dit een fantastisch derde deel. Vlot en onwijs spannend geschreven. Jessica komt weer flink in de problemen, maar ze is een heel sterk personage die precies weet hoe ze bepaalde situaties moet aanpakken en naar haar hand kan zetten.

Het plot is verrassend en met de nodige wendingen, dit tot op de laatste bladzijde.

De titel Zielloos is weer een schot in de roos, maar ik zal in deze recensie daarover niets verklappen.