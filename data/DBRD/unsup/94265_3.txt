Even een waarschuwing vooraf voor degene die deel 1 nog niet gelezen hebben doe dat eerst, aan de ene kant krijg je dan een beter beeld van de hoofdfiguren. En er wordt in deel 2 teveel over deel 1 verklapt.

Dit keer begint het boek met een verdwijning van een 7 jarige jongen die met zijn oppas in de kinderboerderij is.
De oppas Sophie belt haar vriendin Kyra, die gelijk komt helpen met zoeken.
De rechercheurs die op de zaak worden gezet zijn Maud Mertens en Niels Bingsten.

Dan verdwijnt er een paar uur later vanuit Artis een jongen van 11 jaar die Tommy heet. En dit is het begin van een hele reeks verdwijningen. Elke dag is het een paar keer raak.

Omdat Kyra niet echt kan helpen maar toch wat wil doen gaat ze verder met de verdwijning van haar zus Sarina. (zie deel 1)

Ik vond de cursief gedrukte stukjes uit Londen een verrassende wending nemen dat was een erg goed vervolg op deel 1. Tot nu toe vervelen me de personen die meespelen nog niet en ben ik oprecht nieuwsgierig naar deel 3.

Chantal van Luijtelaar