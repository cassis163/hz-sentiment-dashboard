Nederlandse versie

Arrowood leeft in dezelfde tijd als Sherlock Holmes. Maar hij kan Holmes niet uitstaan. Hij heeft geen goed woord voor hem over. Arrowood heeft zijn eigen Watson: Norman Barnett. Het verhaal lees je grotendeels door de ogen van Barnett. Er is alleen een groot verschil. Deze detectives hebben geen cent te makken. Ze pakken elke zaak aan, die ze kunnen krijgen. Holmes kaapt er veel voor hun neus weg. Zij helpen de gewone mensen, die weinig geld hebben.

Ineens staat mevrouw Cousture voor zijn neus, haar broer is verdwenen. Hij komt erachter dat de vermiste persoon voor Cream heeft gewerkt. Dat staat hem helemaal niet aan, omdat hij een verleden met deze crimineel heeft. Toch neemt hij de zaak aan, in de hoop Cream van zijn troon te stoten. Tijdens het onderzoek vallen er slachtoffers en het komt allemaal erg dichtbij. Wil hij deze zaak wel doorzetten? Het voelt aan als een race tegen de klok.

Arrowood is een knorrige man op leeftijd, hij is erg op zijn centjes gesteld en heeft veel doorzettingsvermogen. Hij komt zijn beloftes altijd na. Vaak onder het toeziend oog van Barnett.

Het is een spannend verhaal. Af en toe ergerde ik me een beetje aan deze speurneus, hij kan namelijk behoorlijk zeuren. Maar zijn hart zit op de juiste plaats!

Dit is helemaal in de Holmes sfeer, alleen zonder de rijke mensen en ze krijgen met moeite hulp van de politie. Dit zijn detectives voor de minder bedeelden. Ze nemen zaken aan, die Holmes te min zijn.

Ik geef het boek 4**** EN hoop op méér van Arrowood in de toekomst!