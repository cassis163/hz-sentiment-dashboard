Waar gaan mensen naar toe als ze dood zijn? Die vraag zullen veel kinderen stellen als ze een dierbare verliezen. Overal en ergens probeert antwoord te geven.

De mama van Yolanda is plotseling overleden. ‘Als je me zoekt, dan zul je me vinden,’ had ze nog gezegd. Maar Yolanda weet niet waar ze moet zoeken, dus vraagt ze het aan iedereen die mama heeft gekend.

‘Papa, waar denk jij dat mama nu is?’
‘Nou…’ zegt papa.
Even is het stil.
Dan pakt hij haar foto en zet die op tafel.
‘Hier is mama nu voor mij. Tussen ons in. Op tafel. Maar ze is ook in het schilderij dat ze gemaakt heeft. Of in deze koffiemok die ze gelijmd heeft. En in de stoel waarin ze altijd zat of in haar jas die nog aan de kapstok hangt.’

Mama is in dingen en in dingen is mama.

Lees verder op mijn site