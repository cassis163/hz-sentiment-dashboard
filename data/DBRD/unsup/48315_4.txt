23 jaar uit het leven van Thomas McNulty, soldaat en toneelspeelster. Een leven vol gruwel. Honger, ijzige kou, gloeiende hitte, wraaklustige indianen en niets en niemand ontziende soldaten komen langs in een marathon van ontbering en overleven. Wonderlijk genoeg afgewisseld met episodes vol vrede en (homosexuele) liefde want Thomas loopt in zijn vrije tijd graag in jurken rond en geeft buiten diensttijd zijn vrouwelijke gevoelens ruim baan.
En dan is er nog een indiaans meisje, geadopteerd door Thomas en zijn vriend John Cole.

Sebastian Barry schrijft het erg mooi op, kan prachtig beschrijven en mijmeren en metafoort er lustig op los. Het is ook nog eens een spannend verhaal maar vooral een erg origineel verhaal over de harde geweldadige bloederige tijden in het laatste kwart van de negentiende eeuw.

Bijzonder boek, bijzonder verhaal. Wonderlijk ook.