Naia Thulin werkt bij moordzaken maar wil eigenlijk naar een andere dienst, naar cybercriminaliteit. Mark Hess werkt eigenlijk bij Europol, maar is op een zijspoor gezet en tijdelijk aan Denemarken uitgeleend. Samen moeten ze een bizarrre moord oplossen op een jonge vrouw. Haar ene hand is afgezaagd en er wordt een kastanjepoppetje gevonden. Kort daarna wordt een tweede vrouw vermoord, deze mist beide handen en weer een kastanjemannetje. Wie doet zoiets gruwelijks?
Tegelijkertijd gaat de minister van sociale zaken na een jaar teug aan het werk. Ze heeft een moeilijk jaar achter de rug, haar dochter is vermist, er is een man voor opgepakt die bekend heeft, maar haar dochter is nooit gevonden, levend of dood.

De auteur is geen onbekende, hij heeft meegewerkt tv series zoals the Killing en het scenario van de sneeuwman van Jo Nesbo. Dat kan je eigenlijk ook aan de opbouw van het boek merken. Veel korte hoofdstukken, snelle actie, visueel, spannend.
Alleen zo jammer van de titel, waarom daarvan Oktober maken terwijl kastanjemannetje zoveel beter was geweest. Ook de cover had beter gekund, in het Engels en Duits is hij zoveel mooier. Echt jammer. Ik weet dat de inhoud belangrijker is dan de verpakking, maar toch, het oog wil ook wat.