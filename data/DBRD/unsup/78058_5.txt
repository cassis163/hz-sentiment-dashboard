De 89-jarige, blanke mevrouw Isabelle vertelt een deel van haar levensverhaal aan Dorrie, haar kapster, die ze gevraagd heeft haar naar een begrafenis te brengen, enkele dagen autorijden ver. Tijdens de roadtrip vertelt ze alles over haar liefde voor een donkere man eind jaren dertig en de afschuwelijke gevolgen daarvan. Dorrie op haar beurt vertelt over de problemen met haar kinderen en de liefdes in haar leven, die tot nu toe zo tegenvielen.
Altijd leuk, een debuut, zeker als ze zo goed zijn als deze. Fijn geschreven, heel boeiend, mooi tijdsbeeld en bij tijd en wijle hartverscheurend. Wat heb ik genoten!