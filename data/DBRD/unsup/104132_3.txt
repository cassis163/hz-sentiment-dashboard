Het tweede deel in de serie Mythos over de griekse mythen. Na deel 1 (Mythos) te hebben verslonden kon ik niet wachten om aan deel 2 (Helden) te beginnen. Wat ik zo leuk vind aan de Griekse mythen is dat er heel veel dingen uit onze cultuur vandaan komen. Zelfs meer dan ik in eerste instantie dacht!

Zo komen we er bijvoorbeeld achter waar de naam Atlas vandaan komt, of de naam Iris (van het oog), of het hoe en het waarom de eerste Olympische spelen begonnen. Het staat vol met dit soort leuke ontdekkingen die het heel interessant maken.

Maar niet alles is goed aan dit boek. Het zit namelijk vol met verschillende namen van mensen en helden en goden dat je er duizelig van word. Dit geeft Fry ook eerlijk aan in het boek. Maar ik vond het zo verwarrend worden dat je niet meer vlot kon doorlezen. In deel 1 had ik hier niet zo last van. Jammer dus.. Wat ook een minpuntje is, is dat het te makkelijk gaat voor de helden. Herakles bijvoorbeeld, met zijn werken ondervind hij geen uitdagingen. Hij is namelijk zo sterk dat geen enkele opdracht die hij krijgt te moeilijk is. Hij gaat er simpelweg heen en knapt het zonder te zweten op. Ik snap dat je een Mythe niet kunt veranderen, maar een beetje meer spanning had wel gemogen. Niet alleen Herakles heeft hier last van, alle helden hebben hier last van.

Verder is het wel een aardig boek maar ik had meer verwacht na deel 1. Misschien kan deel 3, die bijna zeker wel gaat komen, het goed maken. Na de Theogony van Hesiod te hebben behandeld in deel 1, en de Griekse helden in deel 2, is het misschien nu de beurt aan de Illiad en Odyssee van Homer in deel 3.