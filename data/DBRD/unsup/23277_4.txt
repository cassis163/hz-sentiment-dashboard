Ingar Johnsrud doet veel goed in Zij die gaan. Hij heeft een prachtig plot neergezet met dito personages, die nog meer worden uitgediept ten opzichte van het eerste deel. Zij die gaan is overigens ook goed los te lezen van Zij die volgen. Wel worden er wat lijntjes gelegd met het voorgaande deel, wat het lezen van dat boek wel tot een pr√© maakt. Het boek vinkt wederom veel af in de to do lijst voor Scandinavische thrillers. Getormenteerde personages, een interessant en spannend plot waarin wordt teruggegrepen op de geschiedenis en prachtige beschrijvingen van de omgeving en natuur. Johnsrud heeft geleerd van Zij die volgen en maakt indruk met Zij die gaan. Hij zet hiermee de stijgende lijn van de trilogie voort!