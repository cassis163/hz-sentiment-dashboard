Een enorm mooie vormgegeven boek valt op de deurmat, zo eentje welke gelijk je aandacht trekt, al was het alleen maar om de prachtige illustraties op de voorkant maar ook het gehele boek door.

Wanneer ik het boekje oppak ga ik op reis op reis door China, door de beeldende schrijfstijl van Nienke Pool kost het totaal geen moeite om echt op reis te gaan. Al gauw ben je in het oude China, en reis je mee met Mayka–Ling die het verhaal verteld van haar en haar vierentwintig broers en zussen. Enorm interessant en intrigerend wat mede door de heerlijke schrijfstijl van Nienke Pool een feestje wordt om te lezen.

Je vliegt als ware door het boek heen, en neemt de Mythe in je op alsof je een spons bent. De wereld tussen goed en kwaad, Yin en Yang, het maken van de perfecte wereld waarbij offers moeten worden gebracht. Het is genieten, en het is jammer dat het een dun boekje is, want er hangt een interessante sfeer in het verre China, waar over je meer wilt weten, hopelijk komen er van Mayka-Ling meer verhalen, zo wordt leren gewoon leuk. Yin en Yang is een boekje voor de jeugd, waarschijnlijk is de leeftijdsgrens 11 +, wil de jeugd het goed begrijpen, het zou zeker niet misstaan op de scholen als aanvulling op hun lesstof.

“…. Gaf Long een klein scheppingsei met daarin Yin en Yang. Roer het ei goed en zorg dat ze er beiden van eten zodat hun levens in elkaar versmelten.”

Nienke Pool weet me weer te verrassen en vermaken. Ik heb genoten van mijn reis door het oude China, en ik hoop om meer van deze beeldende lessen uit de oudheid. Vanwege de originele combinatie van leesgenot en onderwijs, de beeldende schrijfstijl en de prachtige vormgeving, verdient Yin en Yang met stip de hoogste beoordeling van 5 *****