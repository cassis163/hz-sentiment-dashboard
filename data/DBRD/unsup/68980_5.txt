"Mama, waarom? Waarom kennen wij onze broer niet Waarom vertel je het nu pas? Waarom tegen mij?" ~ p35.

Met de laatste 5 regels heeft Inge van der Krabben me tot tranen weten te roeren. Wat een prachtig verhaal!

"Geluk zat in momenten. Een moment dat het leven klopt, in evenwicht is, voor even." ~ p103.

In je dromen ga jij is de tweede roman van Inge van der Krabben en verteld het verhaal van drie vrouwen in Marokko en Nederland. Safia, de moeder en oma die op haar sterfbed haar grootste geheim met haar dochter deelt. Mariam, die opgezadeld met het geheim van haar moeder naar Marokko vertrekt om haar broer te vinden. En Aya, de dochter van Marian,  die op het punt staat te trouwen, en zelf ook de nodige geheimen heeft.
Een bijzonder verhaal dat me echt heeft geraakt, en op een mooie manier kennis laat maken met de hedendaagse marokaanse cultuur in Nederland, maar ook terug grijpt naar het Marokko van vroeger. De 3 verhaallijnen dansen prachtig om elkaar en langs elkaar, en geeft je als lezen een kijk in de wereld van 3 generaties vrouwen, die elk met hun eigen struggels. Inge van der Krabben weet op een kunstige manier emoties te vangen in haar letters. Heel even ben je als lezer, net als buurvrouw Emmy, welkom in de familie van Safia, Marian en Aya. En het voelt als een eer dat je hun verhaal mag lezen.

"Nooit had ze iets gedaan om haar moeder te beschamen en ze zou alles in het werk stellen om haar wens te eerbiedigen. Waarom was het zo moeilijk om degenen die je het meest lief hebt goed te beschermen?" ~ 231.

Hoewel ik echt heb genoten van haar debuut, steekt deze met kop en schouders boven het vorige boek uit. Wat een prachtige groei om te mogen lezen. Ik ben echt enorm trots op Inge, en denk dat zij zich met dit verhaal echt op de kaart zet als Nederlandse auteur. Dikke welverdiende 5 sterren!