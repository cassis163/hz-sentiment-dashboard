Van 2013 tot 2017 was Anne Vegter Dichter des Vaderlands en ik vond het heerlijk om haar kijk op de actualiteit te lezen. Eigenzinnig en een beetje vreemd. Zo heel anders dan de poÃ«zie die ik gewend was. Soms was ik het spoor in haar gedichten volledig bijster. Had ik werkelijk geen idee wat ze wilde zeggen. Maar nog vaker wist ze me te raken. Haar prachtige gedicht over de MH17 raakte me als een mokerslag vol in het gezicht en ik kan me herinneren dat ik moest huilen om wat ze geschreven had. Omdat het zo waar was. Net zoals de gedichten over de aanslagen op Charlie Hebdo en Parijs. Ze zette me aan het denken met haar beschrijving over een apocalyptisch Nederland waaruit inwoners proberen weg te vluchten, gelijk aan hen die uit de oorlogsgebieden naar ons land kwamen, in de hoop hier veiligheid te vinden.

Ik wil haar danken voor alle gedichten die ze schreef, maar vooral voor haar 'Het geheim van de boekhandelaar', waarmee ze de Nederlandse boekhandelaar een hart onder de riem stak. 'Je verkoopt boeken, maar eigenlijk geef je liefde door'... Dat is precies de reden dat ik boekverkoopster ben. De liefde, altijd.