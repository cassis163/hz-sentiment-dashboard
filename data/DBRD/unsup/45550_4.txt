Via "De vergelding" bij dit boek van dezelfde auteur gekomen. Totaal geen spijt van gehad. "Mijn kleine waanzin" is niet te vergelijken met "De vergelding". De autobiografische roman is meer kabbelend geschreven. Op een rustigere manier door het verleden van Jan Brokken en tegelijkertijd door de geschiedenis van Nederland met al zijn veranderingen. Het verhaal hupt wat tijd betreft wat heen en weer, maar door de manier van schrijven, kun je je gewoon mee laten voeren en blijft het één geheel. De omschrijvingen van sfeer in het gezin en dorp zijn vrij gedetailleerd. Als rode draad het oorlogsverleden van het gezin en hoe dit de gezinsleden afzonderlijk en de verhouding met elkaar beïnvloedde.