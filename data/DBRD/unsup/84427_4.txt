Een sterke thriller verpakt in de geschiedenis van Berlijn voor en
na de Tweede Wereldoorlog. Meeslepende schrijfstijl, intelligent,
vaak schokkend, wreedheid doordrenkt met een cynisch gevoel voor
humor. Een positief mensbeeld levert het niet op. Alle opgevoerde
personages leveren een harde strijd om te overleven in barre
tijden. Amerikanen, Russen, Engelsen, Fransen en Duitsers proberen
opnieuw een leven op te bouwen tussen de puinhopen van een in
sectoren verdeelde en verwoeste stad. Aan de hand van priv√©
detective Bernie Gunther dwaal je mee door de straten van Berlijn.
Het voelt alsof je middenin een film zit.