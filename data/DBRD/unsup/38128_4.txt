Erfenis
Auteurs: Apotheker & van Dissel
Uitgever: Luitingh-Sijthoff
Nederlandstalig
320 pagina's
9789024578344
april 2018
=== We komen op het kruispunt. De menigte dringt door elkaar, één en al stuurse koppen. Tatoeages, stoppels, wratten, rimpels. Ik voel zijn hand in de mijne: hij trekt steeds harder, want hij ziet de ruimte die er voor mij is niet.En dan gebeurt het: ik ontspan mijn vingers en voel zijn zachte, vochtige hand uit de mijne glijden.===
Chris Meyer werkte vroeger met Max in een gadgetstore.
Inmiddels werkt ze zelfstandig als privédetective en ze krijgt haar opdrachten via het bedrijf van Max: Ispy.
Geen enkele computer heeft geheimen voor haar en ze zal zelf nooit sporen achterlaten op het internet.
Als er iets fout gaat, staat Max samen met zijn partner Zehra voor Chris klaar.
Soms wordt het te veel voor Chris en stort ze regelmatig haar hart uit bij haar boezemvriendin Angela.
Ook bij haar vader die rechercheur is kan Chris terecht. Alleen weet haar vader als geen ander hoe gevaarlijk het werk van Chris kan zijn.

Mirko Noorman, internetmiljonair, vraagt aan Chris of ze hem kan helpen bij het opsporen van zijn zoon Mathias.
Mathias is 4 jaar geleden verdwenen in de dierentuin terwijl hij daar met zijn klas op bezoek was. Zijn eis is dat de moeder van Mathias niet wordt ingelicht.
Chris gaat op onderzoek uit en begint op de plek waar Mathias voor het laatst is gezien.
Ze merkt dat er valse informatie verspreid is door misdaadverslaggever Dijkgraaf.
Dan krijgt ze het gevoel dat iemand niet wil dat Mathias gevonden wordt.
Als ze in contact komt met Danny, die op het moment van het verdwijnen van Mathias bij hem in de buurt was, weet ze dat er om de waarheid heen wordt gedraaid.
Danny pleegt zelfmoord, dat wordt verteld maar Chris weet beter.
Hij is vermoord omdat hij weet wat er die dag is gebeurd.
Als Chris belaagd wordt door een zware crimineel besluit Chris niet op te geven. Ze is er van overtuigd dat Mathias leeft.

Dit is weer zo'n boek dat je op het puntje van je stoel zit, nagelbijtend van de spanning en hopend dat alles goed gaat.
Chris weet zich goed staande te houden in de wereld van beruchte criminelen. Onverschrokken gaat ze op haar doel af.
Ik wil meer weten over Chris en ik hoop dat er een deel 2 komt van de avonturen van Chris Meyer.
Voor mij is dit boek 4* waard.
Met dank aan LS. Sterrenthriller leesclub.

Rotterdam, 6 mei 2018
Annemarie