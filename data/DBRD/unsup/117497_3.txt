Een paar maanden geleden las ik het eerste gedeelte in een nieuwe erotische serie van Boekerij. Wat deze serie zo leuk maakte voor mij was de royal touch. In mei verscheen het tweede deel en ook deze mocht ik samen met Sanne lezen voor een buddy. Benieuwd wat ik van het vervolg vind? Lees snel verder!

Waar ik bij het eerste deel de erotische scènes echt goed vond, vind ik deze in Royal desire een beetje over de top. Ik zeg niet snel dat het te steamy is, maar bij het vervolg verhaal van Alexander en Clara is allemaal te veel. Passie en een fijne klik tussen personage kan ik alleen maar toejuichen, maar als een sterke vrouw opeens in een week doosje verandert als ze twee uur geen seks heeft, haak ik af. De scènes waren in mijn ogen allemaal ook net iets poëtisch geschreven. Het hoeft niet plat, maar ik ben ook geen gedicht aan het lezen.

Nog steeds blijft de koninklijke twist aan het verhaal erg tof. Het gaf ook iets extra’s aan alle verhalen en foto’s rondom de royal wedding van Harry en Meghan die rondom de verschijning van dit boek plaatsvond. Echter vroeg ik me tijdens het lezen wel regelmatig af in hoeverre het verhaal echt geloofwaardig was. Ook in het licht van de hele echte royal wedding, klopte er een aantal dingen gewoon niet in het boek. Hoeft natuurlijk ook niet, het is tenslotte fictie, maar het zou fijn zijn als het in het derde deel allemaal net iets realistischer neergezet zou worden.

Hoewel ik tijdens het lezen niet de hele tijd de behoefte had om verder te lezen (en ondanks de puntjes hierboven), heb ik wel genoten van het verhaal. Ik ben ook erg nieuwsgierig geworden naar het vervolg dat deze winter gaat verschijnen, haha! Het is een fijne read waar je niet al te hoge verwachtingen moet hebben en waar je niet heel veel bij na hoeft te denken. Royal desire heeft me in ieder geval voldoende nieuwsgierig gemaakt naar Royal love!