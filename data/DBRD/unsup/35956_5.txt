Prachtig debuut, met veel plezier gelezen. De voorpublicatie van de eerste twee hoofdstukken op de site van boekhandel Atheneum trok mijn aandacht en het mooie, wat aparte verhaal is me verder blijven boeien. De hoofdpersoon, een man met filosofische, vaak originele gedachtegangen, is sterk neergezet. Zijn worsteling of hij zijn dochter met zichzelf mag lastigvallen, voelbaar.

Mooi en beeldend geschreven. Hoewel het geen thriller is, bouwt de spanning zich op, mede doordat elk hoofdstuk eindigt met een sterke afsluitende zin. Een krachtig einde, dat toch ook wat vragen oproept. Al met al 4 sterren voor een prachtig verhaal, sterk uitgewerkte personages en een bijzonder slot.