Van deze schrijfster had ik hoge verwachtingen en ik zag er naar uit dit boek van haar te lezen.
De verwachtingen zijn voor een groot deel waargemaakt, ik vond het een goed boek, spannend tot de laatste bladzijde en geschreven door een auteur met een hele plezierige schrijfstijl.
Ofschoon het boek in het begin niet echt heel spannend was, boeide het verhaal me meteen en noopte het echt tot doorlezen.
De hoofdpersonages , met name de twee zusters, zijn goed neergezet, alsook in mindere mate de tieners die in boek voorkwamen.
Er gebeurde veel in het verhaal: moord, bedreiging, afpersing en toch kwamen de verhaallijnen op het einde goed bij elkaar.
Het enige minpuntje was het relatief open einde, relatief, omdat het einde op zich wel duidelijk was,maar toch nog wat vragen opriep.
Maar toch, gezien het plezier wat ik heb gehad bij het lezen van het verhaal stoorde het me niet in die mate, dat ik het boek daardoor minder sterren zou toekennen.
Al met al, een goed geschreven boek, geschreven door een auteur met een plezierige schrijfstijl, goed voor 4 sterren.
Ik zal zeker meer van deze auteur gaan lezen, want schrijven kan ze!