De auteur

Ghislaine Frison (1972) is geboren in Alphen aan den Rijn en verhuisde op twaalfjarige leeftijd met haar ouders naar Gelderland. Ze bracht haar jeugd door in een landelijke omgeving waar ze nog steeds woont met haar man en twee kinderen. Ghislaine werkt op freelance basis als copywriter en auteur. Een spoor van herkenning is haar debuutroman. Ghislaine Frison (1972) is geboren in Alphen aan den Rijn en verhuisde op twaalfjarige leeftijd met haar ouders naar Gelderland. Ze bracht haar jeugd door in een landelijke omgeving waar ze nog steeds woont met haar man en twee kinderen. Ghislaine werkt op freelance basis als copywriter en auteur. Een spoor van herkenning is haar debuutroman. De auteur is al druk bezig met haar 2e boek.

Het verhaal over Dana en nog veel meer

Dana Rozenburg runt haar eigen dierenartsenpraktijk in een boerendorp in Overijssel.Ze doet haar best zich als 'nieuwkomer' staande te houden tussen de wat stugge bevolking.

Wanneer er een brute moord wordt gepleegd in het naburige Delingen en ook Dana plotseling verdwijnt, schudt het dorp op haar grondvesten.
Wie is deze dierenarts eigenlijk? Wat weet biologisch boer Job en wat hebben de andere veehouders te verbergen? Zelfs assistente Leonie gedraagt zich vreemd.
De ervaren inspecteur Derk de Jong, die het onderzoek leidt, probeert tussen alle bemoeienissen en speculaties de juiste richting te vinden. Daarbij wordt ook Oscar, rechercheur en ex-vriend van Dana, niet gespaard. Derk voelt dat er iets niet klopt, ook al kent hij Oscars geheime verleden.
Samen met zijn team haalt Derk veel naar de oppervlakte, maar het spoor naar de jonge dierenarts ontbreekt...


Familiezaken, de nostalgie en de mysterieuze zaken zijn mooie elementen

De cover is een ware blikvanger. Ik zou het zeker oppakken in de boekwinkel, want ik ben gek op koeien. Ik word daar altijd heel erg blij van. Een koe siert namelijk de voorkant en kijkt je recht aan. De titel is treffend.

In de vertelperspectief van de 3e persoon lezen we over de stoere Dana. Zij is dierenarts en heeft al 3 jaar haar eigen praktijk in een boerendorp in Overijssel. Daarnaast doet de dader ook zijn verhaal en wel in de ik-vorm. Dat geeft het boek meer "bite". Wat opvalt is de regionale veehouderij die zij bezoekt, met al die milieuregeltjes hebben zij het best zwaar. Tevens zijn de veehouders ook niet overal blij mee. Daarnaast staat ook "familie" in de spotlights. Dana mist haar familie, die er niet meer is. Werken met dieren, deze goed behandelen en zorgen dat zij weer snel beter worden is een mooi streven van Dana. Haar werk is dan ook haar passie. Als zij vermist raakt, is haar assistente dan ook gelijk in paniek. Want zomaar weggaan en de dieren in de steek laten, dat zou Dana nooit doen.

Een spoor van herkenning is een spannende roman met actuele thema's en ook de nodige humor. De schrijfstijl is prettig en enigszins nostalgisch te noemen. De woordkeuze geeft het verhaal een soort oudere sfeer. Ook door de stugge bewoners, krijgt het iets behoudens. Ze willen liever geen vernieuwingen. Ghislaine Frison heeft hiermee een leuk en zeker spannend boek geschreven. Is het even wennen aan de schrijfstijl in het begin, dan kan je toch niet meer stoppen met lezen als het eenmaal op gang komt. Actuele thema's zoals de milieuwet & de melkveehouderij, de patiÃ«ntenzorg en ook de stugge houding in de omgeving komen voorbij en worden mooi beschreven. MEt alle gevolgen van dien.

Ghislaine Frison heeft dit alles mooi verweven in een prachtig boek, dat zeer geschikt zal zijn voor een spannende serie.
Ik kijk al uit naar boek 2!