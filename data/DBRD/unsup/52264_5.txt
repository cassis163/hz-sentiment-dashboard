Ik had een beetje een boek a la Carve the mark verwacht en een vrouwelijke schop tegen de maatschappij. Weet niet hoe ik dat goed moet verwoorden.
En ik was niet teleurgesteld. Ik heb erg genoten en kon deze dingen zeker terugvinden.

Ik vind het zo mooi hoe de liefde is verwerkt. De moeders die van elkaar houden en hoe normaal het is. Maar ook dat het voor Sera, die in een wereld met alleen maar vrouwen is opgegroeid, zo vanzelfsprekend is van he ik val op mannen en ook dat is niet raar. Liefde hoort ook niet raar te zijn.
De personages in het boek zijn goed omschreven en om een aantal ga je echt geven. Anderen wil je neerknallen, maar dat maakt het een goed boek.
Ik vond het een hele fijne schrijfstijl. Alleen bij de eerste perspectief wisseling moest ik even wennen.
Met The Cerulean heeft Amy Ewing eigenlijk twee hele bijzondere werelden neergezet. Ik ben blij dat ik daarin mocht verkeren en kan niet wachten op het vervolg.