Net wanneer Leonie Fougard haar geluk denkt te hebben gevonden met een man die weleens de liefde van haar leven zou kunnen blijken te zijn, wordt heel haar leventje drastisch overhoop gegooid. Haar lieve vriend komt om tijdens een flinke doelgerichte brand. Een georganiseerd ongeval in opdracht van een meedogenloze crimineel. Leonie is echter een pittige intelligente journaliste die zich niet snel gewonnen geeft en neemt zich voor niet te rusten tot ze wraak heeft genomen.

Château Fatale is een thriller uit duizenden. Het boek laat je vanaf het begin tot het einde op het puntje van je stoel zitten. Geen bladzijde is saai te noemen! IJzersterke karakters en een fantastisch slimme mengelmoes vol spanning, avontuur, hier en daar een glaasje wijn en heerlijke humor. Pittig is Château Fatale ook! De over de top beschreven criminelen zijn wreed en deinzen werkelijk nergens voor terug. Dankzij hun extreem typische trekjes krijgen de misdadige personages echter een lachwekkende lading waardoor het verhaal in combinatie met de wreedheden een originele mix is geworden die slechts weinig auteurs geloofwaardig neer zouden kunnen zetten. Ilja Gort is hier echter meer dan in geslaagd! Château Fatale is dan ook een overtuigende thriller met een vette knipoog.