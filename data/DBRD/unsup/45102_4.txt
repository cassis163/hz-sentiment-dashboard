Het boek
Je kunt je er geen voorstelling van maken wat er door je heen gaat als je de diagnose kanker krijgt voorgeschoteld. Alex Moorlag kan dat inmiddels wel, want hij kreeg die mare van zijn behandelde arts. Hij schreef er vervolgens ‘Met één been in het leven’.

Kanker, je grootste vijand. Een aangrijpend verhaal over pijn, onzekerheid, ziekte en verdriet. Maar ook over vechten voor je leven en er bovenop komen.

Visie van de recensent
Enorm veel respect voor Moorlag, die kans heeft gezien om door zijn open en realistische manier van schrijven de wereld van een kankerpatiënt heel treffend weer te geven. Herkenbaar voor hen die zelf of in hun (naaste) omgeving in aanraking zijn gekomen met kanker en zeker een steun voor velen!

‘Met één been in het leven beschrijft de overlevingstocht in zijn puurste vorm. Als lezer voel je de intensiteit van het leven, de hoop en de wanhoop zoals de auteur die heeft moeten doorleven. Hij weet de eenzaamheid en angst van iemand met kanker haast voelbaar te maken. Een leven dat een ieder zo door de vingers kan glippen...

Het meest aangrijpend?…. de kus waarmee hij afscheid neemt van zijn been….

Over de auteur
Moorlag is 40 jaar jong, vader van 2 dochters en getrouwd met de liefde van zijn leven. Op 20 jarige leeftijd kreeg hij botkanker en dat vormde hem tot wat hij nu is. Een survivor, een levensgenieter en iemand die altijd de lach in de traan zoekt. Zoals hij zelf zegt: ‘Een éénbenige realist met een dromerige kant.‘

Uitvoering
Uitgeverij Droomvallei Uitgeverij
Paperback, 150 pagina’s
ISBN 9789491886447
Hardcover ISBN 9789491886454

Over Hanneke Tinor-Centi
Hanneke Tinor-Centi (1960), communicatiemanager, tekstschrijver, boekrecensent en blogger. http://hanneketinorcenti-blog.simplesite.com/