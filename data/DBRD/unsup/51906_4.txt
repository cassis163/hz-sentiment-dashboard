Het offer van de Baobab, geschreven door Kate Kriske en uitgegeven door uitgeverij van Halewijck (belgië)

Een verrassend spannend geschreven thriller, die tot het eind blijft boeien en best wel een verrassend eind heeft met een mooie cliffhanger.
De cover doet een beetje spionageachtig aan.
Door de meerdere verhaallijnen is het soms lastig om het verhaal goed te volgen. Als je eenmaal door hebt wie de hoofdpersonages zijn, kom je er wel uit.
Als Marcus Holme, cadet en freerunner in Engeland gevraagd wordt om deel uit te gaan maken van het SPAT (jeugdinlichtingendienst) beseft hij niet wat voor avonturen hij nog gaat meemaken.
Door een overtreding moet hij stage gaan lopen bij het PAC (Parability Center, hier gaan ook gehandicapten heen) en mag hij eerst nog niet naar het SPAT.
Het PAC blijkt een dekmantel voor het SPAT te zijn.
Bij het PAC komt hij bij toeval in een “undercoveroperatie” terecht, terwijl hij nog niet opgeleid is, tevens worden zijn vooroordelen over gehandicapten hier opgeheven.
Hij leert er o.a. Victoria (Vic)) kennen, die ook bij het SPAT is. Met meerdere leden van het SPAT vertrekken ze naar Dubai om te voorkomen, dat er een aanslag wordt gepleegd op Aaron Tusk.
Het SPAT heeft een undercoveroperatie opgezet ivm Boris Brotski, mbt zijn actieviteiten als wapenhandelaar. Maar uiteindelijk blijkt zijn rechterhand Volenski kwade bedoelingen te hebben.
De aanwijzigingen wijzen richting een aanslag op Aaron Tusk, maar wie wil hem wat aandoen? Er blijken meerdere mensen te zijn, die Aaron Tusk wat willen aandoen.
Dit levert diverse spannende actie scenes op, oa. Met Cliff Coleman, de huurmoordenaar, die niet is wie hij lijkt te zijn.

Aan het eind is een mooie cliffhanger, die verwijst naar het vervolg .