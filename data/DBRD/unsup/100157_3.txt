Manipulatie van Mark Allen Smith vind ik, in tegenstelling tot vele recensies, zeker geen slecht verhaal. Eigenlijk waardeerde ik het boek, na het eerste hoofdstuk te hebben gelezen, wat me het idee gaf dat het geen boek voor mij zou worden, boven verwachting.
Het verhaal gaat over een man, Geiger, die als beroep mensen martelt om de waarheid uit ze te krijgen. Als de jongen Ezra in zijn leven verschijnt, wil Geiger hem niet martelen, maar juist beschermen. Het waarom hiervoor blijft lang mysterieus en wordt pas aan het eind van het boek, in het derde deel duidelijk.
Vanaf het begin is het boek spannend, de achtervolging is duidelijk voelbaar en blijft dat gedurende het hele boek. Geiger is niet de keiharde man wat je in eerst instantie denkt, maar eigenlijk zelf dat kleine jongetje wat iets verschrikkelijks heeft meegemaakt, wat hem de rest van zn leven zal vervolgen.
De reden waarom Ezra wordt gevolgd, wordt in het boek maar heel kort toegelicht. Dat had van mij meer uitgebreid mogen worden, zodat het verhaal wat betreft de achtervolging duidelijker was geworden en meer diepte had gekregen.
Op pagina 175 was er nog eigenlijk niet veel gebeurd en het hoe en waarom nog onduidelijk, later begon het spannender en interessanter te worden. Het laatste gedeelte van het boek , waarin de meeste actie wordt beschreven, vond ik daarom erg kort afgewerkt. Toen werd het verhaal juist, naar mijn bescheiden mening, goed en wilde ik nog veel meer lezen. Het boek had voor mij dus nog langer mogen duren dan de 307 blz..
Het laatste stukje, zonder hiervan iets weg te geven, vond ik zeer verrassend