Alma Mathijsen is schrijver en beeldend kunstenaar. Eerder schreef ze twee toneelstukken en een verhalenbundel. Na Alles is Carmen en De grote goede dingen is Vergeet de meisjes haar derde boek.

Vergeet de meisjes gaat over schrijfster Iris Kouwenaar uit het dorpje Voorhorst in Friesland. Het is twintig jaar geleden dat haar bestseller Antidote uitkwam, naar aanleiding waarvan de Amerikaanse journalist Fields naar Nederland afreist om haar te interviewen. Iris schrijft al jaren niet meer en iedereen is benieuwd wat daar de reden van is. Wanneer Fields in Nederland arriveert, krijgt hij op een confronterende manier inkijk in de bijzondere relatie tussen Iris en haar huisgenote Kay.

Het verhaal is vooral in het begin wat onduidelijk en leest ietwat traag, maar toch word je geprikkeld om door te lezen en de vele vragen beantwoord te krijgen. De ontknoping van het verhaal is uiteindelijk verrassend.