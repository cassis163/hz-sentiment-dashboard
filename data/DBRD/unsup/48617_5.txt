Wauw..

Wat een sneu, verdrietig en onverwachts einde. Alles valt meteen op zijn plaats, want tussendoor snapte ik er vrij weinig van. Er is één hoofdstuk in het boek dat wat mij betreft geschrapt mag worden omdat ik die misplaatst vind in het verhaal. Vanaf het punt dat ik het weer begreep werd het eigenlijk alleen maar beter, maar het einde had ik totaal niet verwacht.

Gistermiddag begonnen en vanochtend uitgelezen. Zo makkelijk en snel leest het verhaal. Vanwege de onwetendheid waarom de puzzelstukjes niet paste ben ik verder gaan lezen. Als ik gisteravond niet zo moe was geweest dan had ik het boek eerder uit gehad.

Ik ben echt onder de indruk. In het begin deed het verhaal me aan een film denken, dus ik vermoedde het einde al. Maar niet dit einde. En werkelijk waar gewoon prachtig beschreven!