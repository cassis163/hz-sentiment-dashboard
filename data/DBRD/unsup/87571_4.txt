Een boek zeer geschikt voor de komende zomervakantie! Het leest makkelijk weg en houdt je vast! Er staan veel verwijzingen naar films en literatuur in het boek dat ook wat 'geleend' of gemaakt kan overkomen, maar hoe dan ook erg slim gevonden. Het is een onderwerp die veel mensen aanspreekt maar alsnog komt de la Motte uit een originele hoek.

Het taalgebruik is heel erg van deze tijd en heel natuurlijk. De hoofdpersoon HP gebruikt veel Engels en internettaal in zijn gesprekken - zowel met anderen als zichzelf - (IMHO) zonder dat het geforceerd is. Ook de vertaling is erg fijn, het is niet 'verNederlandst': namen, plaatsen en begrippen zijn gewoon Zweeds gebleven met uitleg of context waardoor het duidelijk is waar het over gaat.

Waar ik wel tegenaan liep - hoewel dat wel een positief is voor de schrijver - dat ik me regelmatig ging ergeren aan de sloomheid van hoofdpersoon HP. Hij is/denkt soms wat trager, slomer, en dat komt ook erg goed over in de manier van schrijven. Bij de andere hoofdpersoon Rebecca had ik hier totaal geen last van, waardoor je dus duidelijk ziet dat het niet de algehele stijl van schrijven is. Best goed gedaan!

Het vervolg Buzz wordt nog vertaald en het derde deel wordt nog geschreven. Ik ben erg benieuwd wat er nu weer gaat gebeuren!