Tijdens het lezen van dit boekje wordt er wel wat van mij als lezer gevraagd, zeker in het begin van het boekje is het even zoeken wie wie is en welke rol zij vertolken ten aanzien van “De Polderjongen” David. Hierdoor raak ik wel wat afgeleid van de verschillende verhalen en dat is zonde want zij zijn prachtig geschreven. Door middel van deze verhalen krijg ik een schrijnend inkijkje in het wel en wee van de polderarbeiders en de vluchtelingen. Wat mij betreft hadden de verhalen nog meer uitgediept of zelfs in soort van romanvorm gegoten mogen worden, want dat deze verhalen verteld moeten worden en bewaard moeten blijven dat staat natuurlijk buiten kijf!