Kruistocht in spijkerbroek. Toen ik 10 was, las meester Van den Bos dit boek voor op school. En later in dat schooljaar las ik het boek zelf. 32 jaar later werd het boek voor twee euro vijftig verkocht in de boekwinkel en natuurlijk wilde ik het hebben. En ik las het opnieuw ademloos, hoewel niks me verraste: het boek heeft destijds blijkbaar zo'n indruk gemaakt, dat alles in mijn geheugen is opgeslagen. Tijdens het lezen besefte ik dat d√≠t het boek is dat mij destijds verliefd heeft laten worden op het historische boek (van geschiedenis hield ik voor die tijd al). Ik heb er in de loop der jaren veel gelezen en eentje mocht ik zelfs uitgeven! (En wie weet wat er nog volgt...)

Vijf glinsterende sterren. En ik neem mijn hoed - die draag ik tegenwoordig - af voor wijlen Thea Beckman. Als eerbetoon aan de schrijfster van het beste jeugdboek van zowel de dertiende als de twintigste eeuw. En misschien zelfs wel aller tijden