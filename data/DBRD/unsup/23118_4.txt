Een zeer vermakelijke politieroman voor degenen die houden van de Vlaamse taal en (Vlaamse) humor. Het boek leest lekker weg, enerzijds door de vele witruimtes, maar anderzijds ook door de vlotte schrijfstijl. Het is leuk dat je als lezer 'alleswetend' bent: je weet wie de daders zijn en volgt hoe de politiemensen hier uiteindelijk achter komen. Vergeleken met de Zweedse en Britse detectives die ik de afgelopen tijd heb gelezen, valt me op dat de politiemensen in dit boek kantoortijden aanhouden en dus veel privetijd hebben (in andere boeken wordt juist altijd geklaagd dat er zo weinig tijd voor henzelf en hun gezin overblijft). Bovendien heeft de hoofdpersoon een gezapig huwelijksleven. Ook weleens leuk om te lezen. Het enige negatieve vind ik de vele seksistische opmerkingen in dit boek: de politiemannen houden duidelijk van mooie vrouwen en daar wordt veel over gepraat in termen die mij niet aanspreken. De termen passen overigens wel bij het type politiemannen dat hier wordt geschetst. Het is tevens een soort toeristische gids (als ik mag aannemen dat de locaties echt bestaan): met dit boek in de hand vind je de leukste uitstapjes en horeca in de buurt van Lier etc. Ik heb van dit boek genoten en zou heel graag ook het debuut van Ludo (Moord op een scheidsrechter) willen lezen.