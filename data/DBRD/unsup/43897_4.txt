Het is een gedurfde zet om de grote Agatha Christie te willen evenaren. Het is ook lastig om zo een boek te lezen zonder steeds te vergelijken met de verhalen van de meesteres zelf. Maar met dit verhaal zet Sophie Hannah duidelijk neer dat ze een leerling is van de meesteres. Op een slimme manier laat ze oude bekenden en nieuwe personages met ons kennismaken. Ik moet zeggen dat ik echt sceptisch was over een remake van Poirot. Naar mijn idee zijn de originele versies altijd beter. Ik kon na een aantal bladzijden mijn vooringenomen mening bijstellen. Het is een leuk boek om te lezen en zeker in stijl van Agatha Christie. Je komt de grande dame ook regelmatig tegen in het verhaal, maar dan moet je wel op de hoogte zijn van haar werk.
Boven alles is het een goed boek, vlot geschreven in de stijl die past bij Poirot. Al is het een remake het is een waardige medestander. Een aanrader om te lezen. A job well done!