Ook ik had meer verwacht van de nieuwe Coben, zeker omdat Myron Bolitar de hoofdrol speelt. Ik heb een groot zwak voor Myron, ondanks zijn vaak melige humor. Die meligheid komt in dit boek ook vaak om de hoek kijken, maar dat is niet mijn grootste bezwaar. Belangrijker is dat de vaart soms volledig uit het verhaal verdwijnt; het tempo laat af en toe echt te wensen over. Bovendien is het thema behoorlijk vergezocht en onwaarschijnlijk. Dat ik er toch drie sterren voor over heb, is te danken aan Coben's soepele schrijfstijl. Maar hij kan veel beter!