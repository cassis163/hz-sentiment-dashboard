Als een monnik uit de orde der Sancti zichzelf van de berg af stort en daarbij een ketters teken maakt, wordt dit opgepikt door de media en een waar mediacircus breekt los. De orde begrijpt dat nu de eeuwenoude profetie aan het uikomen is, waarbij 'het enige ware kruis op aarde zal verschijnen' en vervolgens zou opstaan uit de dood. In de loop van het verhaal wordt duidelijk wat dit enige ware kruis is en wordt het eeuwenoude geheim van de schepping ontrafelt. Spannend, mysterieus en meeslepend zijn dan ook de kernwoorden van dit boek. In het midden van het boek is er een moment waar het verhaal een beetje minder pakkend is, door het feit dat het boek daar meer de actie kant opgaat. Echter wordt dit aan het einde weer helemaal goed gemaakt. Wel blijven er ontzettend veel vragen over, maar naar wat ik heb begrepen uit een interview met de schrijver, is dit het boek een begin van een trilogie. Zeer waarschijnlijk wordt hier dus verder opin gegaan in het volgend deel. Bereid je er wel op voor dat het best wel een lastig boek is om te lezen. Het lettertype heeft de groote van wat je normaal in pockets tegenkomt, iets wat je niet verwacht als je een paperback koopt. Daardoor vergt het boek even wat tijd om te lezen.