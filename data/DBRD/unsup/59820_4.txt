De titel van De echo van mijn kind van Harm Wagenmakers maakt nieuwsgierig. Je wilt weten wat er precies bedoeld wordt. De subtitel geeft weer wat je kan verwachten.
In De echo van mijn kind staan aangrijpende brieven van moeders die hun kind tijdens de zwangerschap en/of vlak na de bevalling hebben verloren. Het zijn aangrijpende brieven waarin je kan lezen dat het niet uitmaakt hoe lang het geleden is dat je een kind hebt verloren, het verdriet erom blijft. Iedereen gaat er weer anders mee om, verwerkt het anders. Ook de mensen om hen heen, hoe die reageren, verschillen van mens tot mens. Er staat dan ook een brief van iemand in die tips geeft hoe je met mensen die een kind hebben verloren om kan gaan. Wat je wel en wat je beter niet kan zeggen, wat je kan doen voor die mensen.
Je ziet hoe het advies in de medische wereld in de loop der tijd verandert en dat in dit geval ten goede, maar toch zouden alle artsen en andere mensen die te maken krijgen met mensen die een kind hebben verloren dit boekje moeten lezen opdat ze hopelijk wat menselijker en begripvoller op de ouders die geen kind in hun armen mochten houden reageren.

Lees verder op https://surfingann.blogspot.com/2018/07/de-echo-van-mijn-kind-harm-wagenmakers.html.