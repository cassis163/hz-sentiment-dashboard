Lucia en Dani, beide dertigers, zijn leuke zussen en kunnen het goed met elkaar vinden. Met de gezondheid van hun moeder gaat het minder goed. Ze heeft Alzheimer en moet naar een verpleeghuis. In een opgewekt moment vertelt ze over vroeger. Dani heeft een andere vader Lucia vertelt hun moeder. Ook vinden ze een oud fotoalbum en brieven van vroeger. Voor Lucia en Dani was vroeger anders dan de andere moeders. Ze was vaak niet thuis en dan logeerden ze bij tante Lia. Nu jaren later hun moeder, Jette , over vroeger vertelt, kunnen Dani en Lucia niets anders dan op zoek gaan. Wie is de vader van Lucia? En woont hij nog in Italië?

Humor, liefde en familiegeheimen zijn elementen uit het boek

De cover ziet er vrolijk uit, in mooie gekleurde tinten zien we rijtjes huizen tegen een heuvel aan gebouw. De Italiaanse sfeer komt je tegemoet. Er hangen 2 hoedjes aan een lijntje. Deze hoedjes zijn kenmerkend voor de covers van de feelgood-boeken van Eva de Wit. Deze twee hoedjes staan voor het aantal hoofdpersonen, dit zijn voor dit boek Lucia en Dani. Samen hebben zij de hoofdrol. In de 3e persoon lezen we over de beide zussen en wat zij meemaken in Italië en Frankrijk. In een knalrode Fiat 500 reizen zij af naar het zuiden, op zoek naar het verleden en hun roots. In prettige zinnen en met de nodige dosis humor vertelt Eva de Wit hun verhaal.

Weerzin in Italië is een echte feelgoodstory. En geen feelgood zonder de liefde. Cupido komt ook zeker langs. Terwijl beide zussen op zoek zijn naar de biologische vader van Lucia, doet onze cupido ook flink zijn werk. Hij blijft zijn pijlen schieten en maakt het verhaal op een bepaalde manier zeer gecompliceerd. Thema's als zoeken naar je afkomst, liefde, familie, verdriet en teleurstelling komen voorbij. Maar de ook de ziekte van Alzheimer wordt besproken.

Conclusie

Eva de Wit heeft een heerlijk zomers verhaal geschreven, over 2 zussen op zoek naar hun roots. Met serieuze onderwerpen en toch de nodige humor en dosis liefde. Ook de Hollandse no-nonsense-houding is aanwezig. Lucia houdt zeker geen blad voor de mond, als het om "echte liefde"gaat. De Italianen zijn hierdoor geschokt maar raken toch ook onder de indruk van dit brutaaltje. De uitkomst van hun zoektocht is voor beide een verrassing. Na het sluiten van het boek blijf je als lezer nog even hangen, op de feelgood-wolk.

Waardering

4 sterren, voor een mooi zomers boek, voor uren leesplezier!

Hartelijke groeten,

Annette Overvoorde
Birdy's Boeken