Het boek gaat over 4 vriendinnen in verschillende periodes van hun leven. Hierbij komen verschillende thema's kijken, opvoeding van de kinderen, relaties, verhoudingen tussen de gezinsleden, huiselijk geweld, en zelfs moord. Maar ook of je voor je beroep te ver moet gaan in het leven van je vriendinnen.
Er komt ontzettend veel kijken in dit boek, maar het stoort totaal niet. De thema's zijn verweven door het boek, en je kunt jezelf gewoon in het boek verliezen voor een paar uurtjes.
De personages zijn levensecht, Vicky is een carrieretijger, die ontzettend veel op het spel zet door voor haar carriere te kiezen. Chris is een gedwongen huismoeder die zichzelf nog leert ontdekken in haar geweldadige relatie, Barbara is een beautyqueen die alles voor een mooi uiterlijk over heeft, en daardoor wel eens oppervlakkig over kan komen, en Susan heeft een bijna perfect gezin, maar of ze zelf zo perfect is?
Deze personages leer je bijna zien als je eigen vriendinnen, zo ontzettend goed en echt neergezet. Je zou zo in het boek kunnen stappen en ertussen gaan zitten. In sommige gevallen kun je meer mee leven dan in andere gevallen, maar ook situaties zijn echt, en zullen ook echt kunnen gebeuren in real life. Niets is gek. Ik vind het niet echt spannend, maar het boek wordt dan ook omschreven als een psychologische roman. En daarin komt het boek perfect tot zijn recht.
Het verhaal leest vlot, de personages zijn ontzettend mooi neergezet, en het plot zie je ook niet aankomen. Kortom, een lekker wegleesboek met toch wel inhoud.