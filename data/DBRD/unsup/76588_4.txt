Als de jonge Sander ontvoerd wordt en zijn vriendje Maarten dood wordt aangetroffen, begint het drama dat iedere ouder vreest. Waar is mijn kind en leeft hij nog? Sander blijkt gelukkig nog in leven te zijn en duikt weer op. Toch is er iets vreemds met hem aan de hand.
Een goed lezer heeft maar een half woord nodig. Vanaf het begin is duidelijk wat er aan de hand is. Desondanks is de tocht naar het einde verrassend en spannend. Een verhaal dat goed in elkaar steekt en de spanning erin weet te houden. Normaal houd ik niet zo van boeken die geschreven worden vanuit meerdere personen, dit keer voegde het daadwerkelijk iets toe zonder steeds te veel te verraden. Een boek dat je grijpt en vasthoudt.