Een dame met een zwart kleedje, drijvend in een zwembad, prijkt op de cover. Mijn eerste gedachte gaat dus uit naar een zomerse thriller. Verkeerd gedacht!

Een thriller die met een sterke proloog begint waarvan de eerste zin reeds heel wat beloofd: Het hoofd lag op tafel. De ogen keken verrast de keuken in, alsof ze die voor de eerste keer zagen…
De auteur valt hier letterlijk en figuurlijk met de deur in huis.

Hoofdzaak gaat over Isabel Dieudonné, die twee jaar geleden haar werk als rechercheur op zei na een heftige zaak, en samenwerkt met een team van rechercheurs en forensisch onderzoekers. Wat doet dit hoofd op de keukentafel van haar halfbroer David? Wie heeft deze lugubure moord op zijn geweten? Maar vooral waarom?
En wanneer er dan ook nog eens geluiden uit het hoofd komen, ben je vertrokken in dit toch wel sterk debuut van Mariska Overman.

Niet alleen de moord maar ook het privé-leven van Isabel wordt onder de loep genomen. Met welke demonen heeft Isabel uit haar verleden af te rekenen? En waarom botert het niet tussen haar zus Lennette en David?

Door de zeer duidelijke forensische termen rees bij mij de vraag wat de auteur bedoelt met dat ze eigenaar is van een bureau dat de dood bespreekbaar maakt. Het antwoord hierop vind je op haar website Bureaumorbidee.nl. Ook heeft ze bij een uitvaartonderneming gewerkt en les gevolgd over postmortale zorg. Al deze kennis gebruikt ze in het boek, wat zeker een sterke aanvulling aan het verhaal geeft.

Zeer aangename schrijfstijl, zeker niet te braaf want Mariska schuwt het lugubere niet maar toch met een zeker respect naar doden en aanverwanten toe maakt van Hoofdzaak een zeer sterk thrillerdebuut dat ik met heel veel plezier gelezen heb.

Momenteel zou de auteur aan een tweede thriller bezig zijn. Neem je tijd om te schrijven Mariska, maar maak het liefst zo snel mogelijk af zodat we niet al te lang moeten wachten op nieuwe avonturen van Isabel & Co.