Annabella Lagrange heeft een enorm streng en beschermd leven. Haar enige contacten zijn de mensen op Redford Hall, het landgoed van haar ouders die eigenaars zijn van een glasfabriek. Maar dit leven verandert vrij snel in een nachtmerrie, wanneer ze ontdekt dat haar vader toch niet zo'n fantastisch persoon is dan ze eerst dacht. Op haar zeventiende verjaardag neemt haar vader wraak wanneer Annabella weigert om te trouwen met een vriend. Hij vertelt haar het grootste familiegeheim, wat er voor zorgt dat vanaf die dag ieders leven een grote wending krijgt. Annabella beslist weg te gaan van huis, haar moeder wordt ziek door het verlies van haar dochter en haar vader geniet van zijn wraak.

Manuel één van de knechten helpt Annabella te overleven in een toch wel onbekende wereld voor haar. En tijdens deze tocht delen ze lief en leed tot de bewuste dag dat Manuel een man neerslaat en hun wereld omslaat in een ware hel. Eén ding is zeker ook al vlucht ze de andere kant van de wereld, ze kan haar afkomst niet verloochenen, laat staan vluchten van de kracht van de Lagranges.

Vanaf de zeventiende verjaardag draait het gelukkige leven van Annabella compleet om. Wat het best wel spannend maakt. De romantiek is iets te zeemzoet naar mijn zin, maar door de combinatie van de intriges en het drama is het best verdraagbaar. Wat ik heel leuk vond aan het boek was de omschrijving van het leven tijdens de Victoriaanse tijd: het verschil tussen de klassen, de levensomstandigheden, de manier van spreken, enz.