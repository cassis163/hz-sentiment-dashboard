EEN RECENSIE VAN EEN BOEK PER DAG DOOR NINA SANKOVITCH
Een boek per dag vertelt het verhaal van Nina Sankovitch, die drie jaar na het overlijden van haar zus, besluit om te stoppen met hollen, vliegen, rennen en een jaar lang iedere dag een compleet boek te lezen. Echtgenoot, kinderen, katten en de berg vuile was zullen even moeten wachten. In dit boek verweeft Sankovitch haar persoonlijk herinneringen en familiegeschiedenis met die van de personages over wie ze leest. Het boek zit bomvol inspirerende quotes en citaten. De liefde voor literatuur is duidelijk voelbaar en het geeft je zin om te lezen.
Deze recensie verscheen ook op Boekvinder.be.