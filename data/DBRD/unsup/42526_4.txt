Nieuwe boeken in de wereld van Shatter Me waren voor mij niet echt nodig. Ik las de trilogie een aantal jaren geleden in twee a drie dagen uit, vond het fantastisch en daar bleef het eigenlijk bij. Ik was super enthousiast toen er nieuwe boeken aangekondigd werden, maar eigenlijk kon ik me al bijna niets meer herinneren van de originele trilogie. Dat leidde in het begin tot wat verwarring, maar tegelijkertijd voelde het allemaal heel erg bekend. Tahereh Mafi's schrijfstijl vind ik fantastisch, want het klinkt allemaal zo mooi, maar je vliegt er toch zo doorheen! Daarnaast blijft er toch wel iets van "oude" boeken hangen, dus wist ik vaak toch meer dan ik dacht.

Qua plot/verhaallijn vond ik niet dat er superveel gebeurde. Het was een beetje traag en ik miste wat actie. Voor mij werd dat wel goed gemaakt door de emoties van de personages. In Restore Me, Juliette en Warner zijn aan het herstellen van alles wat ze in de Shatter Me trilogie hebben meegemaakt, terwijl ze daarnaast ook nog moeten omgaan met alles wat er komt kijken als leider van Noord-Amerika. Ze hebben het zeker niet makkelijk, en hun gevoelens zijn ontzettend realistisch. Niet alleen Juliette heeft het moeilijk, maar Warner ook! Warner wil zich graag voordoen als een hard en koud persoon, maar je ziet vooral zijn andere kant, wat ik heel tof vond.

Toch waren er ook een aantal dingen die ik iets minder goed/leuk vond. Zo is Juliette het ene moment onzettend onzeker, en dan ineens helemaal zelfverzekerd. Dit vond ik gewoon niet kloppen. Of het nou een masker was of niet, het voelde vreemd. Ook werd de spannende verhaallijn af en toe ontkracht door een gebeurtenis wat het spannede tegensprak. Ook waren er een aantal voorspelbare dingetjes, maar over het algemeen vind ik dat nooit zo erg.

Ik vond Restore Me echt heel tof! Tahereh Mafi's schrijfstijl blijft fantastisch en de bekendheid van de wereld van de Shatter Me serie voelde als thuiskomen! Het verhaal gaat vooral over de personages en hun emoties en gevoelens, maar dat vond ik echt perfect voor dit boek! Natuurlijk waren er ook wat mindere dingen, maar over het algemeen ben ik aangenaam verrast en blij dat er een nieuw boek is. Ik kan niet wachten op het volgende boek!