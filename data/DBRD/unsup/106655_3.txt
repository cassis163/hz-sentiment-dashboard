Het verhaal heeft een nette opbouw. Het begint direct op de dag dat alle volwassenen – in dit boek is dat iedereen die 15+ is – opeens zomaar verdwijnen.
Uit diverse perspectieven wordt verteld hoe de ouderen verdwijnen…. De kinderen en baby’s blijven over en een chaos breekt uit.Algauw leer je Sam Temple kennen. Eigenlijk is hij het hoofdpersonage, maar het boek wordt uit meerdere perspectieven geschreven. Dit kan het af en toe wel verwarrend maken. Aan de andere kant geeft het ook een heel duidelijk en open beeld van de denkwijzen van de vele kinderen. Ik weet ook niet precies of ik het liever alleen vanuit Sams perspectief had willen lezen, maar ik denk dat het aantal perspectieven best lager had kunnen liggen.
Hierdoor zouden de juiste personages een betere diepgang krijgen, dan ze nu ontvangen.
Sam is een redelijk gesloten boek en naarmate het verhaal vordert leer je hem steeds beter kennen.

Het concept van het verhaal is erg origineel bedacht. Tijdens het lezen van dit boek, heb ik vaker gedacht: ja, hoe zouden kinderen het eigenlijk aanpakken als iedere volwassene opeens zou verdwijnen? En ik denk dat Michael Grant dat heel realistisch heeft beschreven.
Het enige minpuntje aan dit verhaal is dat het soms ook weer heel onrealistisch kan zijn. Er wordt taalgebruik gehanteerd door de jonge kinderen, waarvan ik denk: nou, ik wist niet eens dat dát woord bestond toen ik die leeftijd had.
Het is af en toe allemaal erg volwassen, hoe ze praten en dat vind ik een beetje jammer.

‘Verlaten’ is een heerlijke eerste deel van de serie ‘Gone’ met een fijne opbouw, genoeg spanning, mysterie en actie, dat door Michael Grant is geschreven met een prettige schrijfstijl dat vlot leest!
Vanaf de eerste pagina’s hangt er een mysterieuze spanning: wat is er aan de hand? Waar zijn de ouderen naar toe? Hoe gaat de jeugd dit overleven?
Doordat je midden in de heisa valt, wordt je direct vastgegrepen door het verhaal waardoor je alleen meer wil meer wil weten.
Er hangt een strak gespannen spanningsboog, welke vanaf het hoogtepunt langzaam verzwakt en eindigt in een (wederom) mysterieus einde.