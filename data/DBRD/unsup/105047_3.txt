3,5 ster! Een paar dagen terug had ik deze dwarsligger meegenomen voor in de trein, en na er dit weekend ook op de bank lekker in gelezen te hebben is hij alweer uit.

"Je bent geweldig" is eigenlijk precies wat ik van dit boek verwacht had: een makkelijk leesbaar verhaal waarin uiteindelijk alles (zo goed als) goed komt. Al had dit boek wel ook een wat verdrietigere gebeurtenis, maar die zat er eigenlijk wel aan te komen, al wist ik niet met wie.

In het begin van het boek kostte het me wel wat moeite om alle personages uit elkaar te houden, maar aan wat ze doen, is steeds wel snel af te leiden wie het ook alweer is.

Kortom: fijne zomerlectuur, en zo'n dwarsligger-uitgave is natuurlijk ideaal want die kan altijd overal mee naartoe! :)