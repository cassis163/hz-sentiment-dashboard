Ik ben blij dat ik het boek nu eindelijk eens heb opgepakt! Heerlijk sprankelende fantasy van eigen bodem. Het verhaal gaat over Delia. Ze is samen met haar vriendin Lilith op pad en ze komen in nare situaties terecht. De meiden zijn niet op hun mondje gevallen en ze hebben een speciale gave. Ze zijn Magiers. Delia krijgt in een dorpje een visioen dat haar leven op de kop zet. De wereld gaat ten einde komen en daarmee alle magie die er bestaat. Ze zit in een lastige situatie maar moet dit zien te voorkomen. Delia en Lilith worden gekozen om op reis te gaan naar de godenwereld om de wereld te redden. Samen met andere magiërs en een aantal Paladijnen vertrekken ze op hun reis. Ze moeten Dillon vinden, een van de machtigste magiërs ooit. Maar is hij wel te vertrouwen? Veel leden van deze expeditie hebben daar zo hun twijfels over. Hun tocht is gevaarlijk en ze komen echt allerlei vreemde wezens tegen, zoals bijvoorbeeld weerwolven en zombies. Ze moeten hun krachten meer dan eens aanwenden om te kunnen overleven.
Ik vond zelf het stuk in het labyrint erg spannend en prachtig beschreven. De gnomen zijn levensecht en ik zag ze zo voor me uitrennen! Maar wat schuilt er nog meer in het Labyrint? En wat voor duistere wezens leven er in het Woud? Dit is voor mij echte fantasy, spannend vanaf de eerste bladzijde en niet weg te leggen! Vond het bijna jammer om tussendoor te stoppen. Maar zodra ik weer een momentje had om verder te gaan, ging ik meteen weer verder. En ja, er zitten draken in, lol, dat vind ik toch altijd helemaal top in een fantasyboek. Mijn drakenhart is ook weer gelukkig!

Er zijn aardig wat personages in dit boek. Maar niet verwarrend. Je leert ze stukje voor stukje beter kennen. Een van mijn favorieten is er eentje die wat later in het boek voorkomt: Guyon. Ze vinden hem in de kerkers en hij heeft een bijzondere kracht. Ook ben ik helemaal gek op Dax, hij is een zandmagiër en kan dus van alles met zand. Ik zie dat allemaal zo voor me en zie dat echt gebeuren. Ik zou dit graag als verfilming zien. Ik vond het in The Mummy al gaaf ( Die kon ook dingen met zand). Dus dit sprak mijn fantasie er aan en ik vind het heerlijk als je een boek echt beeldend voor je kunt zien en het zich als het ware als een film voor je afspeelt. Nu heb ik een levendige fantasie, dus ik verlies me helemaal in deze wereld.
Dillon vond ik ook een zeer sterk personage met een grote mond, maar op de een of andere manier toch niet zo slecht als iedereen denkt. Ik weet nog niet echt wat ik van hem moet vinden. Hij is iemand waar ik mijn vinger nog niet helemaal op kan leggen. Maar ik neem aan dat het duidelijk gaat worden in de volgende delen. Ik ben benieuwd naar het verdere verloop van zijn karakter.
Delia en Lilith zijn nog jong, de andere vrouwelijke magiër is ook niet voor de kat: Ysaline. En de dronken magiër Elidor zal je wel laten lachen, dat weet ik zeker. Toch is hij ook een enorm sterk personage en ik wil graag meer weten van zijn achtergrond. Kortom….Ik wil meer!!!!!!!!!

De verwijzing naar Gandalf in Lord of the Rings vind ik ook erg leuk. Een tovenaar is nooit te laat;-). Daar gaat mijn Lord of the rings hart van gloeien. Inderdaad wijze woorden!
Het leest vlot en de hoofdstukken zijn kort. Dat vind ik echt heerlijk lezen. Nog een hoofdstuk lezen worden er zo toch wel een paar, lol.

De titel past echt bij het boek. Daar is geen twijfel over mogelijk. De cover vind ik ook echt mooi. Ik zie het zo voor me en ik weet wie het is. Ik ga dat niet vertellen. Je moet dat zelf ontdekken.

Dit is het eerste deel van de Trilogie: De kronieken van magie, deel 2 komt binnenkort uit.
5*****