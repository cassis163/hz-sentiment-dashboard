Boerenbedrog is een spannende roman dat zich in Friesland afspeelt. Het plaatje op de cover zou hier zo vandaan kunnen komen. Het verhaal begint bij een meisje dat probeert een boer te versieren en dat mislukt jammer genoeg. Dan komt er een dating programma om de hoek kijken, een programma dat zich baseert op het populaire ‘boer zoekt vrouw’ komt ook in Friesland en Connie Harkema voegt de westerse televisiemakers bij de mensen uit het dorpje Snedum samen.

Het is bijna tijd voor hét keuzemoment in het programma “Hartenboer”. Maar boer Wouter verdwijnt vlak voor dat beroemde moment naar het dorp en laat de beide dames waaruit hij moet kiezen alleen. De twijfel die dan toeslaat bij deze twee dames is zo herkenbaar. Het past niet in het programma en wat moeten ze nu? Is dit al niet een keer voorgekomen bij boer zoekt vrouw? De verhaspeling van Yvonne Jaspers naar Japke Vonnema was leuk bedacht en Japke reageert ook hetzelfde als Yvonne zou doen wanneer de vrouwen tijdens het keuzemoment weg blijken te zijn….en zij mooie televisie moet maken.

Het verhaal rondom het programma en deze boerenfamilie wordt afgewisseld met dagboekfragmenten van een ik persoon. Zij kijkt heel anders tegen alles aan en wil dat de boer voor haar kiest. Dat wordt echt in dagboekstijl vanuit haar eigen gevoelens en schuinsgedrukt weergegeven waardoor je meer afwisseling ziet en beide kanten ervaart als lezer.

De personages zou je zo tegen kunnen komen. De karaktereigenschappen van de mensen zijn mooi weergegeven, het is wel een beetje een bevestiging dat Friezen stug zijn en dat er nog steeds vrij gesloten gemeenschappen zijn waar je als buitenstaander moeilijk tussen komt. Er wordt mooi op de verschillende personages ingegaan. De wisselende stemmingen van Carla Diepenheim die van grote invloed zijn op het verloop van het verhaal voeren de spanning een beetje op.

Een klein beetje voorspelbaar is het verhaal wel maar ik heb gewoon lekker gelezen. Het boek is een onderdeel van de Ellesy relax+ serie waarin feelgood romans verschijnen met een flinke dosis spanning. En dat klopt, het is een gemakkelijk te lezen roman maar de spanning had vooral op het einde iets heftiger gekund. Wat ik ook miste is dat het verhaal ondanks de mooie karakterbeschrijvingen en de hekenbare situaties op een gegeven moment de snelheid een beetje kwijtraakt. Een positief punt is dat het realistisch is, dit zou een van de boeren uit het populaire programma zomaar kunnen overkomen en als kijker zie je niet op tv wat er verder gebeurt na de show maar word je door social media wel op de hoogte gehouden net zoals dit boek. Dat wordt ook even genoemd.

Heel erg romantisch is het boek niet, dat zou ook niet kunnen want de relaties die ontstaan in dit boek zijn nog heel erg pril. Aan het einde van het verhaal is hier meer ruimte voor.

Connie Harkema heeft al meerdere boeken geschreven en dat merk je wel, er spreekt ervaring uit haar schrijfstijl, Met name bij de beschrijvingen van de personen merk je dit goed. De personages zou je zo tegen kunnen komen. De karaktereigenschappen van de mensen zijn mooi weergegeven. Ook hoe iemand die van buiten heel stug lijkt maar van binnen een gouden hart heeft wordt mooi beschreven hoe zij op de gebeurtenissen reageert. Dat kon ik als lezer wel waarderen.