Alle eerdere boeken van Fossum gelezen hebbende vond ik dit boek heel bijzonder. Al vrij vroeg ken je de dader, maar het hoe en waarom, en de vele twijfels van de hoofdpersoon, maken dit boek speciaal.

Zonder iets te willen verklappen vond ik de beklemming die je beleeft als je de hoofdpersoon volgt heel apart. Het verhaal heeft me naar de keel gegrepen. Alhoewel je weet dat het fout is wat de hoofdpersoon doet, krijg je een enorm gevoel van medelijden met hem.

Of dit nou echt een thriller is weet ik niet. Het is naar mijn idee een heel beklemmend verhaal over het leven van een eenzame en ook eerzame man, die door omstandigheden gedwongen, uitgaand van een oprecht gevoel zijn kind het beste te moeten geven, komt tot een extreme daad.

En hoe inspecteur Sejer daarmee omgaat is ook weer heel speciaal. Heel langzaam maar zeker komt hij tot de oplossing. Grote klasse, dit boek.