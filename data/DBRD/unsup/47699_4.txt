Sofia's leven wordt plotseling overhoop geworpen als ze een verontrustend telefoontje krijgt van haar dochter. Door verdriet overmant besluit ze uit Belgie weg te gaan en te gaan werken voor artsen zonder grenzen. Ebola speelt een belangrijke rol in het nieuwe leven van Sofia.
Daarnaast wil Sofia weten waarom e.e.a. is gebeurd en zint ze op wraak.
Rani Diaz en haar team worden op een moordzaak gezet. Er wordt een arm gevonden. Van wie is het lichaam en waarom is hij vermoord? Ze proberen de onderste steen boven te krijgen.
Stukje bij beetje komen de verhaallijnen van Sofia en Rani bij elkaar.

Gotcha leest lekker vlot weg. De verhaallijnen van Sofia en Rani worden goed uitgewerkt en komen steeds dichter bij elkaar tot de ontknoping volgt. Wel vond ik de ontknoping voorspelbaar maar dat neem niet weg dat het boek zeker de moeite waard is om te lezen. De cover straalt angst uit. Dat maakt nieuwsgierig naar het verhaal en vind ik er ook goed bij passen evenals de titel van het boek. Dit boek is zeker een aanrader. Een lekkere soepele thriller.