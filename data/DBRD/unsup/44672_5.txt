Hartelijk dank aan VrouwenThrillers dat ik dit boek mocht lezen.
Rechercheur Jennifer Brugman vertrekt na het nodige te hebben meegemaakt van Rotterdam naar Groningen.
Na verloop van tijd keert zij terug en probeert haar leven weer op de
rit te krijgen. Het verleden blijft haar achtervolgen, er zijn steeds weer situaties die daar op wijzen. De moorden waar Jennifer en haar team aan werken hebben een link naar de Griekse Mythologie. Het team verdiept zich hierin en alles wordt ondernomen om dit te ontrafelen
Als Jennifer na een lange periode weer contact krijgt met haar zus Elize, blijkt alles totaal anders dan zij had gedacht en de zussen gaan weer voor elkaar.
De personages zijn heel goed uitgewerkt. Het is een vlotte en prettige schrijfstijl en je blijft tot het eind geprikkeld. Stoppen met lezen is geen optie.
Je wordt als lezer regelmatig op het verkeerde spoor gezet en het einde is op zijn zacht gezegd verrassend.
De titel van het boek lijkt in het begin al duidelijk, maar aan het eind heb je pas goed door waarom.
Een prachtig spannend debuut van de auteur Angelique Haak.
Ik kan me nu al verheugen op haar volgende boek.
Een dikke vijf sterren voor dit boek.