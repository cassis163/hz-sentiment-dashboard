Coco Jackson is in de nacht van 29 op 30 augustus 2004 verdwenen uit het vakantiehuis van haar ouders in Bournemouth. Coco is dan 3 jaar oud en de helft van de tweeling Coco en Ruby. De ouders van de tweeling vierden met vrienden de 50-jarige verjaardag van de vader, Sean. Het feest vond plaats op Sandbanks.
Zijn vrouw Claire was vroegtijdig naar Londen vertrokken vanwege een echtelijke ruzie. De halfzus van de tweeling Camilla, dochter, van Sean, kon niet goed met hun stiefmoeder Claire opschieten. Claire had het kindermeisje de laan uit gestuurd en had bedacht dat Camilla en haar zus India wel zouden fungeren als onbetaalde oppas. Daar pasten ze voor en zijn voortijdig naar Londen vertrokken. Claire heeft Sean betrapt met Linda. Daarom is Claire boos weggelopen. Zowel Linda en Sean zijn getrouwd. De ex-vrouw van Sean heet Heather. Ze hebben samen twee kinderen, Milly (Camilla) en India. Hun ouders zijn al 20 jaar gescheiden. Claire en Sean zijn op huwelijkse voorwaarden getrouwd. Sean Jackson is steenrijk. Hij verdient grof geld met onroerend goed.
Maria is de peettante van Coco, zij houdt graag de regie over alles en palmt iedereen in.

Wat is er met Coco gebeurd? Het voelt vanaf het begin dat er iets helemaal verkeerd gelopen is, maar wat dat is en hoe het allemaal heeft kunnen gebeuren blijft je continue bezighouden.

Twaalf jaar later:
De moeder van Mila (Camilla) belt haar op met de mededeling dat haar vader, Sean, door het kamermeisje dood op zijn hotelkamer is gevonden. Camilla wordt gevraagd de identificatie te doen. Op hetzelfde ogenblik is ook Claire spoorloos verdwenen samen met Ruby. Claire en Ruby hebben zich op een verlaten plek gevestigd. Claire beschermt Ruby voor de buitenwereld. Claire gaat niet naar de uitvaart. Zij vraagt of Camilla haar stiefzusje Ruby mee wil nemen. Met de dood van Sean wordt het verleden weer naar boven gebracht.

Aan het einde komen de verhaallijnen samen en komt de onvoorstelbare waarheid boven water. Ze hebben gelogen, ze hebben keuzes gemaakt. Waar rijkdom en macht toe leiden is onvoorstelbaar. De auteur doet er zelfs nog een schepje bovenop om het nog ongelooflijker te maken.
Het blijkt wel dat de elite tot alles in staat is om status te behouden.