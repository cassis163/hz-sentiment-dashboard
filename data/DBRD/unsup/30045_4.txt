De tweede van Bernard Minier in een serie rond politiecommandant Martin Servaz. Minier groeide op aan de voeten van de PyreneeÃ«n en daar speelt het verhaal zich ook af.
Tussen zijn eerste zaak met Hirtmann in Een kille rilling en deze zitten 18 maanden. Hirtmann is nog altijd spoorloos. Niemand heeft hem nog gezien. En toch zijn er aanwijzingen in zijn richting. Servaz bijt zich vast in de strijd, zijn dochter en zijn ex-vrouw lijken immers betrokken te zijn in dit onderzoek.
Minier slaagt er in om de lezer, alsook Servaz, voortdurend te verrassen met onverwachte plotwendingen. De plot in zijn geheel zit dan ook knap in elkaar. Het is geen dun boek - alhoewel de bladvulling daar ook voor iets tussen zit - en toch gebeuren er steeds dingen zodat je echt wel verder wil lezen. De misdaden op zich zijn gruwelijk, de auteur neemt geen blad voor zijn mond. Maar in het geheel van het boek verdwijnt dit naar de achtergrond.
Zijn personages komen heel realistisch over. Geen overdreven uitdieping maar net genoeg om je de spelers te kunnen voorstellen of mee te leven. De verhouding tussen Servaz en zijn ex-vrouw enerzijds en dochter anderzijds waren interessant. Maar ook Irene Ziegler verschijnt weer ten tonele, ook al zo'n speciaal en boeiend figuur. En dit tegen de achtergrond van het WK voetbal in Zuid Afrika, juni 2010.
Huivering is een heel mooie thriller met een super goede onderzoeksplot naar de dader. Aan het eind ook hier nu weer de verwachting van een vervolg. Deel drie in de Servaz serie is ondertussen ook vertaald, dus dat komt goed.