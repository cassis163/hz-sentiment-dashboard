Het Geheugenboek is om te beginnen een enorm mooi boek, met een aangrijpend onderwerp. Het gaat over Samantha "Sammie" McCoy, die op het punt staat om haar eindexamen te doen en daarna naar NYU te gaan. Haar grote passie is debatteren, waar ze onwijs goed in is en graag mee verder wil. Alles gaat volgens plan, totdat de ontdekking van de ziekte Niemann-Pick Type C roet in het eten gooit. Langzaamaan zullen haar functie uitvallen, te beginnen met haar geheugen, waar ze haar hele leven zo op vertrouwt. Om ervoor te zorgen dat ze niets vergeet, houdt ze een Geheugenboek bij, waarin ze alles opschrijft en zo volg je haar verhaal.

Ten eerste moet ik even zeggen wat voor een geweldig persoon Sammie is. In het begin deed ze erg koud tegen haar omgeving maar toen ze haar ziekte meer begon the accepteren, accepteerde ze haar omgeving ook meer en kreeg ze veel steun van onder andere haar oude vriend Cooper, die weer een belangrijke rol krijgt in haar leven.

Ook de schrijfstijl vond ik fantastisch. Het was echt dagboekachtig geschreven maar vormde wel echt een verhaal. De veranderingen die te zien waren in de manier van schrijven op de slechte dagen van Sammie, droegen erg bij aan de beleving en inleving voor de lezer. Je merkte dat de schrijfster, Lara Avery wist waar ze het over had, wat fijn is, als je leest over een onbekende ziekte zoals deze.

Het enige wat ik jammer vond, is dat de laatste dagen van Sammie zo snel er kort vertelt werden. Juist daar had ik nog wel wat meer over willen lezen.

Al met al is dit gewoon een heel mooi geschreven, ontroerend boek, dat ik iedereen zou aanraden. Ik lees zelf weinig in dit genre, maar oh, wat ben ik blij dat ik het gelezen heb.