Havikskruid vind ik een heel mooi en goed geschreven boek. Een boek die je niet snel weg legt.

Havikskruid is Irena Brignull haar eerste boek.
Ze is bekend met haar scenario"s voor de film "Shakespear in love" en animatiefilms zoals "The little prince"en "the boxtrolls.

Het boek is heel mooi vormgegeven. Het boek beslaat 384 pagina's en deze bevatten illustraties passend bij het verhaal. Het is geschreven voor yong adults, maar ook voor oudere fantasy liefhebbers is Havikskruid een echte aanrader. Het verhaal is heel beeldend geschreven en ontbreekt niet aan detail. Hierdoor lijkt het of je zelf mee gaat in het verhaal.

Het verhaal gaat over twee meisjes die in twee verschillende werelden opgroeien en op een bijzondere wijze in elkaars leven terecht komen.

twee meisjes-zo verschillend
Hun lot- zo verbonden
Poppy Hooper en Ember Havikskruid zijn twee uitersten. De een is een rebelse puber, de ander een jonge heks. Maar ze zijn wel op exact hetzelfde moment geboren, worden verliefd op dezelfde jongen en spelen allebei een rol in een eeuwenoude voorspelling over de nieuwe heksenkoningin.
De strijd om de troon is begonnen.

Hou jij van spanning en avontuur en fantasy? dan is Havikskruid het boek wat je niet mag missen. De thema's die erin voorkomen zijn heel divers. Magie, Liefde, de band tussen moeders en hun dochters, vriendschappen, eenzaamheid, je anders voelen en nog veel meer.