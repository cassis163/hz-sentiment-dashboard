In methode 15/33 worden we meegenomen in een origineel verhaal waarbij alles draait om een zestienjarig meisje wat wil ontsnappen van haar ontvoerders.Lisa is ongewenst zwanger geworden en weet dat maanden voor haar ouders te verbergen. Als zij er uiteindelijk achter komen is ze al ruim zeven maanden in verwachting en gaat ze met haar moeder naar een specialist voor medisch onderzoek. Kort daarop verdwijnt ze.

Lisa blijkt ontvoerd te zijn en daar begint het verhaal. Lisa is een bijzonder meisje die haar emoties uit kan zetten en hoogbegaafd is. Een meisje dat als kind al wetenschappelijke experimenten in de kelder deed en zeer berekenend te werk gaat. Ze heeft een zeer goed geheugen voor getallen en vanaf dag één van haar gevangenschap analyseert ze de situatie en bedenkt welke dingen haar kunnen helpen te ontsnappen. Ze geeft deze voordelen cijfers. Dit geeft ook een verklaring voor een gedeelte van de titel.

Dat 15/33 ook slaat op een Bijbels vers Korinthiërs : samenswordt niet misleidt, kwade versprekingen verderven goede zeden, zal misschien toeval zijn maar slaat ook wel op het boek. Het ‘onschuldige ‘zestienjarge meisje blijkt niet zo onschuldig te zijn, gedreven door wraak zoekt ze een uitweg.

In ieder geval zijn cijfers voor haar belangrijk en het tellen geeft haar houvast in haar situatie.Doordat ze blijft tellen en ook vaak opnieuw had ik en toe moeite om mijn aandacht bij het verhaal te houden. Dit geeft namelijk ook in het verhaal de nodige herhalingen omdat een gedeelte van het perspectief bij Lisa ligt. Hierdoor ging het verhaal niet zo onder mijn huid zitten als ik had gehoopt en dat was jammer maar niet erg. Het was iets wat ik voor lief nam omdat het verhaal verder goed in elkaar stak en originele elementen had.
Het was dan misschien niet zo zenuwslopend als ik hoopte maar het is op zich een heel goed in elkaar gezette thriller met een paar aparte wendingen in het verhaal.