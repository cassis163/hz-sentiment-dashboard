Dit is het eerste deel van een serie forensisch antroplogische thrillers geschreven door journalist Jon Jefferson samen met Dr. Bill Bass van de zogenaamde body farm. De sfeer van het diepe zuiden van de VS lijkt goed getroffen en komt vooral ook door het taalgebruik naar voren. Dat lijkt me erg lastig voor vertalers maar ik lees boeken van Engelstalige auteurs sowieso in het Engels. De boeken zijn in de originele taal dus sfeervol en de forensische informatie is ook erg interessant. Af en toe komt het wat geconstrueerd over maar dat wordt gecompenseerd door de interessante informatie en de "chatty" stijl van schrijven. De twee hebben het vrij luchtig proberen te houden door er wat humor in te stoppen maar de grappen zijn af en toe wel wat flauw. Ik ben benieuwd naar de volgende delen en hoe de karakters en het schrijven zich ontwikkelen. Lekker leesvoer, maar niet voor tijdens de maaltijd. :)