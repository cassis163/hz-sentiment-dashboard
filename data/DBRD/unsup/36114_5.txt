Een journaliste begaat de ergste fout die ze kan maken: ze publiceert een verhaal dat niet juist is, met als gevolg dat ze het leven van een onschuldig man verwoest. Daardoor ontspoort ook haar eigen leven. Ze raakt haar baan kwijt, haar vriend, en ze wordt van alle kanten tegengewerkt. Als haar beste vriendin en mentor overlijdt, geeft zij haar nog een laatste opdracht mee: schrijf mijn verhaal. Ze krijgt een envelop waarin een lijst zit met 100 namen. Dan begint de zoektocht naar de ware aard van die lijst. Een zoektocht waarmee ze niet alleen zichzelf helpt maar ook andere mensen. Een schitterend boek waarin ook humor en romantiek niet ontbreekt.