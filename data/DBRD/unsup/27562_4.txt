Over de tweede wereldoorlog zijn al heel wat boeken geschreven, over de nabestaanden van de slachtoffers daarvan wat minder.
Rivka Cohen is een journaliste met behoorlijk wat ambitie.
Tijdens een interview met de bekende advocaat Daniel Rubinstein voelt ze meteen een klik met hem.
Alleen heeft Rivka op dat moment een relatie en Daniel ook.
Het blijkt gaandeweg dat ze nogal wat met elkaar gemeen hebben.

Rivka heeft erg veel moeite met relaties, ze vindt het lastig zich te binden.
Dat ze daarmee zoveel moeite heeft komt o.a. door het oorlogstrauma van haar vader, Isaac Cohen
Isaac heeft tijdens het transport in de oorlog kunnen vluchten uit de trein en heeft daarbij zijn moeder achter gelaten, voor hem een groot trauma.
Daarna heeft hij moeten onderduiken, ook al geen gemakkelijke tijd voor hem.
Deze gebeurtenissen hebben ervoor gezorgd dat Isaac na de oorlog veel klachten van lichamelijke en psychische aard heeft gekregen, niet echt gemakkelijk voor zijn familie om daarmee om te moeten gaan.

In het boek zijn er twee verhaallijnen, de verhaallijn van Rivka en die van Isaac, die mooi en goed met elkaar verweven zijn.
Hierdoor komen we veel over de ontwikkeling van Rivka te weten en over de keuzes die ze in haar leven, maakt en heeft gemaakt.en in haar relatie met Daniel.
Keuzes die mede beinvloed zijn door het verleden van haar vader.

Goede karakterbeschrijvingen, een vlotte schrijfstijl en een boeiend onderwerp maakten dat ik er geen enkele moeite mee had het boek uit te lezen.
Een mooi en vlot geschreven verhaal over de gevolgen van de oorlog.
Voor mij 4 sterren waard.