Mijn mening

Laat ik beginnen met bekennen dat ik helemaal niks met ruimtevaart en aanverwante zaken heb. Het boeit me niet, en ik zal zelf niet snel iets erover opzoeken. Waarom dan toch dit boek lezen voor een recensie? Omdat het gevraagd is en omdat ik wel opensta voor nieuwe ervaringen. Je weet maar nooit: het kan altijd meevallen.

En dit boek is zeker meegevallen. Sterker nog ik vond het spannend en interessant. Doordat mijn kennis rond dit onderwerp beperkt is, was het boek in zekere mate leerzaam. Bertina schrijft beeldend zodat ik me ook een voorstelling kon maken hoe dingen eruit zouden kunnen zien.

Naast de technische aspecten ( wat een research zal dat geweest zijn! ) is het verhaal boeiend en leefde ik mee met de betrokken personen.

De motieven van de dader vind ik zeer begrijpelijk, de manier van het standpunt duidelijk maken verwerpelijk. Aan de ene kant had ik dus sympathie voor de dader, maar aan de andere kant vond ik het een weerzinwekkend persoon. Dat is best knap dat die tegenstrijdige gevoelens opgeroepen kunnen worden.

Het boek is me aan alle kanten meegevallen en ik heb het boek met veel plezier gelezen. Ook als je niks met het onderwerp hebt is het een aanrader!