Net als veel andere mensen hebben de 3 vrouwen uit de roman Seringenmeisjes voor de Tweede Wereldoorlog dromen. De eerste, Herta, heeft haar studie geneeskunde afgerond en droomt ervan om chirurg te worden. De tweede, Caroline, heeft als vrijwilliger de baan van haar leven als hoofd Familieondersteuning op het Franse Consulaat in New York. De derde, Kasia, zit nog op de middelbare school en droomt van een mooi leven met Pietrik, op wie ze heimelijk verliefd is. Dan breekt de oorlog uit en wordt het leven van de vrouwen behoorlijk op zijn kop gezet.

Herta wordt arts in Kamp Ravensbr端ck. Caroline heeft het druk met haar vrijwilligerswerk voor Franse vluchtelingen en voor de wezen in Frankrijk. Kasia sluit zich aan bij het Poolse verzet, maar wordt al vrij snel opgepakt en zij belandt samen met haar zus en moeder in Ravensbr端ck. Daar worden zij en haar zus slachtoffers van de medische experimenten die in dat kamp op vrouwen werden uitgevoerd. Na diverse operaties aan hun benen worden de vrouwen weer teruggestuurd naar hun barakken en krijgen daar de geuzennaam Konijnen. De naam Konijnen refereert aan de hinkende manier van lopen en aan het feit dat ze als proefkonijnen zijn gebruikt.

Het leven van de drie vrouwen tijdens en na de oorlog wordt op een indrukwekkende manier vertelt. Ondanks dat het verhaal van Kasia en Herta af en toe echt ijzingwekkend is, wordt het verhaal nergens te zwaar, mede doordat het verhaal van Caroline voor wat rust zorgt. Het is de schrijfster goed gelukt om te laten zien, dat waar je leeft, voor een groot deel bepaalt hoe je tegen een situatie aankijkt.

Het is boeiend om te weten dat het verhaal gebaseerd is op het leven van Caroline en Herta, zij hebben echt bestaan. Maar ook de verhalen van Kasia en haar zus zijn niet zomaar verzonnen. Hun karakters zijn gebaseerd op het leven van de Poolse vrouwen, de Konijnen, die Ravensbr端ck overleefd hebben. Martha Hall Kelly heeft veel onderzoek gedaan naar de achtergrond van de drie vrouwen, maar heeft onder andere ook Lublin en Kamp Ravensbr端ck bezocht. Daardoor is het niet alleen een hele intrigerende roman, maar ook een interessant boek, dat je echt moet lezen.
Dit boek is beslist een aanrader!