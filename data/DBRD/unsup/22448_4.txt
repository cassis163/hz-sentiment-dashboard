Hij is het dus niet verleerd in de gevangenis: het schrijven! Wederom een spannend verhaal dat je niet gemakkelijk loslaat, niet in de laatste plaats door het tempo waarin de gebeurtenissen zich afspelen in beurtelings New York, Londen, Tokio en Boekarest; met op de achtergrond het 9/11 syndroom.
Toch een woordje van (lichte) kritiek. Archer is en blijft een Brit en is daardoor geneigd zijn landgenoten in dit boek superieur te laten overkomen en af te zetten tegen wat lompere Amerikanen en Roemenen (wie zei ook alweer: "Roemeens is geen nationaliteit maar een beroep") en buitensporig hoffelijke Japanners.
Archer is ook een meester van de korte verhalen; ik kan niet wachten op Cat O' Nine Tales.