Dit verhaal is het debuut van Christine Charliers. Het is een Young adult, en leest enorm vlot!
Het gaat over Esther, een meisje die haar eigen leven maar saai zou noemen. Tot het moment dat ze thuis overvallen wordt door 3 mannen. Deze 3 mannen zijn meedogenloos en een van de 3 is in en in slecht! Ze krijgt een spuit met een of ander vreemd goedje in haar nek gespoten. En de mannen breken haar geestelijk in duizenden stukjes met hun verdere acties. Als de mannen haar dan verlaten, voelt ze zich meteen anders. Ze kan harder rennen, ziet beter en scherper, ruikt dingen veel beter en geneest sneller. Ook heeft ze een brandend gevoel in haar keel? Wat is er toch mis met haar, vraagt ze zich af? Ze moet vluchten omdat de mannen achter haar aankomen. Ze duikt onder in een doodsaai dorpje, bij een vriend. Ze gaat daar naar school en maakt daar de nodige vernederingen mee. Maar ze maakt ook vrienden. Ze moet altijd blijven opletten, ze weet immers niet wat de mannen nu echt van haar willen. Dus ze moet voorkomen dat ze haar te pakken krijgen. Het is echt een goed geschreven fantasy verhaal. Er zijn er niet zoveel die in de buurt komen, dus het is erg origineel. Het is spannend en de emoties spatten van de paginaâ€™s af. Het is echt zo, dat je in het verhaal zou willen springen om te helpen. Helaas kun je dat niet, dus je moet doorlezen om te zien hoe het afloopt. Het einde kan meer beloven en ik denk dat er ook zeker een vervolg gaat komen. Christine heeft al wat ideetjes, voor het volgende boek, wat ik begreep. Nu ga ik daar dan ook in spanning op wachten. Echt een heerlijke vlotte YA, die je vanaf het begin niet meer los laat.
5***** verdiende sterren. Gefeliciteerd Christine! Iedereen die van fantasy en wolven houdt, moet ik aanbevelen om dit boek te gaan lezen. Ik weet zeker dat het je gaat bevallen!