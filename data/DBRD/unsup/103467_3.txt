Clemency ontmoet Sam tijdens een vlucht en er is direct een klik. Helaas is Sam niet vrij en is er geen vervolg. Tot hij drie jaar later voor haar neus staat als vriend van haar stiefzus Bella.

In een dorpje aan de Engelse kust laat Jill Mansell de lezer kennis maken met de kleurrijke bewoners en hun levens. Allemaal hebben ze hun eigen verhaal, een scheiding, een adoptie, onmogelijke liefde en liefdesverdriet. En deze combinatie is mooi verwerkt in een heerlijke zomers verhaal.

De hoofdpersonen zijn sympathiek, enkele bijpersonen hebben minder sympathieke trekjes welke voor een komische noot zorgen. Het gevoel van een saamhorigheid in het dorpje is groot. Jill beschrijft de sfeer goed en de dialogen zijn logisch en realistisch, net als het verhaal zelf. En ook al lijkt het verhaal af te stevenen op een voorspelbaar einde, Jill Mansell weet dan toch nog met een paar verrassingen te komen, waardoor het uitlezen van het boek met een goed gevoel kan worden afgesloten.