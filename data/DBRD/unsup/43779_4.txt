Bijna 2 jaar geleden alweer is dit boek verschenen, in de boekenwinkels was het niet te missen; de felle oranje/gele cover, die schreeuwt: "neem me mee". Ongeveer 1,5 jaar geleden heb ik het boek aan mijn moeder cadeau gegeven en toen ook zelf gelezen.

Het verhaal van inspecteur Hedström en zijn team wordt ook in dit boek tot in de details beschreven. Fjällbacka is een plaats die je je dankzij het lezen van de kleine details zo voor de geest kan halen. Deels zorgt dit in het begin er wel voor dat je een hoop informatie moet doornemen, maar als je er eenmaal in zit dan ben je er uiteindelijk zo doorheen.

De verhaallijn zelf is enorm spannend, goed geschreven met aandacht voor kleine details. Tegelijkertijd merk je dat er een licht worsteling in het boek zit, alsof het bestaat uit veel toevalligheden die niet altijd even soepel in elkaar overlopen. Maar ook in dit boek weet ze weer een onverwachte twist te verwerken en wordt je aan het einde verrast. Echter moet ik zeggen dat de afronding van dit boek me dan wel weer tegenviel na de suprise ervoor.