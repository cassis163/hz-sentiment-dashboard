Combinatie van thriller en ruimtevaart, heerlijk als je geinteresseerd bent in NASA, spaceshuttle missies en dergelijke. Er blijkt een biohazard incident te zijn in het ISS, enkele astronauten geraken besmet en sterven al erg snel. Een reddingsmissie met een spaceshuttle loopt falikant af en de overige astronauten zijn aan hun lot overgelaten. Een probeert er via een capsule terug naar aarde te keren, maar dit wordt door de nationale veiligheid gruwelijk verhinderd. De enige vrouw die overblijft zit net in een scheiding met haar man, maar eigenlijk is de liefde nog wel heel groot, zo groot dat haar man een ongeziene actie onderneemt. Spannend.