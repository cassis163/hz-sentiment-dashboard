Op het eerste oog lijkt Dood de Engel over terrorisme te gaan, een actueel onderwerp. Maar als je verder leest, blijkt het veel en veel dieper te gaan dan dat.
De kern vinden, is als het zoeken naar een naald in een hooiberg, maar samen zetten Dante en Colomba alles op alles om die naald te vinden.
Als één van de twee het op wil geven, haalt de ander diegene weer over om toch verder te gaan. Dante en Colomba zijn goed op elkaar ingespeeld en weten wat ze van elkaar kunnen verwachten.

Het boek is opgedeeld in twee delen, die onderling ook weer zijn opgedeeld in in totaal vijf delen. Ieder deel geeft een duidelijke omslag in het verhaal weer.
De vijf delen beginnen ieder met een stuk verhaal uit het verleden. Bij ieder stuk, vallen er meer puzzelstukjes op hun plaats. Toch wordt het totaalplaatje pas bij het allerlaatste puzzelstukje duidelijk.
Het is heerlijk om verrast te worden als je het niet meer verwacht.