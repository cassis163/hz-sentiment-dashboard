Het verhaal kent twee hoofdlijnen, verteld door de twee hoofdpersonen in dit boek:
Eline, afkomstig uit het Limburgse Roermond, verhuist naar de grote stad Amsterdam waar ze werkt voor het gerenommeerde blad Heat.
Eline's baas Boris is al een paar dagen niet op het werk verschenen en ze begint zich zorgen te maken. Ze gaat rondsnuffelen op zijn kantoor om aanwijzingen te vinden en stuit op een paar vage briefjes. Ze kan haar nieuwsgierigheid niet bedwingen en gaat op onderzoek uit, met alle gevolgen van dien.
De andere verhaallijn wordt vertelt vanuit Desi, eigenaresse van een High Class escortbureau en de perikelen rondom het runnen van een bedrijf dat voorziet in sex op hoog niveau, de duurdere dames van plezier die ieder hun eigen redenen en achtergrond hebben om in dit wereldje te stappen.
Naast deze twee hoofdlijnen komt de dader ook aan het woord in schuingedrukte korte hoofdstukjes.

Een stortvloed aan gebeurtenissen, de directe manier van schrijven en de afwisseling in perspectief maakt dat je heel snel wil doorlezen, al heb je zo je vermoedens, niets is wat het lijkt in sommige gevallen. Een goed plot waarvan ze je soms wat hints en aanwijzingen geeft, maar passen ze wel bij de dader die jij in gedachten hebt?
Is het wel allemaal glitter en glamour in de escortbusiness en de glossy bladen wereld?
Eveline geeft ons in dit boek een interessant kijkje in twee totaal verschillende werelden, de journalistiek en de prostitutie. Sex, drugs en een beetje rock & roll maar vooral hebzucht, jaloezie en haat en nijd vormen de ingrediÃ«nten voor dit ijzersterke debuut.