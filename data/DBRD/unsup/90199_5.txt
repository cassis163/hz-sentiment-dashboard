Boudewijn Satijn, de vader van Nina, die op het moment in de race zit voor een premierschap bekommert zich weinig over het wel en wee van zijn dochter. Ook met haar stiefmoeder en halfzusje heeft ze weinig contact. Alleen bij haar oma Emma, die na de dood van haar moeder voor een gedeelte van haar opvoeding gezorgd heeft kan ze met al haar problemen terecht.

Tot op de dag dat Nina haar oma dood aan treft in haar huis. Waarbij iedereen ervoor wilt gaan zorgen dat de waarheid boven tafel komt. De vraag is alleen wie spreekt de waarheid, en worden er niet te snel vooroordelen getrokken?

Joyce Spijker heeft in haar literaire thriller een sterk verhaal neergezet dat je niet meer los kan laten totdat je de laatste bladzijde hebt omgeslagen. Sommige personages hebben een dubbel karakter waardoor het lang duurt voordat het plot duidelijk wordt, maar ook dan nog zou het zomaar anders kunnen aflopen.
Met dit boek mag Joyce Spijker zich zeker gaan mengen tussen de grote namen zoals Saskia Noort, Esther Verhoef en Suzanne Vermeer.

5 sterren.