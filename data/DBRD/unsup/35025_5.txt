Dit was een boek dat ik vrij snel uitlas omdat het niet superdik is enerzijds, maar anderzijds de lezer ook meeneemt op een rollercoaster ride. Een verhaal dat moeilijk weg te leggen is. Zeer vlot geschreven en intens. Je vraagt je voortdurend af hoe Simon, het hoofdpersonage, kan ontsnappen aan zijn lot. Hij is zo goed beschreven dat je echt in zijn huid zit en meeleeft met zijn wanhoop. Zijn onmacht voel je in elke zin. Een zeer sterke karakterstudie door een auteur die hier intussen haar handelsmerk van gemaakt heeft.