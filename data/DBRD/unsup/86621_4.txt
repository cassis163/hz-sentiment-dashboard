Wanneer Emma na de dood van haar ouders gedwongen moet worden opgenomen in het gezin van haar oom Otis en tante Ida, breekt er voor Emma een zware tijd aan. Ze komt weer terug in het mijndorpje waar 9 jaar geleden haar broertje door pesterijen is overleden. Nu wordt ze weer geconfronteerd met de pesters. Daarnaast is ze niet welkom in dit gezin en wordt ze als slaaf behandeld. Tevens krijgt ze inzage in de uitbuiterij van de mijnwerkers in de koolmijn. Kinderen vanaf ongeveer zes jaar zijn gedwongen om in de steenbreker te werken, zodat het gezin meer inkomsten binnenkrijgt om het hoofd boven water te houden. Maar ze worden door de eigenaar van de mijn als slaven behandeld. Pure armoede heerst alom. Emma kan dit niet langer aanzien en mede door 'aansturing' van haar overleden broertje, besluit ze te gaan helpen.
Het verhaal is vlot geschreven. Ik ben het boek als luisterboek begonnen maar kon me er niet goed op concentreren. Geen prettige luisterstem en teveel personages. Dus overgestapt op digitale versie. Het einde is enigzins voorspelbaar. Het geeft echt goed de wantoestanden in de mijnen van destijds weer.