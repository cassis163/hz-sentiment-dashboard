Een jong meisje verdwijnt uit een zomerkamp van een obscure sekte. De leider van de sekte predikt puurheid en zuiverheid, maar ziet er geen been in zijn eisen dwingend op te leggen aan zijn volgelingen. Van Veeteren moet met de uiterste omzichtigheid te werk gaan om de waarheid boven tafel te krijgen.

Hoewel het verhaal zich binnen een kort tijdsbestek afspeelt, en de locatie merendeels een vakantiekamp in de bossen, is de actie en spanning toch aanwezig, hetzij vooral onderhuids. Een bekwaam neergezet, gevoelvol verhaal met aansprekende karakters. (Door: Jannelies Smit)