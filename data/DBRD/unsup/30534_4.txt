Heb jij haar gezien? is alweer de zestiende thriller van Sophie Hannah vertaald in het Nederlands. Ze begon in 2006 na een carri√®re als dichter aan het schrijven van thrillers. Heb jij haar gezien? speelt zich eens een keer niet af in Engeland, Sophie Hannah heeft zichzelf en de lezers getrakteerd op een uitstapje naar Amerika en wel naar een luxe wellness-resort. Cara Burrows uit Engeland vlucht van haar familie met het plan twee weken tot rust te komen en ze zich te beraden over haar toekomst. Al direct bij aankomst in het resort blijkt dat dit allemaal iets anders zal verlopen als zij oog in oog staat met Melody Chappa. Een meisje waarvan men dacht dat ze vermoord was door haar ouders.

Sophie Hannah heeft me verrast met Heb jij haar gezien? Eerder las ik van haar hand De monogrammoorden en dan kon me niet zo bekoren. In Heb jij haar gezien? nu eens niet een verhaal in Engeland, maar in Amerika. Het gezichtspunt in het boek is dat van Engelse Cara Burrows en dit vergroot het gevoel van betrokkenheid. De meerderheid van het boek speelt zich af in een luxe wellness resort. Het tempo in het boek is redelijk vlot en doordat het boek is onderverdeeld in verschillende onderdelen, zoals gespreksverslagen en verschillende oogpunten, heel boeiend om te lezen.

Sophie Hannah neemt de Amerikanen enigszins op de hak en voegt daarmee een dosis humor toe aan het verhaal. Ik verdenk Sophie Hannah er zelfs van dat haar eigen mening en gedachten zijn verwerkt in een van de karakters. Zeker na de lezing bij het AD, weet ik dit nog meer te waarderen. Het gekozen thema is heftig, maar wordt op een mooie, respectvolle wijze beschreven.

Heb jij haar gezien? was een fijne thriller om te lezen en heeft me doen beseffen toch maar eens meer boeken van Sophie Hannah te gaan lezen. Ik geef het boek vier sterren.