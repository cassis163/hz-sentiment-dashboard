Ondanks dat het plot boeit (een beetje thrillerlezer geilt op complottheorieÃ«n waarvan hij het bestaan amper kent), en het heerlijk wegleest, is meneer Brown iemand die ons een boodschap wil meegeven. En daar heb ik nou zo'n hekel aan. Misschien dat het iets te maken heeft met een soort van ubergevoel, omdat hij veel research heeft gedaan en die kennis graag wil overdragen. Prima, zo hadden mijn lesboeken er vroeger ook wel mogen uitzien. Maar voor een geloofwaardige thriller is meer nodig dan een hoop verbanden kunnen leggen met historische feiten (of verzinsels) in een sausje van hedendaagse tijd. Ik kijk nog altijd met veel plezier terug aan de "Ludlum" tijd. Iemand die echt boeide en geloofwaardig overkwam, zonder dat je het gevoel van leraar-leerling gevoel bekroop. 3 sterren voor kroonprins Brown.