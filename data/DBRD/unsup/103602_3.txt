Heel aparte thriller. Naast het feit dat het een goed boek is - niet per se spannend - krijgt de lezer ook inzicht in de Chinese maatschappij. Je bent er als politieman niet zomaar met het uitzoeken van de misdaad die gepleegd wordt. Je moet ook heel goed bedenken wie er te vertrouwen is (en dat is niet per definitie je collega of je superieur) en er is het ingewikkelde, subtiele samenspel van belangen afwegen en 'quinxi', het inlossen van gunsten.
Hoofdinspecteur Chen Cao begint met een eenvoudige klus: hij moet samen met de Amerikaanse marshal Catharine Rohn de vrouw van een naar Amerika uitgeweken Chinees opvangen en op het vliegtuig naar Amerika zetten. Pas dan wil de man die in Amerika vastzit, getuigen tegen het hoofd van een triade. De vrouw blijkt echter verdwenen te zijn, kort voordat zij haar paspoort en visum op moet komen halen. Is zij ontvoerd of is ze zelf ondergedoken? En welke gevolgen heeft dit voor haar man en voor de relatie met Amerika? En wat heeft een vermoorde man in het Bundpark met de zaak te maken? En nog belangrijker is de vraag waarom Chen's superieur er niet zo happig op is dat de vrouw gevonden wordt noch dat de moord opgelost wordt. Chen en Rohn proberen op alle vragen een antwoord te vinden.
Mooi boek met veel aandacht voor poÃ«zie en voor de Chinese 'way of life' en een heel klein subtiel vleugje romantiek.