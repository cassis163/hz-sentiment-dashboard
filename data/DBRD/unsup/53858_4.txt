Het boek neemt je meteen mee. Ik lees graag spannende boeken, maar middenin had ik even zoiets : dit is voor mij net ietsje té spannend, té eng. Maar uiteraard wil je weten hoe het verder gaat, dus lees je door... Als ik 's avonds lees, val ik meestal na een paar bladzijden al in slaap, maar dus niet met dit boek. Dit boek is een aanval op je slaap... ik ben blijven lezen tot ver na middernacht, omdat ik gewoon wilde weten welke kant het uitging, en... je wil zo graag dat het hoofdpersonage in veiligheid is... Doordat ik dus gisteravond urenlang heb doorgelezen, ben ik steeds meer van het boek gaan houden. Het is heel goed en vlot geschreven, zeer spannend, goed gedocumenteerd en geloofwaardig. Na het lezen van dit boek had ik eindelijk nog eens het gevoel: ik wil alle boeken uit deze Rizzoli en Isles reeks lezen ! En dat ga ik zeker doen!