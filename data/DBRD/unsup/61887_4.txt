Dit aangrijpende verhaal gaat over Alice een meisje van 4 jaar, wat bij een pleeggezin wordt ondergebracht. Dit waargebeurde verhaal geeft in chronologische volgorde weer, wat er gebeurt. Welke stappen er genomen worden en wat een pleegouder, in dit geval Cathy, zoal meemaakt met het pleegkind, de instanties en de familie rondom.

Cathy getuigt van veel inzicht. Ze is dan ook een ervaren pleegouder, die precies aanvoelt wat het kind nodig heeft en wat het kind in dit boek verscheurt.
Ze legt de vinger op datgene waar de pleegzorg in te kort schiet.
Ze wensen namelijk een stabiele omgeving. Maar doordat er veel verloop is onder de maatschappelijk werkers, betrokken bij Alice's case is de beoordeling verre van stabiel.
Duidelijk verteld door Cathy en ik kon me helemaal vinden in haar vertwijfelingen en frustraties.