Behalve de televisie hebben we de laatste tien jaar ook nog de
overvloed aan sociale media die 'het boek' steeds verder naar de
achtergrond dringt. Daarmee lijkt Fahrenheid 451 actueler dan ooit.
Krijgt Bradbury met zijn pessimistische toekomstvisie uiteindelijk
gelijk? Die vraag kun je alleen beantwoorden als je eerst de
discussie aangaat: is het geschreven woord (zoveel) beter dan
televisie, film, video, youtube? Er is natuurlijk veel rommel op
televisie maar - laten we eerlijk zijn - wordt er ook niet heel
veel rommel in boekvorm uitgegeven? Zeker weten! Andersom zou je
kunnen stellen dat een boek eerder aanzet tot denken, je andere
gezichtspunten laat zien. Maar ... ik ken ook films en
documentaires die dezelfde uitwerking hebben. Kortom: uiteindelijk
is het aan de lezer/kijker zelf om keuzes te maken. Dan moet er
natuurlijk wel een keuze zijn. Dus laten we maar hopen dat 'het
boek' nog lang stand weet te houden tussen al die concurrentie.