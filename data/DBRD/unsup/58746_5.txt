Mijn leeservaring:
Geweldig hoe een debutant je soms weet te verrassen!
De indrukwekkende cover laat je al zien hoe je brein je soms weet te triggeren, kijk er maar eens goed naar en vraag je af hoe dat shot genomen is. Ligt ze met haar hoofd trap af of op, heeft iemand haar geduwd – is ze dood of toch alleen maar zo gewond dat ze zich niet meer kan bewegen?
Dat zet aan tot fantaseren en dat is naar mijn idee al een groot pluspunt.

Het verhaal en de plot zitten werkelijk goed in elkaar met onverwachte wendingen.
Het begint al goed met een beklemmend stukje schuin geschreven tekst, waarvan je er trouwens na ieder hoofdstuk een voorgeschoteld krijgt. Je weet dat er iemand in gevaar is, ontvoerd en opgesloten …... maar wie???

"Een muffe, niet te definiëren geur glipt via haar neus naar binnen. Ze zakt weg, naar het randje van bewusteloosheid. Haar hersenen grijpen de gelegenheid aan een eigen leven te leiden; vormen zich een beeld bij de geur, gebaseerd op herinneringen. Het beeld brengt haar naar de kerker van een kasteel. Leidt haar rond. Plaatst haar voor een smalle wenteltrap van afgesleten stenen. Aarzelend zet ze een voet op de eerste tree. Dan een tweede en een derde. Maar de trap lijkt naar achteren te hellen, als een tekening van Escher. Ze valt langzaam achterover.
Hoort zichzelf gillen... "



Geloof me, dan zit je er al met je snufferd middenin.
Louise vindt een vaag dossier in het kantoor van Margot (een van Louise's beste vriendinnen) dat in feite niet thuis hoort bij hun afdeling.
Wanneer ze Margot hiermee wil confronteren blijkt deze ineens spoorloos te zijn.
Niemand heeft enig idee waar ze is en ook haar man lijkt van de aardbodem te zijn verdwenen.
Als Louise wat losse aanwijzingen aan elkaar rijgt is ze er van overtuigd dat er iets serieus mis is en probeert haar broer Rob te overtuigen dat hij als rechercheur zijnde wat info voor haar moet natrekken. Haar vriendin Suzan, dierenarts, raakt door de aanhoudende bezorgdheid van Louise ook meer en meer overtuigd dat er wat fout zit.
We krijgen een mooi uitgewerkt profiel van deze drie hoofdpersonen en hun leventjes. Rob de work-aholic met zijn vrouw Barbara en hun twee zoontjes. Louise en Suzan, hele goeie vriendinnen maar er sluimert ook meer tussen deze twee dames, is het een ontluikende liefde of toch alleen maar een diepe vriendschap. En wie is in godsnaam Max Winter? En wat heeft deze topcrimineel met het hele verhaal te maken? Of is hij slechts een stroman van een groter geheel?
Een verhaal dat op meerdere plekken speelt, tot in Frankrijk toe, waarbij omgeving en of beschrijvingen van desbetreffende setting beeldend is, erg goed gedaan.

Genoeg gegevens om een spannend verhaal smoel te geven.
Geschreven in een fris en fruitige stijl waarbij Liesbeth je af en toe in een deuk laat liggen om de humoristische dialogen die het geheel lekker leesbaar maakt en waar “straattaal” het net dat beetje meer menselijk maakt dan de gemiddelde thriller.
Heel erg genoten en ik zie in de toekomst nog wel meer van haar hand verschijnen, tenminste dat hoop ik dan ;-)
Zeker de moeite waard om te lezen!!!

http://josesprakeloos.blogspot.nl/2015/09/liesbeth-van-kempen-gevaarlijk-spel.html