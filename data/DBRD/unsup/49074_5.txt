Maud Martens en Niels Bingsten zijn als rechercheurs op de moord van kunstdocent Marc Gaullier gezet. Hij is aan een galg opgehangen aan een lantaarnpaal. Maar hij blijft niet het enige slachtoffer.

Kyra Slagter is een jong meisje met een fasinatie voor recherchewerk. Ze gaat zelf op onderzoek uit naar de moordenaar van haar docent. Haar oudere zus Sarina is 4 jaar geleden verdwenen. Dit laat haar niet los en ze is van plan om uit te zoeken wat er met haar zus is gebeurd.

Dit boek is waanzinnig goed geschreven en uitgedacht. Je blijft geboeid door het verhaal en de verschillende uitgewerkte hoofdpersonen die in het boek voorkomen.

Er zijn ook hoofdstukken waarin je de gruwelijke daden vanuit het oogpunt van de dader beleeft. Dit is zeker een plus aan dit boek.

Het plot is niet mega verrassend, maar het is wel een erg goed en fijn einde.