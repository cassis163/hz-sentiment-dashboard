Vijftien, het tweede YA boek van Marlies Slegers.

De vijftienjarige Elena leert via facebook Tim kennen. Tim zegt dat ze elkaar eerder hebben ontmoet tijdens een festival, maar Elena kan zich er niet veel meer van herinneren.
Elena heeft het thuis niet zo naar de zin. Haar vader is ruim een jaar geleden overleden. En haar moeder heeft inmiddels een nieuwe vriend, Pieter, die ook al bij hun in woont. Pieter drinkt te veel en ze hebben constant ruzie.
Elena kan het goed vinden met Tim. Ze voelen elkaar goed aan en wisselen elkaars telefoonnummer uit zodat ze makkelijker contact kunnen hebben. Elena laat zich overhalen om een sexchat te doen met Tim. Hier heeft ze onmiddellijk spijt van, maar het is te laat.
Ze spreekt af met Tim en tot haar grote verbazing is het niet Tim die ze ontmoet maar een oudere man die haar vader had kunnen zijn. Hij heeft niet Tim maar Mark. Vanaf dat moment heeft Mark haar compleet in de macht door de chantage van de sexchat die ze hadden.
Voor Elena begint een nachtmerrie. Mark heeft Elena precies waar hij wil. Maar ook deze foute man heeft fouten gemaakt waardoor er op de jager gejaagd wordt.

Een spannend boek van deze tijd. Het verhaal wordt vertelt uit verschillende personages en gaat vloeiend in elkaar over. De hoofdstukken zijn goed verdeelt. Een prettige schrijfstijl en een mooie opbouw van spanning.
Jammer dat het plot dan ook meteen het einde van het boek. Ik had graag willen weten hoe het verhaal eindigt voor alle personages.