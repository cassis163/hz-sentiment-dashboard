Kristin Hannah weet op prachtige wijze het verhaal te vertellen van Leni, die op veertienjarige leeftijd met haar ouders naar Alaska vertrekt. Haar vader, een getraumatiseerde Vietnamveteraan, hoopt hier de rust en de zelfvoorzienendheid te vinden waar hij naar op zoek is. In de lange winters in Alaska toont hij zich echt als een gewelddadig man. Het boek vertelt hoe Leni en haar moeder hieruit proberen los te komen, hun eigen keuzes leren maken, hoe Leni verliefd wordt, zich ontwikkeld tot een zelfstandige vrouw in een kille omgeving waarin je geen fouten kunt maken.
Het boek was een tikkeltje moeizaam om in te komen. Zodra ik op de helft was, veranderde dit en kon ik het boek haast niet meer wegleggen. Het einde van het boek vind ik meesterlijk prachtig en een waardig einde voor een intens verhaal.