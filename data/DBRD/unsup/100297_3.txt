Ik kreeg dit boek onder ogen door een inschrijving voor een Blinddate boek. Er waren wat steekwoorden die me ertoe overhaalden om me hiervoor in te schrijven.
Ik begon dit boek met normale interesse want ik wist niet wat me te wachten stond.
Ik vond de afwisseling tussen de twee hoofdrollen leuk. De ene kant heb je het verhaal van de dochter Mathilde. Zij komt erachter dat haar vader tijdens de tweede wereldoorlog heel wat heeft meegemaakt. Aan de hand van een gevonden schriftje komt alle gebeurde aan het licht. Vader was tijdens de oorlog dwangarbeider en vertelt zijn verhaal over de terugweg naar Nederland.
Vader Mart vertelt zijn verhaal voor het eerst aan iemand,, in dit geval een psychiater, om te proberen een verzetsuitkering te krijgen.
Mijn Interesse ging echt uit naar Mart. Ik vond, ook al zijn de verhalen natuurlijk verschrikkelijk, deze hoofdstukken het fascinerende gedeelte.
De schrijfwijze van Tessa is boeiend en gemakkelijk toegankelijk. Geen hoogdravend taalgebruik en wellicht wat ouderwets maar niet onaangenaam.
Dit verhaal is anders dan eerdere oorlogsverhalen maar ik vond het zeker niet slechter.