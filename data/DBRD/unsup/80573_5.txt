Angelique Haak won in 2013 een regionale schrijfwedstrijd ter gelegenheid van de week van de spannende boek.
In 2017 schreef ze haar thrillerdebuut ´Een nieuw begin´.

Een nieuw begin is het in meerdere opzichten voor Jennifer Brugman, een tactisch rechercheur, die vanuit Groningen naar Rotterdam, haar geboortestad, terug verhuisd.
Nadat zij in Rotterdam alle schepen heeft verbrandt, is zij naar Drachten verhuisd om daar haar opleiding af te maken om vervolgens in Groningen te gaan werken.
Dan maakt zij in Groningen iets verschrikkelijks mee en besluit Jennifer weer terug te verhuizen naar Rotterdam.
Behalve haar baas Van GInkel, is verder niemand op de hoogte van haar traumatische ervaring en kan zij dus echt met een nieuw begin starten.
Al op haar eerste werkdag moet ze aan de slag om een moordenaar te zoeken die overspelige vrouwen straft. Een moordenaar met een voorliefde voor de Griekse Mythologie , die via de website ´Happily Never After´ getrouwde vrouwen opspoort om ze vervolgens te vermoorden.
Jennifer moet samen met haar nieuwe collega´s erachter zien te komen wie deze Mythologie-moordenaar is. Het probleem is alleen dat Jennifer zich niet volledig kan richten op deze taak omdat zij ook tijd nodig heeft om schoon schip te maken met haar zus Elize die ze al 13 jaar niet meer heeft gesproken.
Uiteindelijk dringen zowel het verleden als het heden zich op aan haar en krijgt ze het vermoeden dat haar traumatische ervaring en deze Mythologie-moordenaar veel met elkaar te maken hebben.
Overal om haar heen ziet ze de mogelijke dader. Is het de onbetrouwbare vriend van haar zus, die ook een strafblad heeft en in Groningen is gesignaleerd, of is het haar nieuwe IT-collega die geen vorderingen maakt met het opsporen van gegevens van de website. Misschien is het wel die enge buurjongen die er altijd is als ze thuis komt.
Kortom, een spannende tijd voor Jennifer om zowel de moordenaar te vinden en haar verleden tot het verleden te behouden. Of dit ook lukt??

Een geweldig debuut van Angelique Haak die een zeer spannend boek heeft geschreven. Moeilijk om weg te leggen en met vele complot theorieën. Tot het einde toe blijft de vraag wie de Mythologie-moordenaar is. Langzaam aan ontrafelt het verleden van Jennifer zich, krijgt de lezer meer te weten over zowel Jennifer en haar zus Elize alsook over haar collega´s. Tevens wordt er een kijkje gegeven in het hoofd van de moordenaar. De vraag is natuurlijk waarom hij deze vrouwen straft en wat Jennifer hier privé mee te maken heeft.

Mede doordat de schrijfstijl fijn is, er veel spanning in zit, het concept redelijk origineel is, is het thrillerdebuut van Angelique Haak een dikke 5 sterren waard.