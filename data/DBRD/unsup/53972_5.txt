De proloog begint met een moord, waardoor je denkt met een thriller te maken te hebben, pas op het einde van het boek valt het kwartje.

De hoofdstukken hebben een naam als titel en geven aan over wie het hoofdstuk gaat. Eigenlijk is Maarten de echte hoofdpersoon, die plotseling een stem hoort.

Een paar haltes voor de mijne schrik ik op, het lijkt of iemand mijn naam roept.

“Maarten,” fluistert een fluweel zachte stem.

Verbaasd kijk ik om mij heen.

De personen die in het boek voor komen blijken onbewust, de ene meer dan de andere, met elkaar verbonden te door het bedrijf Xeros. Van de directie tot het callcenter, uit alle lagen van het bedrijf spelen er personages mee. Van geld maakt niet gelukkig, tot geld maakt gelukkig en van promoties tot ontslagen alles komt er voorbij in dit geweldig goed in elkaar stekende verhaal. De verhaallijnen lopen vloeiend in elkaar over en onbewust komen personages elkaar onderweg tegen. Zeker in het begin moest ik mijn koppie erbij houden, maar naarmate het verhaal vorderde kregen de personages meer een gezicht en kon ik ze beter plaatsen. Heeft de stem eigenlijk alleen met Maarten van doen, de andere personages hebben zeker ook een grote rol in het geheel, zelfs de hond speelt een belangrijke rol. Deze roman met een thrillerachtige insteek, door een moord die waarschijnlijk nooit wordt opgelost, hoe heb je het verzonnen Suzanna Esther, staat op mijn lijstje van mustreads. Ik heb weer eens genoten van deze voor mij onbekende auteur die ik zeker blijf volgen.