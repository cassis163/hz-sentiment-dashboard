Wow! Waarom kan ik geen 6 sterren geven? Lee Child is de god van de thriller-auteurs.
Eigenlijk heb ik dit boek per vergissing gekocht. Ik zag het voor een prikkie bij een boekendump liggen. Ik dacht dat Lee Child de helft was van het gerenommeerde duo Preston&Child, maar dat bleek, eenmaal thuisgekomen, Lincoln Child te zijn. Dus enigszins sceptisch aan dit boek begonnen.
Maar wat een verrassing; superspannend en niet weg te leggen. Goede karakters, goede sfeerbeschrijvingen, goed uitgewerkt verhaal met verschillende verhaallijnen en een spannende zoektocht naar een koelbloedige moordenaar.
Tegendraads is het derde boek uit de serie over Jack Reacher, Lee Childâ€™s favoriete held. Ik ben fan geworden en wil ze nu allemaal lezen. Gelukkig heb ik nog een ander Jack Reacher-boek tegelijkertijd gekocht, zodat ik meteen kan beginnen aan een inhaalslag.