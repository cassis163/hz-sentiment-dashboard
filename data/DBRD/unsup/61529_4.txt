Het boek heeft een prachtige cover met een zwaard dat oplicht. Als ondertitel staat er “Legende van Esper – boek een”; het blijkt de start van een science-fiction trilogie. De Zilvervos is het debuut van Joke de Meyer, schrijfster uit Belgie, uitgegeven via haar eigen uitgever De @Belezenis.

Zonder verwachting begon ik aan dit boek. Dit boek heeft me verrast, zodanig dat ik heel graag het tweede en derde deel wil lezen. Het verhaal is goed opgebouwd, de personages zijn zo beschreven dat je met ze meeleeft, het leven in Esper wordt goed begeschreven, er zit spanning in, kortom, dit boek leest heerlijk weg.

De 17-jarige Veder groeit op bij zijn grootvader en een jonge vrouw. Hij volgt als schildknaap samen met zijn vrienden een opleiding tot ridder, terwijl ze weten dat ze nooit als ridder aangenomen worden door hun heerser. Ze wonen in een ommuurde stad Arel. Graaf Alryn heerst over Arel en heeft de muur laten bouwen om hen te beschermen tegen gevaar van buiten. Omdat de graaf alles onder controle heeft, heeft hij niet meer wachters nodig. Veder twijfelt aan zijn toekomst en aan het regime. Ook anderen vragen zich af of de wereld buiten de muur niet veiliger is dan die binnen de muur. Wat volgt is een heerlijke queest en de strijd voor het goede. Ik hoop dat de schrijfster niet te lang wacht met het uitgeven van de volgende delen……..