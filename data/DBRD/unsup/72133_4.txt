Weer zoâ€™n bekend persoon die zo nodig een boek moet schrijven, was mijn eerste gedachte toen ik over dit boek hoorde.
Langzamerhand druppelden de positieve reacties binnen en werd ik steeds nieuwsgieriger. Daarbij komt dat ik Graham Norton op tv echt geweldig vind!
Dus het boek toch maar aangeschaft en daar heb ik geen spijt van!
Norton weet in zijn boek je mee te nemen in het wel en wee van het Ierse dorp Duneen. Een Midsomer murders-achtige sfeer, inclusief moord. Ik kan daar zo van genieten.
Het is een boek zonder vaart, maar zeker niet saai of langdradig. Ik wilde blijven lezen. Wilde weten hoe het allemaal precies zat.
Het verhaal is onvoorspelbaar. En al had ik halverwege wel een vermoeden van de dader, ik werd toch nog wel een aantal keer op het verkeerde been gezet.
Het einde vond ik wat rommelig en niet alles was relevant voor de afronding van het verhaal. Wat dat betreft had het boek een aantal bladzijden minder mogen hebben.
Toch smaakt het boek naar meer, en ik hoop dat Graham Norton thrillers zal blijven schrijven.