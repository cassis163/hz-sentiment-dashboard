Ook dit deel sterkte me in mijn overtuiging, dat deze boeken op volgorde moeten worden gelezen. Er komt zo'n reusachtig aantal personages in voor, dat het handig is, als de de mensen uit vorige delen al een beetje kent. Dan nog is het moeilijk alle namen uit elkaar te houden.
Opnieuw was dit een geweldig boek. Spannend, met veelvuldige perspectiefwisselingen. Een heel aantal verschillende verhaallijnen. Een moeder van een gezin, op wie niets lijkt te zijn aan te merken, is vermoord. Onverklaarbaar. Of toch niet?
Een journalist krijgt een man vrij, die gevangen zat voor de ontvoering van een meisje. Hij was onschuldig. Maar wie was dan wel de dader? De journalist bijt zich vast in het onderzoek en ontmoet dan bij toeval Frieda Klein. Samen speuren ze verder. Tegengewerkt door de commissaris van politie en Frieda's kwelgeest, de forensisch psycholoog Bradshaw. Inspecteur Karlsson steunt Frieda wel, hoewel dat voor em steeds moeilijker wordt.
Het priv√©leven van Frieda staat ook voortdurend op de kop: ze houdt ervan alleen in haar huisje te zijn, maar daarvan komt weinig terecht: steeds meer mensen doen een beroep op haar en met tegenzin voldoet ze aan alle verzoeken.
Ook Sandy, de man van wie ze houdt, is weer in beeld. De verhouding kent de nodige strubbelingen.
Tenslotte is daar nog de kwade geest uit het eerste deel van deze serie: Dean Reeve... En ook in dit boek blijft hij alleen dat: een geest.