Als iets controversieel is, wil ik het zeker lezen. Dit boek hoort zeker in dat rijtje thuis.
Dit boek beschrijven is nogal moeilijk. Het is geen verhalende roman, maar eerder een document dat feiten en statistieken weergeeft, die de lezer ook nog ruimte laat om zijn eigen gedachtegang te volgen, al is het duidelijk dat ongeacht je mening, je je als lezer toch ergens ongemakkelijk gaat voelen.
Vergelijk dit werk niet met alle anti-islampropaganda die er te pas en te onpas verspreid wordt, maar bekijk het als een compleet manifest waarom bepaalde waarden en normen niet samen gaan.
De foto voor de cover was al een heel verhaal op zich, wat aantoont dat dit boek helaas voor veel mensen de ongemakkelijke waarheid in pacht heeft.
Wie denkt dat islamisering enkel gaat om mensen die het met geweld en terreur willen afdwingen, zoals op 9/11, is er aan voor de moeite.
Dit boek is inderdaad gevaarlijk, omdat het mensen aan het denken zet en laat inzien waar zich het probleem werkelijk bevind. De waarheid is schokkend, maar helaas de waarheid en wie hierdoor dit boek weigert te lezen, weet misschien wel waar de klepel werkelijk hangt.
Het enige minpunt aan het eBook vond ik de slechte redactie. Ik heb menig vergeten punt en hier en daar wat vreemde alternatieve spellingen gevonden, alhoewel dit de leestbaarheid niet in het gedrang bracht.