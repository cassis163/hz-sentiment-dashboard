Een vriendelijk boek, ik denk dat dat het t beste omschrijft.

Homer (Sonny) Hickam, is de zoon van Homer en Elsie Hickam. Hij heeft vaak verhalen gehoord die zijn ouders vertelden over vroeger, over een reis die ze hebben gemaakt om een alligator naar Florida te brengen. Homer Hickam besluit de verhalen te bundelen tot een boek, wat heeft geresulteerd in een roman waar fictie en waar gebeurd samen smelten en leiden tot een combinatie van bizarre gebeurtenissen.

Een vermakelijk boek, waarin Homer en Elsie elkaar pas echt leren kennen, waar de alligator de rode lijn is, waar een haan een rol speelt die niemand snapt, een bankoverval, honkbal, bekende schrijvers, film, het is een bizarre verzameling.

Het is dan ook niet een boek om ineens uit te lezen. Het is een boek om een stuk in te lezen en dan even weg te leggen, soms met een glimlach, dan weer met een gevoel van “wat moet ik hier nou weer mee?”.

Ik heb het met een goed gevoel uitgelezen. De naschriften en de foto’s maken het net af. Het feit dat er geen foto is van Albert, slechts een krokodillenvijver houdt het mysterie van het waar of niet waar gebeurd in stand. Yeah-yeah.