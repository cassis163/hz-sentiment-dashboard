Alweer het tweede deel van de Scary Harry reeks van Sonja Kaiblinger dat vertaald is door Roald van Elswijk. ‘De jacht op de goede geesten’ is het eerste deel. Er gaan griezelige geluiden op dat deel drie binnenkort ook vertaald wordt in het Nederlands.

“Een magere hein heeft ook nooit rust… Eindelijk geniet Harold van een welverdiende vakantie op Hawaii, maar dan krijgt hij een alarmerend sms’je van Oscar: een spokenplaag overvalt de stad!

De klasgenoten van Oscar worden achtervolgd door geesten en een dode Spaanse stierenvechter probeert in Oscars huis een plekje te vinden. Maar met drie huisgeesten en een pratende vleermuis vindt Oscar het al meer dan welletjes. Alleen, van waar komen al die geesten? En hoe geraakt hij er weer vanaf? Oscar en Emily vermoeden dat zijn overleden oom Archibald er iets mee te maken heeft…”

De illustraties van Fréderic Betrand zijn op alle 225 bladzijden aanwezig. Vaak alleen in de vorm van een vleesmuis naast de paginanummering. Oscar, een doodgewone schooljongen, gaat om met Magere Hein, ook wel Harold of Scary Harry genoemd. Omdat de spookachtige personages snel wennen en het verhaal heel logisch verloopt is het totaal niet eng of griezelig. Eerder een grappig avontuur. Daar was ik wel blij om want onze schoolmeid droomt nogal snel en lang over hetgeen ze overdags meemaakt en dit boek behoefde voor haar geen verwerkling tijdens mijn nachtrust.

‘Scary Harry- Goede geesten leven langer’ van Sonja Kaiblinger, Uitgeverij Manteau, 2015.

/Lmcmr