Dit verhaal gaat verder waar Peter Pan is gestopt. We zitten ergens halverwege de 23e eeuw en Eavan, een nakomeling van Wendy (d√® Wendy uit het Peter Pan verhaal) is ruimtereiziger en ingenieur. Samen met haar beste vriend Chris zijn zij op zoek naar sporen uit het verleden, want Eavan weet zeker dat Wendy door Peter Pan werd meegenomen naar een andere planeet.
Nadat hun ruimteschip neerstort op een onbekende planeet, blijkt al vlug dat dit de planeet moet zijn waar zij naar op zoek is.
Al vlug maken ze kennis met de bewoners, flora en fauna van de planeet. Het blijkt er heel anders te zijn dan uit de mooie verhalen uit de dagboeken van Wendy, die Eavan heeft gelezen. Het is er zelfs gevaarlijk. Al vlug maken zij kennis met Caelian, de naam die Peter Pan inmiddels gebruikt.
Dat het allemaal geen rozeneur en maneschijn meer is op de planeet, daar komen zij al snel achter. De overbekende piraten spelen ook nu nog een grote rol. Hun aanvoerder, Dresch, is niet zomaar een slechterik maar een heel gevaarlijke man.
Alles komt aan bod in dit verhaal: liefde, drama, intrige, goed en kwaad, verlies, leven en dood.
Aan het einde gekomen dacht ik heel even dat het zoetsappig ging worden, maar daar heeft de schrijfster toch nog een plotselinge twist aan gegeven. Desondanks echt een prachtig einde.
Het is moeilijk om niet te spoileren bij dit avontuurlijke verhaal. Wel kan ik zeggen dat dit boek echt een aanrader is. Een mooi geschreven, vlotte Young Adult, die het ook bij volwassenen goed doet.
Ik heb het verhaal niet in een ruk uitgelezen maar in fases. Ik moest er echt wel in de mood voor zijn want wilde dit niet in een sneltreinvaart uitlezen. Van mij een dikke vier sterren voor Caelian, met een extra complimentje voor de prachtige cover van het boek!