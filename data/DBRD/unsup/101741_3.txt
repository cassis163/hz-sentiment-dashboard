Het is het derde boek van Anja Feliers dat ik op korte tijd heb gelezen, met daarin ook de psychologe Kathleen Verlinden. Ik vind dit boek iets minder. Het komt in het begin traag op gang, en kabbelt vrij traag verder. In het tweede deel kom je meer te weten over wie Saskia is, en dan gaat het eigenlijk plots heel snel, hoe haar karakter naar uiterst slecht evolueert. Naar mijn gevoel was dit wat overdreven, en had het best wat minder uitgesproken mogen zijn. Zij bleek zo slecht dat het ongeloofwaardig overkwam op sommige momenten. Ook kwam ze m.i. te gemakkelijk weg met alles. In het laatste deel, waarin alles op zijn plaats valt, gaat het dan wel plots weer snel richting voorspelbare ontknoping. Het boek was vanaf deel 2 zeker heel spannend. Maar in tegenstelling tot de eerdere boeken die ik las van deze schrijfster, was het vrij ongeloofwaardig en voorspelbaar.. Ook kwam de rol van de psychologe veel minder aan bod als in de andere 2 boeken. Maar toch 3 sterren, omdat ze er toch steeds in slaagt een boek te schrijven dat je moeilijk los laat. Want er zijn zeker ook herkenbare verhaallijnen in terug te vinden die je laten nadenken over het belang van dag na dag te werken aan je relatie en deze niet als zomaar vanzelfsprekend te ervaren, maar dan op een minder verknipte manier ;-)