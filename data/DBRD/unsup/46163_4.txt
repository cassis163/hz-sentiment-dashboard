Ik moet zeggen dat ik Alarmfase rood een enorm spannende thriller vond en ook pas stopte met lezen toen het al ver na middernacht was. Je zit helemaal in het verhaal en wilt zeker de afloop weten, maar ook wat het nu precies is dat er mis is.

Toch vroeg ik me af hoe realistisch het was. De hoofdpersonen weten wel van heel veel zaken heel veel af, en ook nog uit hun hoofd. Dat ging mij net een beetje te ver. Al weet ik natuurlijk niet wat een ruimtevaartbemanning allemaal moet kunnen en weten.

Wat mij ook tegenviel was het aantal taalfouten in het boek, maar daar kan de schrijfster natuurlijk niets aan doen. Kortom een echte pageturner, met veel SF elementen, en soms net iets te ver gezocht wat mij betreft.