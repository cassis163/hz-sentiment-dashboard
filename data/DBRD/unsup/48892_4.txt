Ook als je nooit in Ierland bent geweest geeft dit boek je vanaf de eerste bladzijde het gevoel dat je de zee kan ruiken, het groene gras kan zien en het zangerige Iers kunt horen.Ierland waar hemel en aarde elkaar raken is waar dit verhaal speelt.

Ellen een meisje uit Londen vlucht voor haar veeleisende moeder die haar wil laten trouwen met een man die zij niet wil. Ze vlucht naar Ierland naar het plaatsje Connemara waar haar moeder haar nooit zal zoeken omdat zij jaren eerder alle contact met haar familie die in Connemera woont heeft verbroken.

Ellen vind in Connemara veel familieleden en komt langzaam maar zeker achter de waarheid over de afkomst van haar moeder en de redenen van het verbroken contact

Hoewel het een klein dorpje is waar iedereen roddelt en iedereen alles van elkaar lijkt te weten blijkt dit niet zo te zijn. Ze ontmoet Conor Macausland die vijf jaar geleden onder verdachte omstandigheden zijn vrouw is verloren.
Er wordt veel over hem geroddeld maar Ellen valt voor hem en ze krijgen een relatie. Is deze relatie acceptabel zowel wel voor de levenden als voor de geest van zijn vrouw die nog rondom Conor en haar kinderen dwaalt.

En wat moet Ellen met haar eigen verloving en haar verlangen naar een gevoel van geborgenheid en thuiskomen.