Als een echt goed boek wordt verfilmd houden veel fans van het boek hun hart vast. Wat gaat zo'n film doen met het boek? Blijft de film trouw aan het boek? Of wordt het beeld voorgoed verpest?

In het geval van de Godfather staan de films voor mij op eenzame hoogte (deel 1 en 2). Talloze sc√®nes en uitspraken zijn klassiekers geworden. Het boek heb ik al jaren in de kast staan en ik ben er altijd met een grote boog omheen gelopen. Het kon de films alleen maar verpesten.

Ik heb het boek inmiddels gelezen en ik had het jaren eerder moeten doen. Gelukkig blijft het boek trouw aan de films...Natuurlijk is dit de omgekeerde wereld, maar behalve dat het een geweldig boek ik, wordt ook duidelijk hoe goed de verfilming eigenlijk is.

Wat Puzo goed doet is de logica uitleggen waarom bepaalde beslissingen genomen worden, waardoor de lezer een bepaald begrip krijgt. Je wordt meegezogen in een wereld die niet de normale wereld van de lezer is (of althans dat mag ik hopen) en op een bepaald moment is het ook volstrekt logisch waarom mensen vermoord moeten worden. Als lezer begin je dat ook normaal te vinden.

Dit is een van die boeken die je niet weg kan leggen op het moment dat je er eenmaal in begonnen bent. En dat het jammer is wanneer het uit is.

Zonder twijfel 5 sterren.