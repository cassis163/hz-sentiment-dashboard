'De Groep' is geschreven in 1963 en vindt plaats in New York in eind jaren '20/begin '30. Het boek heeft echter nergens aan relevantie ingeboet. Het biedt een intrigerend inkijkje in het leven van de upperclas/jetset van de US die hun dochters hun opleiding laten genieten aan de Vassar universiteit . De Vassar dames die, zodra ze afgestudeerd zijn, 'het echte leven' in moeten stappen maar hoe ziet dat 'echte leven' er dan uit?
De (financiÃ«le) gevolgen van de crisis, het 'aan de man raken', het door mannen gedomineerde wereldje, de 'nieuwigheden' waar de vrouwen mee in aanraking komen, ik vind het allemaal reuze interessant en het is tevens zeer vermakelijk geschreven.
Het enige minpuntje vond ik de veelheid/onoverzichtelijkheid van karakters, ik raakte nog al eens het spoor bijster. Een klein overzicht aan het begin of einde van het boek had mij erg kunnen helpen.