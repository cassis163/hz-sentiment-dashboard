Een historische roman dat zich afspeelt in het West Europa van de Gouden eeuw, midden 17e eeuw.
Sebastiaan de Vries is kunstschilder. Vanuit zijn jeugd en vanuit zijn latere leven komen twee verhaallijnen mooi bij elkaar. Sebastiaan is een uitermate talentvolle kunstschilder, maar wordt ook geplaagd door dromen en visioenen. Hij ziet o.a. beelden van een monnik. Er zijn enkele belangrijke liefdes momenten in zijn leven die zijn lot bepalen.
Charles Bourget is een harde zakenman die uit is op geldelijk gewin en macht. Hij heeft zijn dochter in zijn hart heeft gesloten, hij houdt van haar, maar niet alleen zijn vaderliefde is zijn belang. Bourget probeert met alle soorten handel zijn imperium uit te breiden en zijn macht te vergroten. Zijn assistent is Matteus Brandauer, een gewetenloze crimineel, gemeen als putwater. Hij is o.a. uit op de dochter van Bourget, maar ook op de dochter van Sebastiaan!

Het is geen verkeerd boek, maar vooral een verhalend boek dat intrigeert. De roman verhaalt veel over de Gouden eeuw en laat veel bekende namen uit deze glorie tijd voorbij komen: Johan de Witt, Rembrandt, Pieter van Campen, Johannes Vermeer, Maarten Tromp, Constantijn Huygens, de Ruyter enz. De schrijfstijl is mooi, netjes, en ‘gewoon’, in die zin dat de schrijver de situaties netjes en beeldend neerzet, maar ’t is ook niet meer dan dat. Geen/weinig metaforen of briljante beschrijvingen. Machtstrijd en intriges komen mooi boven drijven.
De manier van schrijven door telkens korte hoofdstukken te beschrijven in het verleden en het heden vind ik een plezierige manier van lezen. Bovendien is de auteur alert in het benoemen van details, waardoor hij de lezer makkelijk meeneemt in zijn verhaal. Je hoeft niet te zoeken wie was wie nu ook al weer.
Zeker de moeite waard om te lezen, mooi in de tijd geplaatst, maar verwacht literair gezien geen spektakel!