Al weer het 21ste boek van Baldacci dat is verschenen, de 5de in de serie van Sean King en Michelle Maxwell. De zesde man verscheen op 19 April in het Engels en is nu al in het Nederlands vertaald. En zoals al vaak het geval is geweest levert deze advocaat ook nu weer een thriller van formaat af. In de zesde man neemt Baldacci ons mee in de wereld van spionage en inlichtingendiensten, waarmee hij de lezer boeit maar ook aan het denken zet.

King en Maxwell worden gevraagd om een bevriend advocaat te komen ondersteunen die een 6-voudig moordenaar verdedigt. Op weg naar hun ontmoeting treffen ze advocaat Bergin dood in zijn auto aan. Binnen korte tijd staat, naast de staatspolitie, zelfs de FBI op de stoep en zijn King en Maxwell verstrikt geraakt in een duistere zaak. Waar meerdere theorieÃ«n leiden tot veel onduidelijkheid en verschillende personen een dubbelrol spelen gaan King en Maxwell op onderzoek uit om deze zaak tot een goed einde te brengen.

Met spitse dialogen, flinke actie en een dosis intelligent speurderswerk zet Baldacci wederom een spannend plot neer. Spanning die steeds verder opgebouwd wordt en verrassende wendingen, houden je als lezer aan het boek gekluisterd. Zonder een moment vaart te verliezen weet Baldacci zijn karakters voldoende diepgang mee te geven om ze boeiend te laten zijn. Wederom prijkt er een goed geschreven actiethriller op de bibliografie van David Baldacci.