Zodra Karen de dag naar Oistra wakker wordt beseft ze dat ze de grootste fout heeft gemaakt die ze kon maken. Snel vlucht ze weg uit het bed die ze die nacht deelde met haar baas Jounas. Vlak daarna blijkt de ex-vrouw van diezelfde baas te zijn vermoord. Karen wordt op de zaak gezet en het is aan haar om uit te zoeken of Jounas met de moord te maken heeft, of heeft de moord toch iets te maken met de geschiedenis van het eiland?

Wat een krachtig debuut! Na het lezen van dit boek is het niet verwonderlijk dat Maria Adolfsson is benoemd tot volgende grote Scandinavische thriller auteur.
Het verhaal heeft in de eerste paar hoofdstukken veel details, dit is gedaan om de omgeving goed weer te geven maar kan storend zijn. Na deze hoofdstukken echter gaat het verhaal op vlotte wijze verder en kom je steeds meer te weten over Doggerland, de moord en Karen zelf.
Steeds als je denkt te weten wie de moordenaar is veranderd er weer iets aan de situaties waardoor je hele theorie weer in deugen valt.
Je wordt niet alleen meegesleept in het onderzoek maar ook in de prachtige omgeving van Doggerland.

Persoonlijk kan ik niet wachten op deel 2 van deze nieuwe en spannende serie.