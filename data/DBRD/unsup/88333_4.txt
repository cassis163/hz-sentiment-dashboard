Goed ingespeeld op de actualiteit van de gaswinning in Groningen en de bijhorende aardbevingen. Wat als er aan zo'n boorput iets anders mee naar boven komt dan gas, iets dat jarenlang in het binnenste van de aarde vastgezeten heeft?
Al snel wordt het hele noorden in quarantaine geplaatst, bruggen worden opgeblazen om het stuk volledig te isoleren. Het gevolg is wel dat besmetten en nog niet besmetten op deze manier samen geÃ¯soleerd worden waardoor de niet besmetten eigenlijk geen kans meer krijgen.
Ontsnappingspogingen worden hardhandig aangepakt. De politiek in Den Haag weet niet hoe ze met de situatie moeten omgaan en neemt onder druk van buurlanden en Europa niet de beste beslissingen.
Een nieuwszender, 24/7 news stuurt drones naar het gebied om de situatie ter plaatse live te streamen. Uiteraard wil de politiek deze nieuwszender uit de lucht halen. Het leger wordt ingezet, verkeerde beslissingen worden genomen.
Een politieker krijgt in eerste instantie de zwarte piet toegeschoven van zowel het publiek als de politiek.
Ik heb me gestoord aan het Fries in dit boek, ook wel werden de zinnen nadien in de gedachten van een personage in het Nederlands herhaald. Gelukkig was het maar een kort stuk waar dit Fries in voor kwam, had dit heel het boek zo doorgegaan, dan had ik dit niet uitgelezen.
Het was heel zeker een spannend boek dat nauw aansluit bij de realiteit en waarvan het idee helemaal niet overdreven ver gezocht is, het zou zomaar kunnen. Soms moest ik aan Stephen King denken die ook al meerdere boeken met deze problematiek geschreven heeft.
Het einde vond ik redelijk abrupt.