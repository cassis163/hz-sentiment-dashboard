Lief boekje met verhalen over twee oude vrouwtjes. Ieder kort verhaaltje, geschreven in Tellegens hoogst eigen stijl, met korte, eenvoudige zinnetjes, waar geen woord teveel in staat, gaat over weer twee andere oude vrouwtjes. Ze houden allemaal zielsveel van elkaar. Maar ze worden oud. Ze zitten na te denken. Soms levert dat positieve dingen op, soms hadden ze beter niet kunnen nadenken.
De lezer aan het denken zetten doen ze echter allemaal.