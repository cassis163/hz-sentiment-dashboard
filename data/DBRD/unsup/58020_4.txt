Allereerst wil ik Uitgeverij Cargo bedanken voor het toesturen van de drukproefversie van dit boek.
Achterflap:
Zina Welter, een briljante jonge wiskundige, heeft zich teruggetrokken uit de maatschappij. In haar afzondering is ze gefascineerd geraakt door het Voynich Manuscript, een eeuwenoud geïllustreerd werk, geschreven in een onbekende taal. Zina begint te werken aan een algoritme dat dit mysterie eindelijk moet ontcijferen. Op een bijeenkomst van Voynich-deskundigen ontvouwt ze haar plan. Vanaf dat moment wordt ze meegesleurd op een zoektocht die haar naar Wenen, Rome en uiteindelijk naar een verborgen tombe in Praag zal brengen. Terwijl de ware betekenis van het manuscript steeds duidelijker wordt, stapelen de verontrustende gebeurtenissen zich op. Wie kan Zina nog vertrouwen?
Het karakter van Zina wordt niet uitgebreid omschreven maar wel genoeg om je in haar te kunnen verplaatsen. Ze raakt gefascineerd door dit bijzondere manuscript, de personen die samen haar proberen het mysterie te ontrafelen zijn al net zo bijzonder. Simon lijkt haar het aardigste. Het vreemde van alles is, dat er steeds vreemde dingen gebeuren, vooral bij haar. Is het toeval of is het manuscript van de duivel? Van de andere hoofdpersonen kom je steeds meer te weten, je kan je in allemaal wel inleven.
Het verhaal leest vlot, hoewel er op de voorkant van het boek staat dat het een thriller is, vind ik het meer een roman. Het is een zoektocht naar antwoorden in een manuscript, wie heeft het geschreven, waar komt het vandaan.Er is genoeg actie en er zijn zeker spannende momenten, maar je zit niet voortdurend op het puntje van je stoel. Je wilt wel weten wat er in het manuscript staat en wie de groep onderzoekers wil tegenwerken.’
Er zijn twee verhaallijnen, de ene speelt zich af in de 17e eeuw en de andere in het heden. Dit is absoluut nodig om de aanleiding van het maken van het manuscript te kunnen uitleggen. De opbouw naar het plot is goed, steeds kom je meer te weten en het uiteindelijk plot heeft me zeker verrast.
Het is een goed boek, bij vlagen spannend.
Ik geef het 4 sterren.