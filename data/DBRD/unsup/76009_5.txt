En ja hoor, Linda Jansma heeft het weer voor elkaar gekregen ! Want dit is weer zo'n ontzettend goed en super spannend boek, zo mooi en emotioneel zelfs dat ik zo nu en dan tijdens het lezen met tranen in mijn ogen zat en het boek niet weg kon leggen.

Een machinist meldt dat bij station Overvecht een gewapende jongen rondloopt. Nick en zijn collega Tom die samen bij de politie werken krijgen de opdracht daarheen te gaan. De knul heeft een legergroen petje achterstevoren op zijn hoofd en hoort bij de bende Almighty Saints. Op het perron van treinstation Overvecht vinden zij hem.
Nick schiet de jongen per ongeluk dood. Of schoot hij soms bewust op hem en had hij een bepaalde reden om dit bendelid te doden?
Na de dood van Short-AS laat de bende het hier dan ook zeker niet bij zitten en dit betekent dat Nick met zijn gezin in erg groot gevaar komt.

Het hele verhaal is wel zo fantastisch geschreven, dat je zo nu en dan tijdens het lezen begint te denken dat dit een waargebeurd verhaal is. Want zeg nu zelf, op de dag van vandaag kan dit verhaal zich ook in het echt afspelen. Eigenlijk moet men daar maar niet te lang over nadenken.

Het is zo jammer dat 'Vrijspel' alweer uit is. Zoveel spanning aan het einde van dit boek.
Net als alle vijf de andere boeken van Linda Jansma, is ook dit boek weer op een erg prettige en vlot leesbare manier geschreven. Het zal dan ook zeker weer een topper worden. Ik heb er in ieder geval weer ontzettend van genoten !