Het is bijna niet mogelijk om te vertellen waarom dit een knap gecomponeerd boek is zonder iets prijs te geven.Dat ga ik dus ook niet doen. Het duurde wel even voor ik begreep waar Michaelides heen wilde. (Terwijl ik dacht een ervaren thrillerlezer te zijn!) Toch krijgt het boek van mij maar drie sterren omdat het me halverwege bijna een beetje begon tegen te staan. Het vlotte niet, ik keek er niet direct naar uit om verder te luisteren en, nou ja, dat speelt in een goed boek toch ook een belangrijke rol.
Rick van de Westelaken leest het leeuwendeel voor en dat doet hij keurig, maar hij is een, goede, nieuwslezer. Spanning, emotie, verbazing, teleurstelling of opgetogenheid, boosheid zijn emoties die je als nieuwslezer niet, maar als voorlezer van verhalen wel moet tonen. Jolanda van de Berg is in het verhaal de stem van Alicia; dit doet ze goed. Een licht gedrogeerde Alicia wordt bij Van de Berg behoorlijk tot leven gewekt.