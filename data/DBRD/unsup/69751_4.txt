Merkwaardig verhaal, maar op een schitterende manier geschreven door Stefan Brijs: het kolonialisme ten voeten uit!
In een tijdspanne van 10 uren en 30 minuten vertelt de " ik " - figuur, Broeder Daniël, het relaas van een familie in kolonialistische omstandigheden, op het eiland Curacao.
Omstandigheden van kansloos bestaan, armoede, onderdrukking, honger, corruptie, uitbuiting, misdaad, slavernij, ...
Deze kolonialistische toestanden worden door Stefan Brijs op een zéér realistische manier weergegeven! De " ik "-figuur is een vertrouwenspersoon van de familie Trump, waardoor het verhaal een meer realistisch karakter krijgt: Broeder Daniël is geen familielid!
De gedachtengang van Broeder Daniël gedurende die enkele uren durende vlucht van Max naar Nederland is een subtiele vondst van Stefan Brijs!
Als lezer zit je met dit vlot lezende boek tot op het eind te wachten op de afloop.
Stefan Brijs zet hier met zijn vlotte, directe en aangename schrijfstijl een schitterende roman neer!