Vlot geschreven roman waarin alweer Marcus Goldman, net als in ‘De zaak Harry Quebert’, de hoofdpersoon is. In dit boek wordt zijn familiegeschiedenis verteld. Het verhaal zit goed in elkaar en je kunt je er fijn een tijdje in verliezen.
Echter er is een groot minpunt. De personages komen niet ècht uit de verf. Het blijven oppervlakkige en stereotype figuren. Wat betreft de hoofdpersonen, de Goldman-gang: De een is groot, sterk en sportief, de ander klein, mager en superintelligent, de derde is van de arme tak van de familie en voelt zich altijd de mindere, op de vierde zijn de andere drie allemaal verliefd. Want mooi, lief en ook nog rijk.
Over alle verwikkelingen tussen deze personen en hun families gaat een flink dramatisch sausje dus er gebeurt van alles, uiteindelijk leidend tot Het Drama. Waar al vanaf het begin van het verhaal naar verwezen wordt. Na heel veel heen en weer springen in de tijd (iets teveel?) wordt alles duidelijk…
Prima tussendoortje maar meer ook niet.