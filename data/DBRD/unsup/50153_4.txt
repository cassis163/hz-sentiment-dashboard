Wat een kleurrijk boek, prachtige vormgeving, nieuwsgierig makend cover en van binnen?
Een feestje, gaat het zien!

Met 'Menthol' van schrijver Frank Krake ga ik op reis naar 'Kingston, Jamaica, december 1909' met Joseph Sylvester vanuit Saint Lucia.
Op een fraai bedrukte landkaart is de route gemarkeerd.
Vlot en prettig beschreven wordt de vermakelijke geschiedenis van de 'zwarte' Joseph Sylvester verteld, na vele omzwerving, vele werkplaatsen waarbij zijn natuurlijk talent voor talen, zijn vindingrijkheid en zijn voortreffelijke handelsgeest hem winst heeft opgeleverd komt hij aan in Antwerpen, het is augustus 1920.

Daar komt hij bij toeval op het spoor van tandpasta, een handig product in een land waar ze 'niet gewend zijn hun gebit te verzorgen'
In 1923 ontvangt hij een grote doos tandpasta aangevuld met keelpastilles; 'Menthol'
De opmars van Joseph ‘Menthol’ Sylvester is begonnen.

De geschiedenis van een 'zwarte kunstenaar'; in 'de lage landen' een bezienswaardigheid komt in volle glorie tot leven, een knappe verdienste van schrijver Frank Krake.

De vele ingekleurde foto’s en originele documenten voegen enorm veel toe en maken: ‘Menthol’ tot een onderhoudend en aantrekkelijk boek.

Claar van Lieshout 17 april 2016