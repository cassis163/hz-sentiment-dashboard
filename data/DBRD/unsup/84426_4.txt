Na de vorige thriller van Sarah Pinborough, echt een wtf-that-ending-thriller, was ik wel erg benieuwd naar hoe deze dan zou zijn!
De verhaallijnen van moeder Lisa, tienerdochter Ava en Lisa’s vriendin Marilyn worden afgewisseld. Ze hebben alledrie zo hun geheimen en littekens. Bij wie zal het verleden haar in weten te halen?
Ik had gewoon buikpijn van dit verhaal af en toe. Wilde ik wel weten wat er met het jongetje gebeurd was? De sfeer werd steeds beklemmender en de vraag ‘hoe gaat dit aflopen?’ werd alsmaar groter. Echt een ontzettend spannend verhaal, vol super twists, wat me ook nog eens wist te raken. Geen WTF einde dit keer, maar daar was ik ook wel blij mee in dit geval.
Topthriller van Pinborough weer!