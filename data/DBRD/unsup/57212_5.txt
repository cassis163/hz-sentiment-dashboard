Een intrigerende cover en een titel die duidelijk wordt tijdens het lezen.

Op het voorblad staat heel toepasselijk:
'Wat in het verleden ligt, is de proloog' ~ William Shakespeare, The Tempest.

Ellory weet als Brits auteur op onnavolgbare wijze een sfeertje neer te zetten met een paar goed gekozen woorden.
Je waant je in het diepe zuiden van de U.S.A.
En de regen stroomde, en de regen was zwart en hield niet op.
Ook:
We dansten op het veld, we lachten zoals we altijd hebben gelachen en toen liep Nancy naar de bomen aan het eind van Five Mile Road en is nooit meer gezien.

Op een bepaald gedeelte in het verhaal, denk je als lezer dat je het wel weet! Je kent de dader!
Dat is niet het geval blijkt al snel daarna.
Sheriff Gaines wil alles alleen oplossen. Is dat wel zo slim? Ineens liggen alle mogelijkheden weer open, maar één persoon blijft in het gezichtsveld van Gaines.
Dan is er toch een onverwachte dader, dit had ik niet verwacht. Helemaal op het verkeerde been gezet. Alweer! Prachtig gedaan.

Een prachtige zin vond ik:
Niemand had genoeg om hem gegeven om uit te zoeken waar hij was.
Deze gedachte nadat Ganes het plaatje helemaal helder heeft.

Het verhaal begint en eindigt met oorlog. In dit geval de oorlog zoals John Gaines er mee te maken heeft gehad.

Mooi om nog een andere verhaallijn te ontdekken in het boek. Het zijn maar een paar hoofdstukken, maar het geeft goed weer hoe een en ander door deze persoon beleefd wordt.
De verhaallijn van Gaines begint op 24 juli 1974 en eindigt op 12 augustus 1974. In deze korte periode gebeurt zo enorm veel. Veel in het leven van de andere karakters, maar ook in het leven van Sheriff Gaines:
Op een dag zal hij, misschien, de dingen zien zoals ze zijn... een cirkel, een wiel, iets zonder begin of einde... zoals de slang die zijn eigen staart opeet en tenslotte onherroepelijk verdwijnt.
Bij deze goed gekozen woorden in het verhaal, die ook weer betrekking hebben op een passage in het boek, slaakte ik een diepe zucht en keek weer op!
Ik geloof niet, dat ik ooit sneller een boek uitgelezen heb. Graag gelezen!

Ik heb enorm genoten van dit boek en waardeer het met 5/5 sterren.