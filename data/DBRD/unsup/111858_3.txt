Vanaf het begin van het verhaal zit je meteen met vragen: wat is Anne’s plan precies? Waarin is ze verwikkeld geraakt? Wat gebeurt er allemaal?? Daardoor zit je er wel meteen in en wil je verder om antwoorden te krijgen…
Maar helaas moet ik wel zeggen dat ik het allemaal ietwat vaag vond blijven. Ik vond sommige dingen ook wel erg makkelijk gaan en vond Anne wel een beetje naïef omgaan met het feit dat ze te maken heeft met een machtige familie. Over sommige gevolgen zou ze naar mijn mening niet zo verbaasd moeten zijn…

Wel leest het verhaal, zoals ik gewend ben van Marelle, heerlijk vlot en was de spanning voldoende aanwezig om me te laten doorlezen. Ik was wel heel benieuwd hoe Anne zich zou ontwikkelen en hoe het verhaal zou aflopen.
De omgeving weet Marelle ook weer mooi tot leven te brengen, je ziet het Siciliaanse stadje voor je, je voelt en ruikt de warmte én je proeft gewoon de chocola die Anne maakt! Knap gedaan en leuk bedacht die omgeving en die passie.

Ik was niet helemaal bevredigd dus na het uitlezen van dit boek, maar het was nou ook weer niet totaal onbevredigend. Een beetje ertussenin… Ik heb wel weer een paar uurtjes leesplezier eraan gehad!