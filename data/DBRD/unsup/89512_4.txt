Ik probeer meestal alle boeken van een bepaalde schrijver te lezen. Een schrijver schrijft soms ook enkele korte verhalen en die lees ik dan ook, "Dan ook" klinkt negatief. En dat is ook mijn ervaring. Vaak lukt het de schrijver niet om in enkele pagina's het verhaal goed op te bouwen, de karakters goed uit te werken of komt de oplossing uit de lucht vallen. Uiteindelijk past het kort verhaal vaak kwalitatief niet bij de andere boeken van de schrijver.

Na het lezen van het laatste boek van Ellory, miste ik alleen het drieluik "Drie dagen in Chicago".
R.J. Ellory heb ik leren kennen door de recentie van de leesclub van Bekraste zielen. Sinds die tijd heb al zijn boeken gelezen. Ik heb ze allemaal gelezen en het zijn eigenlijk allemaal toppers.

In een artikel van Crimezone is weleens verteld dat Ellory zijn eigen lezersrecenties schreef. Nou dat heeft hij echt niet nodig!! Dit is voor mij gewoon een van de beste schrijvers van het moment.

De vraag is : Kan Ellory dan ook een kort verhaal schrijven? Ja, in dit drieluik van slechts 40 pagina's per stuk laat Ellory zien dat hij dit ook kan. Hij is in staat om het levensverhaal van de hoofdpersoon op papier te krijgen, spanning op te bouwen en een verrassend plot te genereren.Aan het einde weet hij nog een cliffhanger in te bouwen, waardoor je het volgende deel wel moet lezen.

Zelfs het derde deel heeft nog een cliffhanger, waardoor theoretisch een vierde deel zou kunnen worden toegevoegd. De kwaliteit van dit drieluik doet niet onder voor de andere boeken van Ellory.

De vraag is zijn het drie korte verhalen of 1 verhaal in drie stukken. Deel 1 en 3 is op zichzelf een zelfstandig verhaal die men kan lezen zonder de andere delen. Na de cliffhanger van deel 1 wilde ik gewoon achter elkaar deel 2 en 3 lezen. Deel 2 heb ik daar niet op beoordeeld.

Deze 3 korte verhalen geven je het gevoel van een voorwaardig boek.
Ellory is een Meester verteller!