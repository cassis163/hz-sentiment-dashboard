Richard gaat met zijn gezin naar Amerika op vakantie. Er iets aan de hand in de lucht. Flitsen die heel onwerkelijk overkomen teisteren de lucht.. Al snel komen ze erachter dat er iets niet pluis is. Dan komen ze in de file terecht vlakbij Grey Boulder. Als de bliksem erger wordt, besluiten ze naar de dichtstbijzijnde stad te lopen. Onderweg komen ze erachter dat er angstaanjagende dingen zich verschuilen in de woestijn. Kunnen ze daar wel voor schuilen? Richard wil zijn vrouw en dochter Shirley beschermen met zijn leven. Richard krijgt te maken met gevoelens en hij probeertuit te vinden welke er nu goed zijn. Jake, die met hun meereist lijkt op een kwelgeest uit zijn verleden. Kan hij hem vertrouwen? En Floyd dan? Een man die geheimzinnig is en niet veel over zichzelf loslaat… Wie is er nog te vertrouwen. Hij voelt zich ook verantwoordelijk voor de veiligheid van een jonge moeder met haar zoontje Peter(tje). Dit is het hele genootschap, samen zoeken ze een veilig onderkomen. Het is echt een spannend verhaal, na het lezen moest ik even bijkomen!

Richard zijn karakter is echt goed op papier gezet. Je voelt zijn twijfels. In zijn situatie zouden wij ons ook allerlei dingen afvragen. Hij kan het verleden niet loslaten, maar moet nu toch echt focussen op het heden. Want hoe komen ze weg uit deze vreemde wereld, vol gevaren? Is er nog wel een bewoonde wereld over? Of zijn ze helemaal alleen ? Het verhaal zie je door Richard zijn ogen.

Dit is een echte science fiction thriller. Ik kon het boek absoluut niet meer wegleggen en moest weten hoe het afliep. Het is echt een goed verhaal, een van de beste thrillers die ik mocht lezen van de afgelopen tijd. En het science fiction aspect maakt het gewoon ronduit uniek! Er zijn niet veel boeken die in de buurt komen.
Toen ik begon met lezen moest ik aan Jericho denken een tv-serie die ook op een soortgelijke manier begint. Een snelweg, een explosie en de wereld die daarna op zijn kop staat.
Op een moment vond ik het zelfs Twilight-zone-achtig worden. Creepy, dus eigenlijk ook wel mijn geliefde horror zat er toch ook in! Zeer originele samenstelling van genres. En Grey Boulder (en Boulder) deed mij een beetje denken aan een verhaal van Stephen King : The Stand. Dat vind ik een van King’s mooiste boeken en ik ben blij dat Wegversperring mij dit gevoel ook gaf. Het woestijn-gevoel. Je voelt de hitte en het zand bijna. Beeldend geschreven dus!
Vlot geschreven en spannend sinds de eerste bladzijde.
De titel is perfect en de cover past er ook goed bij.
Het plot kwam voor mij ook als een verrassing! Dit zag ik echt niet aankomen.
Van mij krijgt het boek echt 5*****.
Om bij weg te dromen (misschien gaat het een nachtmerrie worden, dat zou zomaar kunnen).