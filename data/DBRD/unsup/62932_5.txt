Mocht de lezer op zoek zijn naar een mooie aanvulling op het Young Adult en Urban Fantasy genre, of wanneer men kennis wil maken met het aanbod in schrijfsters dat Nederland rijk is, dan is Magisch de perfecte verhalenbundel. Het bevat een mooie mengeling aan fantasierijke verhalen, met elk een vreemde twist of sprookjesachtige knipoog. In enkele verhalen worden dingen wel heel letterlijk genomen, zoals een gebroken hart of een soulmate hebben. Eentje die de lezer zal koesteren, steeds opnieuw wil herlezen, er zelfs niet over kunnen hoe briljant de alledaagse onderwerpen zijn verpakt. Aanrader van Nederlandse bodem. De auteurs mogen hier met recht trots op zijn.