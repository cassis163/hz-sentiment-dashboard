De roman ‘Samen’van Julie Cohen gaat over de onvoorwaardelijke liefde tussen Emily en Robbie. We maken kennis met dit tweetal als ze hoog bejaard zijn en afscheid van elkaar nemen; een heel bijzonder afscheid. Vervolgens gaat het verhaal terug in de tijd … stukje bij beetje terug naar de studententijd van de twee personages.
Vanaf het begin van het verhaal voel je dat er ‘iets’ is: een geheim, een leugen … ‘iets’ wat als een rode draad door het verhaal loopt.
De twee personage, Emilie en Robbie zijn door de auteur goed uitgewerkt. Ze doorlopen verschillende stadia in hun leven en dit wordt zeer mooi en meeslepend beschreven. De liefde tussen het duo ‘voel’ je als lezer en dat maakt dat het verhaal geen thriller is maar meer een ‘feelgood’roman. Wel een ‘feelgood’roman met diepgang en met een boeiend thema! Als lezer blijf je de roman nauwkeurig van zin tot zin lezen, om maar niets te missen. Want ja, het geheim, daar is waar het om draait, en dat WIL je weten! Het boek blijft hierdoor tot het eind toe spannend!
Een aanrader, echt een mooi en boeiend boek!