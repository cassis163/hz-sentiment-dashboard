Het boek ziet er mooi uit en is praktisch vormgegeven. Op foto’s maak je kennis met de hoofdfiguren. Het boek wordt goed ingeleid door de schrijver. Dan zijn er negen hoofdstukken die elk een afgerond avontuur bevatten. Elk avontuur begeleidt de schrijver ook met een toelichting. Hickham schrijft in een vlot en prettig leesbare stijl, waarbij je je goed kan voorstellen wat er allemaal tijdens de reis te zien is en wat er gebeurt. In hoeverre het verhaal op waargebeurde feiten is gebaseerd laat de schrijver in het midden, zoals de subtitel: ”Een min of meer waar verhaal….” al aangeeft.

In Albert moet naar huis beschrijft Homer Hickam de liefdesgeschiedenis van zijn ouders, zoals ze hem deze zelf hebben verteld. In het boek zijn Elsie en Homer pas getrouwd. Toch zijn ze niet gelukkig. Dit komt omdat Homer Elsie moet delen met de alligator Albert. Elsie kreeg Albert als huwelijkscadeau van een eerdere lover aan wie ze nog steeds met warme gevoelens veel denkt. Albert staat het huwelijksgeluk van Elsie en Homer in de weg. In het boek volgen we het jonge pasgetrouwde stel op reis. Doel van de reis is de alligator Albert naar huis te brengen.
Onderweg beleven ze allerlei avonturen.
Onderweg ontmoeten ze allerlei mensen, waaronder een aantal bekende schrijvers.
Onderweg ontmoeten ze ook een aantal vrouwen die Homer een aantrekkelijke man vinden en die Elsie de ogen openen.
Deze stijl van vertellen is symbolisch. De gebeurtenissen en ontmoetingen zijn metaforen. Staan voor de ontwikkeling die mensen doormaken. Staan voor het volwassen worden. Staan voor inzichten krijgen.

Elsie is nieuwsgierig naar de hele wereld en vind van alles leuk om te doen. “Ik heb altijd al …. willen zijn” zegt ze iedere keer als het leven , de wereld haar een taak geeft. Deze uitspraak van Elsie is kenmerkend voor dit boek. Ik las net: "Ik heb altijd al piloot willen zijn." "Elsie nee!" riep Homer uit. "Je kunt niet altijd maar alles zijn wat zich aandient!"
"Nou, volgens mij kan ik alles zijn wat ik wil zijn," antwoordde ze.
Ze leert veel, ze is leergierig, bijvoorbeeld in het hoofdstuk waarin de oudere man een verpleegster nodig heeft.

Dat het leven om liefde draait is een duidelijke boodschap van het boek. De schrijver schrijft trots over het levenslange huwelijksleven van zijn ouders.
Dat het leven niet om geld draait is een tweede duidelijke boodschap van het boek. Geld komt en gaat zo het uitkomt.

Elk hoofdstuk beschrijft heel uitgebreid een afgerond avontuur. Wat mij betreft had dit wat minder uitgebreid gemogen. Jammer is dat wat er gebeurd en hoe de personen reageren steeds op elkaar lijkt, zodat het boek voorspelbaar wordt. De verhaallijnen hebben weinig verrassende wendingen.

Mijn hoge verwachting van het boek werd niet helemaal waargemaakt.