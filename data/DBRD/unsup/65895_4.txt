"Feo en de Wolven" een literair jeugdverhaal waarbij je meeloopt met de sociale groei van een moedig meisje.

Feo woont samen met haar moeder in de bossen van Rusland, ver weg van de revolutie die zich afspelen in het land. Al jaren verwildert Feo, samen met haar moeder, wolven. Na het verwilderingsproces worden de wolven losgelaten in het wild en zouden de wolven zich weer kunnen redden in het wild. Feo is dol op drie wolven, de Zwarte, de Grijze en de Witte, die vlakbij haar ouderlijk huis blijven rondlopen.
Op een dag komt Generaal Rakov bij Feo thuis en arresteert haar moeder. Feo vlucht. Samen met Ilja en de wolven probeert Feo haar moeder te bevrijden uit de armen van de gemene generaal Rakov.

Feo is een hoofdpersonage dat een ongelofelijke groei doormaakt in een boek. Ze verandert van muurbloempje in een badass personage dat een revolutie leidt. Feo is een moedig meisje dat zoveel meer kan dan dat ze in het begin liet blijken. De band tussen Feo en haar moeder en Feo en de wolven is prachtig. Het is hartverscheurend op sommige momenten wat het meteen ook realistisch maakt. Vergis je alleen niet in de leeftijd van Feo. Ze is voor haar nog maar tien jaar oude zelf al een heel volwassen kijk op bepaalde zaken die spelen.

Het verhaal speelt zich af in Rusland, wat voor velen van ons niet dichtbij huis is. Ondanks het feit dat het zich zo ver weg afspeelt, wordt de setting zo goed omschreven dat je je waant op de plek waar Feo zich bevindt op dat moment.

Ik vond dit een superboek om te lezen in deze tijd van het jaar. Het wordt kouder en dat draagt ook bij aan de setting van het boek ;).
Wat ik ook zeer fijn vond, was dat dit een veel literairder boek is dan dat je zou denken. Dit boek zet je aan het denken. Het geeft rauwrealistische beelden weer.
Kortom: het is gewoon een steengoed jeugdboek!