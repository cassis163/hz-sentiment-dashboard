Ik heb al veel positieve recensies over dit boek gelezen. Is dat in mijn ogen terecht?

Allereerst: wat is Erika Foster weer een heerlijk personage! Zo iemand waarover je nog meer wil lezen. Oke, het is wel weer een getroubleerde vrouw met een ontilbare rugzak. Maar als ik eerlijk ben vind ik dat er juist ook leuk aan. Het maakt de personages interessanter.

Naast haar eigen demonen strijdt Erika ook tegen het establishment. Het slachtoffer komt uit de hogere kringen en dan krijg je een andere, urgentere, behandeling. Behalve bij Erika, die alle slachtoffers dezelfde aandacht geeft. En dat zorgt voor conflicten. Zelfs tot schorsing van Erika.

Maar ze kan het niet loslaten, voelt dat ze op het goede spoor zit en gaat met gevaar voor eigen leven verder met het onderzoek. Geholpen door een paar getrouwen.

Het einde vond ik wat tegenvallen. Sterker: het kwam mij heel erg bekend voor. Alsof ik het al eens eerder in een boek gelezen heb of in een film gezien. Ik weet niet zeker of het zo is, maar het deja-vu gevoel alleen al maakte dat ik een minder positief gevoel had bij het einde. Maar dat gezegd hebbende: het was een goede en spannende thriller, dus toch nog 4 sterren.