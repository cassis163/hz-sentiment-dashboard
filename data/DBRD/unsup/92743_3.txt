zullen lezers zeker uitkijken naar een vervolg.,Het zevende boek met inspecteursduo FrÃ¸lich en Gunnarstranda op rij van de hand van Kjell Ola Dahl. Hij heeft inmiddels zijn plek verworven binnen de Scandinavische literatuur. In De vrouw in plastic staat het leven van Gunnarstranda iets op de achtergrond en worden vooral de handelingen van FrÃ¸lich gevolgd. De lezer maakt ook kennis met het jonge en ietwat onervaren teamlid Lena. Inspecteur Frank FrÃ¸lich moet de moord op Veronika Undset onderzoeken. Het toeval wil dat hij haar de laatste dagen meerdere keren heeft gezien. Eerst toen ze werd betrapt met cocaÃ¯ne op zak, vervolgens op het verlovingsfeest van een oude vriend waarbij Veronika de bruid in spÃ© bleek te zijn en ten slotte op het kantoor van haar schoonmaakbedrijf. Uit het onderzoek blijkt dat Veronika gestalkt werd door haar buurman. Hij is dan ook de eerste verdachte. Echter verandert de zaak als ook hij, bijna voor de ogen van FrÃ¸lich, wordt vermoord. De inspecteur wordt niet alleen bezig gehouden door deze zaak. Zijn privÃ©leven en zijn persoonlijke geschiedenis bezorgen hem slapeloze nachten. Bovendien hebben de andere rechercheleden ook zo hun eigen agenda. Daar komt meteen de sterke kant van Dahl om de hoek kijken, het verwerken van de persoonlijke levens van de rechercheurs in zijn verhalen. De hoofdrolspelers komen goed uit de verf. Nieuwelingen maken kennis met de heldere karakters van de personen en voor de kenners zullen deze personages nog meer verdiept worden. De thriller is niet bloedstollend spannend, maar weet de lezer zeker een aantal uren te boeien. Bovendien leiden de korte hoofdstukken en de vlotte schrijfstijl tot een prettig leesbaar boek. Er hoeft niet geworsteld te worden met ingewikkelde wendingen en een onbegrijpelijk plot. De dialogen spreken tot de verbeelding en gebeurtenissen volgen elkaar logisch op. Hoewel de plot de lezer niet voor verrassingen zet, openbaart zich aan het eind toch nog een aantal onverwachte wendingen. De keuzes van de personages lijken niet altijd even doordacht, maar zijn wel realistisch.
Als Dahl zo blijft schrijven en de personages zo helder blijft neerzetten, zullen lezers zeker uitkijken naar een vervolg. Al is het maar om op een mooie lentedag op een luie stoel even lekker weg te duiken in nieuwe moordzaak.