Jeroen Windmeijer laat voor de lezer het verhaal van Het Pilgrim Fathers complot beginnen in Leiden. “Leiden?” “Gingen daar de eerdere boeken van Windmeijer te weten: Het Paulus Labyrint en De bekentenissen van Petrus ook al niet van start?” “Jazeker, maakt dat iets uit dan?” “Eeuh, nou nee, eigenlijk niet maar wordt het dan niet teveel van hetzelfde?” Het antwoord op deze overpeinzing is: Nee. Lees maar lekker verder in het verhaal.

Peter de Haan vind als hij met zijn vriendin Fay meegaat naar een open avond van de Vrijmetselaars na afloop het ontzielde lichaam van de voorzitter Coen Zoutman van de plaatselijke loge. Hiermee is voor Peter het verhaal niet na het afleggen van een verklaring bij de politie klaar. Mede door zijn werk (zowel betaald als vrijwillig) en persoonlijke interesse raakt hij verstrikt in de vragen die ontstaan rondom de moord.

Want waarom werd Zoutman vermoord? Vanwege zijn voorzitterschap bij de Vrijmetselaars? Of om wat hij wist over het ware onstaansverhaal van de Pilgrim Fathers? En waarom zou dat nu dan nog van belang zijn?

Windmeijer weet op een meeslepende wijze enkele onderwerpen die nauw met elkaar verwoven zijn aan bod te laten komen die vaak in de geschiedenis tot discussie hebben geleid. Daarbij komen twee vragen naar boven: Wat is de juiste interpretatie van de Exodus? En: Herhaald de geschiedenis zichzelf? Peter de Haan denkt hier nu het antwoord op gevonden te hebben..

Wat ook een leuk extraatje is voor degene die genoten hebben van het verhaal. Er is ook een rondleiding door Leiden waar je allerlei plekken inzake de Pilgrim Fathers en de gebeurtenissen in het complot kunt bekijken. Zeker een aanrader!