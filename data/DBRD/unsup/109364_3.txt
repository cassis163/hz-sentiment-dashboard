Ook nu weer levert Robinson een degelijk opgebouwd verhaal af. Er is in Eastvale een meisje meegenomen door twee personen die zich voordoen als maatschappelijk werkers. Alan Banks behandelt de zaak als een "gewone" ontvoering, hoewel het motief daarvoor hem ontgaat. En hij beseft dat een vermist kind snel teruggevonden moet worden; per uur wordt de kans kleiner dat het meisje nog leeft. Dit legt een zware druk op de politiemensen.
Ondertussen speelt er nog een zaak, die op het eerste gezicht niets te maken heeft met de ontvoering. Maar natuurlijk pakt alles anders uit dan je zou verwachten, en de ontknoping is toch nog een (tamelijk abrupte) verrassing.