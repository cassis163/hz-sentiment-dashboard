Na de eerste ontmoeting met Mr. Darcy blijft Elizabeth Bennet 'met niet erg vriendelijke gevoelens achter.' Deze gevoelens groeien verder door leugen en bedrog. Mr. Darcy is zich van geen kwaad bewust en vraagt Elizabeth ten huwelijk - hij wordt hard afgewezen door Elizabeth die zich niet laat intimideren door het standsverschil(prachtige scène). Met fijnzinnige humor gaan heel wat brieven en koetsen heen en weer voor alle misverstanden uit de wereld zijn.
Jane Austin schreef de oorspronkelijke versie van het verhaal in de jaren 1796/1797. De eerste publicatie dateert van 1811. In die jaren was Engeland voortdurend in oorlog met Frankrijk (coalitieoorlogen), geen woord daarover in het verhaal. De (jongere) zusjes Bennet, meisjes nog, flirten wel voortdurend met officieren en zijn heel verdrietig als het betreffende regiment wordt verplaatst. Het leven heeft voor alle zussen maar een doel: Zo snel mogelijk trouwen. In de tussentijd bezoekt men kennissen, familie en af en toe een bal. Over en weer wordt steeds uiterst beleefd geïnformeerd naar elkaars welzijn en het pluimvee.
In deze wereld moet de Elizabeth los komen van haar 'trots en vooroordeel' en dat doet ze overtuigend.