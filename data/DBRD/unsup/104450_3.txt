Het was misschien toch niet zo'n goed idee om dit boek te lezen tijdens de tour van dit jaar. De kranten staan al vol met verslagen, commentaren en analyses en de televisie kan je ook niet aanzetten of er verschijnt van alles op dit gebied in beeld. Soms zijn dingen wat teveel van het goede. Hoewel: het goede? Het was een beetje het verhaal van list en bedrog tijdens de tour. Vlak voor de start sterft de favoriet aan een hartaanval. De politie doet onderzoek en de nieuwsgierigheid is gewekt bij een journaliste, die al enige tijd bezig is met een artikel over dopinggebruik in het wielrennen. Iedereen in het peloton houdt de mond stijf dicht. De politieman die de leiding van het onderzoek heeft, is totaal niet in wielrennen ge√Ønteresseerd en weet er niets van. Hij houdt er niet van om ergens anders te slapen dan in zijn eigen bed. Nu volgt hij noodgedwongen het tourcircus door Frankrijk.
Patricia, de journaliste, krijgt contact met een onderzoeker, die niet alleen het dopinggebruik onderzoekt. Hij zoekt ook naar bewijzen van matchfixing. Dan gaan de monden pas echt goed op slot en er volgen nog een paar merkwaardige ongelukken.
Het boek wou, vooral in het begin, maar niet spannend worden. Het was meer een verlengstuk van de krantenartikelen die alom tegenwoordig zijn deze weken. Bovendien zijn de toestanden in het wielerwereldje iets veranderd. Lijkt het.
Toch wel een aardige poging als debuut.