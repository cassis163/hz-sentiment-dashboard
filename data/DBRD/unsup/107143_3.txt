Wat als je een vrouw bent van 40+. Staat het leven dan ineens stil? Nee, je gaat pas leven! Afgezien van het feit dat er rimpels komen en grijze haren, dat de hormonen op hol gaan en dat je als vrouw onzichtbaar wordt voor de mannen, het is allemaal zo erg niet.

In Duitsland is het boek Fuck die rimpels! een grote hit. Monika Bittl en Silke Neurmayer schrijven in korte columns eerlijk over hun ouder worden en daarbij horende kwaaltjes. Met humor en zelfspot laten ze zien dat het leven ook boven de 40 nog mooi is.

Tussen de persoonlijke columns zijn er fictieve verhaaltjes, een dagboek van Eva, de eerste vrouw en haar Adam die een blauwdruk is voor de mannen van nu, en het verhaal van Elsie W die haar man vermoorde, omdat het zo'n 'verschrikkelijke oude man' was, laten met een dikke knipoog zien dat het leven als je ouder bent, anders is, maar ook voldoende heeft om te lachen.

Herkenbaar en relativerend, kom maar op met die leesbril en grijze haren, wij vrouwen 40+ kunnen dat makkelijk aan.