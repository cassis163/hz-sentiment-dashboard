Read in March, 2011

Santa Montefiore (1970) debuteerde met Onder de ombu-boom. In de jaren negentig woonde ze in Buenos Aires, de geboorteplaats van haar moeder. Daar schreef ze dit debuut.

Sofia Solanas wordt geboren als dochter van Paco Solanas in Argentinië. Haar oom Alejandro fokt pony ‘s en verkoopt ze over de hele wereld. Haar hele jeugd brengt ze door op Santa Catalina, een familieranch dichtbij Buenos Aires. Er is een tennisbaan en een groot zwembad. De hele familie woonde er zowat, want ook ooms en tantes hadden er een huis. Grootvader ODwyer was vanuit Ierland naar Argentinië vertrokken, toen zijn vrouw was overleden en woonde ook in. Anna, de moeder van Sofia, was namelijk Ierse en had Paco in Londen leren kennen, net op het punt, toen ze zou trouwen met een andere man. Dolverliefd maakt ze een eind aan die trouwplannen en na een half jaar van elkaar beter leren kennen in Londen, vertrekken ze samen naar Argentinië om zich daar te vestigen. De moeder van Anna is tien jaar later aan verdriet overleden.

Sofia is niet een echt meisje. Ze rijdt pony als de beste en speelt heel goed polo. Zij speelt vaak met haar twee oudere broers en haar neven. Daarbij is ze ook nog heel mooi. Ze windt haar vader om haar vinger en krijgt alles van hem gedaan. Haar moeder echter vindt, dat ze haar af en toe toch moet bijsturen, waardoor ze zichzelf vaak een boeman voelt.

Tussen Santi, haar neef en Sofia groet iets meer dan vriendschap. Als ze zwanger raakt, wordt ze door haar vader en moeder naar het buitenland gestuurd om abortus te laten plegen. Sofia is echter helemaal niet van plan om de zwangerschap te beëindigen. Zij wil, samen met Santi, ergens een nieuw bestaan opbouwen, met de baby. Er komt echter een spaak in het wiel (de brieven worden onderschept) en allebei denken, dat de ander toch niet zo verder wil. Sofia geeft uiteindelijk haar baby op voor adoptie en vertrekt naar Londen om daar werk te vinden. Beiden trouwen en stichten een gezin. Als dan Maria, de zus van Santi op sterven ligt, schrijft de moeder van Maria haar een brief of ze toch na al die jaren niet afscheid kan nemen van Maria. Als ze terug is in Argentinië, blijkt, dat de liefde nog niet over is. Op Santa Catalina hoort ze, na zoveel jaar, ook wat er van haar eerste zoontje geworden is.

De ombuboom speelt in dit verhaal een grote rol. Hij heeft hen zien opgroeien, hij kent hun pijn, hun liefde, hun plezier. Voor Sofia staat de ombuboom symbool voor een idyllische kindertijd. De boom die haar door alle moeilijke tijden heen had geholpen.

Santa Montefiore (1970) studeerde Spaans en Italiaans. Hoewel ze al op jonge leeftijd met schrijven begon, werd haar eerste boek afgewezen. Santa accepteerde toen in 1989 een baan als docent Moderne talen aan Exeter University, maar besloot eerst nog een jaar naar Buenos Aires te gaan, de geboorteplaats van haar moeder. ('In tegenstelling tot mijn broer en zus heeft mijn Latijnse achtergrond mij altijd geboeid.') Ze is getrouwd met de historicus en romanschrijver Simon Sebag Montefiore en ze woont met haar gezin in Londen.

Onder de ombuboom is een prachtig romantisch verhaal. Door alle mooie beschrijvingen van het landschap zie je de pampa zo voor je. Ook vond ik diverse passage uit het boek zo ontroerend, dat ik het niet droog hield. Dat komt ook, denk ik, omdat er verschillende parallellen waren tussen het verhaal en mijzelf. Ik heb genoten van dit boek: 5 sterren waard!