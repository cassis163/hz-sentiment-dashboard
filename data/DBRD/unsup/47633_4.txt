De zeven zussen (een boek dat toch 567 bladzijde telt) de hype van dit moment, normaal ben ik altijd zwaar teleurgesteld omdat ik of met te hoge verwachtingen begin te lezen of de hype overroepen is. Toch, wat heb ik genoten van dit eerste deel van deze internationale bestseller, het boek wordt vooral genoemd als chicklit en hier moet ik dan als lezeres toch even ingrijpen, de zeven zussen kan je toch best een mooie roman noemen voor een breed vrouwelijk publiek.

Lucinda Riley is voor mij een onbekende auteur, 47 jaar wonend te Engeland en Zuid-Frankrijk, blijkbaar heeft ze op veel verschillende plaatsen gewoond en haalt ze daaruit veel inspiratie voor haar boeken. En dat merk je ook wel in dit eerste deel, van Gen√®ve naar Rio om dan terug in het verhaal te springen naar Parijs, de schrijfwijze neemt je ook echt mee door de straten van Parijs en je snuift de sfeer op van het broeierige Rio. De cover is voor mij eigenlijk de enigste teleurstelling, het oogt voor mij goedkoop en dat is dit verhaal helemaal niet.
*Pa Salt overlijdt plotseling, dit brengt zijn 6 geadopteerde dochters terug samen. Hij laat na zijn dood voor al zijn dochters, een brief na, met een mysterieuze verwijzing naar hun afkomst. Maia, de oudste woont nog aan hun ouderlijk huis, in haar eigen paviljoen, beschermd onder Pa Salt zijn vleugels. Na zijn overlijden beseft ze dat er niets anders op zit dan haar vleugels uit te slagen en haar roots te zoeken. Dit brengt haar naar Rio de Janeiro, en voert haar tachtig jaar terug in de tijd, naar de bouw van het wereldberoemde Christus de Verlosser-beeld, welke geheimen had haar overgrootmoeder Bel?

Het verhaal neemt je helemaal mee op de zoektocht van Maia, een zoektocht naar zichzelf en dit op een geniale wijze geschreven. Verwacht geen prachtige citaten of woorden die kleven aan je huid maar gewoon een mooi verhaal dat je toch in de ban houdt en dit geschreven door een lezeres die normaal niet houdt van zeemzoet, liefde, roman. Met een einde waar de auteur goed heeft over nagedacht, het laat je direct hunkeren om deel twee te lezen