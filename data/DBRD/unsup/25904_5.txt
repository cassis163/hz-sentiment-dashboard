Mijn eerste gedachte toen ik hoorde over De Prinses? Onzin - de originele trilogie is zo goed, waarom zou je daar een deel 4 van maken, behalve om commerciële redenen? Vandaar dat ik het ook niet wou kopen en lezen. Maar ik ben toch overstag gegaan en heb De Prinses in één ruk uitgelezen. Het is zo leuk om te horen hoe het gaat met de originele deelnemers van Maxon's selectie! Het is echt goed in elkaar gezet en prinses Eadlyn heeft m'n hart gestolen, net als die van de geselecteerde jongens. Haar gevoelens gaan alle kanten op en het is gissen naar de afloop. Cass weet het einde spannend te houden en nu wil ik De Kroon ook graag lezen.