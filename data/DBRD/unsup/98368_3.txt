Het originele geboortejaar van dit boek is 1990, het eerste boek na zijn ontzettend indrukwekkende boek Alchemist (1988). Pas na 18 jaar is de vertaling in diverse talen te krijgen, dat is toch wel heel lang voor een auteur die tijdens leven al enorm gewild gelezen wordt (30 titels,100 miljoen verkochte boeken in 71 talen - bron: wiki)

Het was een prettig verhaal, heel licht en toegankelijk leesbaar met vele "losse" wijsheden. Enerzijds de zoektocht van Brida om richting in haar leven te geven en eindelijk ook volledig voor iets te gaan. Anderzijds de wereld van heksen en allerlei aan elkaar geknoopte zaken: de brug tussen zicht en onzichtbaar via magie, de Traditie van de Zon en de Maan, Liefde, Hekserij, de Bijbel en het christendom en zo nog een aantal.

De Spirituele zoektocht waarin het vrouw-zijn, seksualiteit, emoties en Gaven centraal staan en we volgen een jaar van inwijding in de rituelen en ontwikkeling van Brida naar de Heksen ceremonie. Deze oplopende spanning wordt hier alsmaar verstoord door uitweidingen van de gedachten van de Meesteres van de Maan- Wicca. . Als je nu toch meegesleurd had willen worden in dit zoete verhaal en een stuk parallelle trance had willen beleven had dan dit eruit gelaten, ik was er echt uit. Uiteindelijke keuzes maakten me niet zoveel meer uit, geen spektakel en ik had het gevoel niets anders dan een lichte liefdesroman met "wijsheden" gelezen te hebben.
Ontspannen een aardig entertaining verhaal gelezen met een lichte bries aan kennis maar helaas niet weggeblazen naar magische werelden.