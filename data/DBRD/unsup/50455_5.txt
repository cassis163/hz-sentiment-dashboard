De 46-jarige weduwe Josta Bresse is erg op zichzelf en komt na het overlijden van haar man niet veel meer buiten de deur. Voor de val van de muur maakte ze deel uit van een groep kunstvervalsers uit de DDR, de "KÃ¶nigstein Gruppe". Ze dacht dat ze dit leven inmiddels achter zich had gelaten maar als ze op een dag wakker wordt en er blijkt dat ze een paar dagen uit haar geheugen mist waarin er een nier van haar is gestolen wordt alles weer opgerakeld. En dit is nog maar het begin.

Vanaf de eerste bladzijde van "Het Dossier" zit de spanning er in en laat het boek je niet meer los. Het leest weg als een thriller maar heeft de details en de diepgang van een literair werk. Anya Niewierra heeft duidelijk veel onderzoek gedaan naar de DDR en de gang van zaken in de kunstwereld waardoor het niet alleen een spannend boek is maar je er ook nog wat van opsteekt.

Het lopende verhaal wordt afgewisseld met korte hoofdstukken waarin je steeds meer te weten komt over het verleden van Josta. Anya Niewierra schrijft prachtig en gedetailleerd waardoor je het gevoel hebt dat je er bij bent. Een absolute aanrader.