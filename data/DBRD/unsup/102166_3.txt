Een mooie blauwe cover met een jongen aan de kade die over het water kijkt. Dat is de eerste blik die je krijgt op het boekje De jongen die niet gaat verhuizen.
Enkele illustraties, van de hand van Mattias De Leeuw, sieren het verhaal van Hessel, Berker en Pyra.

Hessel is een jongen uit een doorsnee-gezin die te horen krijgt dat zijn familie naar een groter huis gaat verhuizen. Daar heeft hij totaal geen zin in want dan gaat hij zijn vriend Berker minder zien.
Berker woont samen met zijn Turkse familie maar omdat hij ook niet zo tevreden is met de kamerverdeling in het huis, besluiten Hesser en Berker samen de wijde wereld in te trekken maar al snel belanden ze samen met Pyra, een vluchtelinge, in een avontuur dat hen toch een beetje aan het denken zet.

De jongen die niet gaat verhuizen is in mijn ogen een verhaal dat de meer gevorderde lezertjes toch aan het denken zal zetten. Sommige onder hen zitten misschien ook in dezelfde situatie als Hesser en hebben misschien ook wel eens met het idee gespeeld om actie te ondernemen. Niet veel kinderen worden graag aan hun habitat onttrokken en zeker niet als het over vriendjes gaat.
Maar ook volwassenen die dit boekje lezen, gaan misschien een keertje overpeinzen indien er moet verhuisd worden, wat een kind er van vind.

Dit is natuurlijk een verhaal met een happy end maar ik hoopte stiekem toch dat hun wegloopavonturen goed zouden aflopen.

Marian De Smet heeft met De jongen die niet gaat verhuizen een leuk verhaal neergezet dat je even laat nadenken over de impact van verhuizen op kinderen. Ik vond het ook fijn dat de auteur het vluchtelingenprobleem mee verwerkt heeft in dit boek.

Rating: 3,5/5