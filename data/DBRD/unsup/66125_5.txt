De slagzin is bijzonder goed gekozen. “Ik heb je iets te vertellen.” En wat dan nog. Ik word bijna nooit emotioneel van boeken. Maar Sandra J. Paul flikt het opnieuw voor de tweede keer in enkele maanden tijd. “Onzichtbaar” heeft me bij de keel gegrepen. Ook ik werd ooit gepest, tijdens zowat mijn hele schoolloopbaan. Het verhaal is zo bijzonder pijnlijk herkenbaar. Het is puur. Geschreven vanuit het oogpunt van de gepeste. De gebeurtenissen, de emoties, het zwijgen, de gevolgen, … Pesten blijft niet zonder gevolgen.

Het krijgt van mij de volle 5 sterren, vanwege zijn puurheid, echtheid. Het is geschreven vanuit het standpunt van een gepeste, door een gepeste. Iemand die wéét wat je hebt doorgemaakt, hoe het voelt. Ook de schrijfster was ooit Kato.

Ik hoop dat die boekje veel losmaakt. Dat gepesten er uiteindelijk toch over durven te praten, want pesten is ECHT NIET oké! En dat pesters gaan inzien welke gevolgen hun pestgedrag heeft, zichtbaar of onzichtbaar.

Ik vind persoonlijk ook dat dit boek verplichte lectuur moet zijn in scholen. Kinderen kunnen hard zijn voor elkaar. Volwassenen kunnen dat ook zijn. Maar niet alleen kinderen moeten dit lezen. Ook de ouders, directies van scholen, ministers, …

Want elk gepest kind is er één teveel.