Al vanaf de eerste pagina’s van het boek wordt de spanning opgebouwd en leef je mee met de hoofdpersonages. De personages zijn goed uitgewerkt en het verhaal leest lekker vlot weg. Een hele tijd dacht ik te weten wie de seriemoordenaar uiteindelijk zou blijken te zijn maar naar het einde toe bleek ik er volslagen naast te zitten! Ik vind het echt geweldig als een moordenaar een totaal onverwacht persoon blijkt te zijn die dan ook nog eens over de juiste, goed uitgewerkte, motieven beschikt. Ik las al veel goeie dingen over het Zweedse schrijversechtpaar Lars Kepler en kan mij alleen maar achter deze positieve commentaren scharen. Vanavond kijk ik toch nog maar eens extra goed of de deur wel op slot zit…