The Underground Railroad, een clandestien netwerk dat in de 19e eeuw gevluchte slaven van de plantages in het zuiden van de VS naar het veiliger noorden bracht.
Colson Whitehead neemt het gegeven letterlijk. In zijn boek is de Underground Railroad ook daadwerkelijk een ondergrondse treinverbinding dat mensen in etappes naar vrijheid brengt.
Cora, dochter van een gevluchte slavin en kleindochter van een gekidnapte Afrikaanse vrouw, slaat op een donkere nacht op de vlucht. Maar waar ze ook terecht komt, nooit is ze helemaal vrij, is ze haar leven niet zeker.

Whitehead schreef met The Underground Railroad een werkelijk grandioos mooi boek. In prachtige taal, beeldend en toch kaal, volgen we Cora, op haar vlucht door de Verenigde Staten rond 1850.
De gruwelen, de haat, de gebroken mensen en levens: zorgvuldig gedoseerd krijgen we het voor onze kiezen. Het is veel, maar nooit t√© veel.
Hoofdpersoon Cora is zo boeiend, taai en intelligent, dat je moet blijven lezen.
Een absolute aanrader.