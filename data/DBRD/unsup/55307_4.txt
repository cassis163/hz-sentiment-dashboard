Een leuk boek, anders dan anders. Ik heb het boek voorgelezen aan mijn nichtjes van 7 jaar, ze vonden het een prachtig verhaal! Elk hoofdstuk is spannend, wat zal de elfjarige Mick vandaag klaarmaken voor de keizer en … he-le-maal spannend, hoe zal hij hierop reageren. Want, de keizer vindt nooit iets echt lekker! En … als de keizer iets echt niet lust, dan gebeurt er iets afschuwelijks.
Een prachtig mooi en bovendien spannend boek.
En wat helemaal bijzonder is, achter in het boek staan de recepten van de gerechten, die in het boek worden beschreven. Dus, houd je ook nog van kokkerellen, dan is dit boek helemaal geweldig!