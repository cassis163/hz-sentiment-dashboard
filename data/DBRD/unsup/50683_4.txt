Nic Costa wordt buitenspel gezet als er een moord is gepleegd. Luca Palomba van Binnenlandse Zaken meent dat dit geen zaak voor de politie is nu de G8 bijeenkomt in Rome.
Toch gaan Costa, Leo Falcone en Gianni Peroni op de achtergrond een onderzoek starten. Al snel stuiten ze op de naam Andrea Petrakis, een naam die hun doet denken aan de Gladio-zaak, van enkele tientallen jaren eerder. Ze nemen de hoogste man van Italië, president Dario Sordi, in vertrouwen en die gelast hun het onderzoek voort te zetten.
Costa vermoed dat er een groep actief is die het uiteindelijk heeft voorzien op president Sordi, een voormalig vriend van Nick’s vader.
De enige die niet zo blij is met het bemoeizuchtige trio is minister president Ugo Campagnola. Het sterkt de drie speurneuzen alleen maar om Andrea Petrakis te ontmaskeren en zijn moorden te laten stoppen.

David Hewson’s naam is verbonden aa de vele thrillers die zich in Rome afspelen en naast het spannende element ook altijd wel historische wetenswaardigheden bij zich draagt. Daarin stelt Blauwe demonen ook niet teleur. Een mooi verhaal dat spanning en interessante informatie herbergt, een “must have” voor de liefhebber.