Ik heb beide delen gelezen; die ook samen één verhaal vormen. Natuurlijk is het een fictief verhaal, maar gezien de huidige globale ontwikkelingen zou het zomaar werkelijkheid kunnen worden. De gedachte door middel van een aanslag (zogenaamd gepleegd door een westers land) op een belangrijke islamitische locatie, de verontwaardigde moslims wereldwijd te mobiliseren lijkt me vanuit het oogpunt van een terroristische organisatie beangstigend clever. Breng ze niet op ideeën zou ik bijna willen zeggen! Rolf heeft een spannend, goed leesbaar boek geschreven en ik vind het bijzonder dat het over Nederland gaat; dat kom je binnen dit genre niet vaak tegen.