Heel Amerika is in rouw. President John. F. Kennedy wordt op klaarlichte dag doodgeschoten, tijdens een parade. Er zijn vanaf het begin allerlei getuigen die zeggen dat ze verschillende schoten hebben waargenomen….EN vanuit verschillende richtingen. De politiek is vrij snel tevreden met Lee Harvey Oswald als dader aan te wijzen. Iedereen die er iets mee te maken had, wordt dood terug gevonden of nog gezocht. Ook als je te veel weet, ga je eraan! Er mogen helemaal geen bewijzen meer zijn. Oswald is de schuldige en daarmee uit!
Ik zelf heb het altijd een erg makkelijke oplossing gevonden.
Het is een heel groot en gemeen politiek spelletje geweest. En nog weten we de waarheid niet.
Pittsburgh is de codenaam voor Jake. Jake is een van de schutters. In dit verhaal zie je dus deze versie boven water komen. Het zou zomaar eens echt waar kunnen zijn. Jake moet rennen voor zijn leven.
En waarom? Waarom, heeft hij toch besloten om een van de meest geliefde mannen van Amerika om het leven te brengen? Jake loopt ook nog een mooie vrouw tegen het lijf. Hij is stapelgek op haar. Maar kan hij haar wel in gevaar brengen? Ze zijn immers altijd op zoek naar hem. Hij wil niets liever dan zijn verleden vergeten en een normaal leven hebben.
Het verhaal is niet superspannend, maar je wilt gewoon weten waar dit heen gaat. Je moet weten wie erachter zit. Het plot is goed, ik had het niet zien aankomen. Ik kreeg antwoord op die grote vraag in ieder geval. Ook zijn de hoofdstukken kort, maar krachtig. Je volgt verschillende personen, maar wat ze met elkaar te maken hebben, daar kom je later pas achter. Het boek zet je aan denken. Geheime diensten bestaan er overal. En die spelen allemaal smerige spelletjes. En wij ‘gewone mensen’ horen vaak de waarheid niet. We krijgen te horen wat zij willen! Ik ben er ook van overtuigd, dat dit verhaal weleens de waarheid zou kunnen zijn. Ik heb altijd gedacht dat het zo, zou zijn gegaan. Dat het een schutter was, dat gaat er bij mij sowieso niet in. Omdat het boek bij mijn gedachten aansluit en ik er echt in geloof, geef ik het een 7,5. Het is niet vanwege de spanning dat je dit boek lezen…..Nee, het is de samenzwering, die je meesleept naar begin jaren 60.