Lochem belegerd is het derde deel van een 5 delige serie over de historie van de stad Lochem, een plaats tussen Berkel en Lochemse berg.

Een overzicht van alle belegeringen, die de stad Lochem heeft moeten ondergaan in de periode 1473-1945. Belegeringen en ontzettingen door diverse legers met gepantserde ridders op geharnaste paarden tot cavaleristen en infanteristen in gepantserde tanks en wagens.
De uitvoering met harde kaft en uitstekende opmaak is wederom zeer plezierig te lezen en biedt veel informatie over deze historische stad, met name in de periode dat de provincie Gelderland nog Gelre heette.
Het boek beschrijft de wisselende bezettingen en de gevolgen daarvan van de stad in de periode 1473-1543; de tachtig jarige oorlog (1568-1648); de bisschoppelijke oorlogen (1665-1678); de Franse oorlogen (1781-1814); de eerste wereldoorlog (1914-1918); de tweede wereldoorlog (1939-1945).
Helaas zijn de laatste twee perioden (met de meeste beschikbare informatie) naar mijn gevoel te weinig gedetailleerd uitgewerkt. Bijv. de plaatsing van de V1 in de gemeente Lochem wordt nauwelijks beschreven. Al met al blijft het de moeite waard om kennis te nemen van in dit boek verzamelde informatie.