Het is altijd heerlijk om helemaal in het verhaal te worden meegesleept en op zo’n manier dat wanneer je ‘m uit hebt, dat je er dan eigenlijk nog niet helemaal klaar mee bent.
Dit is zo’n boek, een boek over Zoë die er achter komt dat iemand precies weet wat voor dagelijkse routine ze heeft opgebouwd en dit gewoonweg met iedereen deelt die hiervoor wil betalen.
Het is lekker vlot geschreven en de spanning wordt goed opgebouwd Tot vlak voor het einde bleef ik als lezer in het ongewis over wie de dader is die dit Zoë en anderen aandoet.
Hoewel het epiloog mij enigszins frustreert, aangezien ik niet zo van losse eindjes houd, vind ik dit boek een echte aanrader. Na het dichtklappen en wegleggen van dit boek ga je denk ik automatisch stil staan bij jouw eigen routine… ben ik net zo voorspelbaar? Zou iemand van mij zo’n overzicht kunnen samenstellen??? Direct na het lezen van dit boek acht ik die kans toch een stukje kleiner ;-).
Totdat de routine toch weer zijn intrede doet...