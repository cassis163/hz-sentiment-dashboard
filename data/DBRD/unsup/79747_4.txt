De Kon- Tiki (een beroemd vlot) is een basisschool met onderhoudsproblemen, er komt zelfs een inspecteur kijken, meneer Kamp (ook wel meneer Ramp). Juf Marloes loopt met hem het gebouw door. Juf Marloes is niet alleen de juf, maar ook de baas van de school. Het speel-vlot moet weg. Guusje, Dewi en de andere kinderen uit de klas bedenken een plan. Zelfs de ouders komen helpen. Zou de kleine school op tijd gered worden?

Mooie grote letters, hoofdstukjes van vijf a zes pagina’s afgewisseld met kleine of grotere prenten maken dit boek gewild door onze schoolmeid. Ze leest dagelijks een hoofdstukje weg, dit keer zonder conflicten en komt dan snel weer naar mij toe rennen om te vertellen hoe dit avontuur verloopt. Omdat ik mijn nieuwsgierigheid niet kan bedwingen lezen we samen ook wat weg en vraagt ze zelfs om een extra hoofdstuk te lezen. Het boek is op niveau E4 en niet kinderachtig voor onze vlotte meid. Het boek ligt stevig in de hand en voor- en achterin zien we een plattegrond van de woonplaats waar de school zich bevind. Met op het schoolplein het speel-vlot.

‘School in gevaar’ van Vivian den Hollander, Uitgeverij Ploegsma 2015.

/Lmcmr