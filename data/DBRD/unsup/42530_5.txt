In 'Het Verdronken Land' van Olga Ponjee, volg je drie pubers die tijdens een catastrofale watersnoodramp in Nederland, verwikkelt raken in allerlei problemen. Fysieke problemen die een watersnoodramp met zich meebrengen, maar ook politieke conflicten en verdenking van moord. Het boek leest met een heerlijke vaart en de auteur weet de hele situatie treffend te omschrijven. Ze maakt gebruik van originele vergelijkingen en herkenbare tienergedachten. Het is een boek vol spanning, maar ook vol tweestrijd in het leven van tieners die nog opzoek zijn naar hun eigen mening. Ze lopen aan tegen de volwassen wereld die hen niet serieus neemt en komen in contact met allerlei groeperingen die door de ramp zijn gevormd. Doordat het verhaal zich afspeelt in Nederland, zijn er veel dingen heel herkenbaar en voelen daardoor erg realistisch. Het zet je aan het denken over het klimaat en over de politiek. Een absolute aanrader voor lezers die van spanning, CliFi en young-adult houden.