Iskari: De Laatste Namsara gaat over een drakenjager genaamd Asha. Asha is de dochter van de drakenkoning en is op jonge leeftijd verminkt geraakt toen ze jaagde op de Eerste draak: Kozu. Sindsdien is ze altijd gezien als een brenger van kwaad: een vloek op het koninkrijk Firgaard waar ze een prinses van is. Door een verloving met de commandant van haar vaders leger, Jarek, zou ze het volk kunnen sussen. Maar Jarek is een tiran en Asha zal er alles aan doen om haar verloving af te breken: zelfs weer op jacht gaan naar Kozu, de Eerste draak.

Ik kan jullie vertellen dat dit boek echt een topper was. Ik zat in een enorme leesdip en dit verhaal heeft mijn passie voor lezen weer aangewakkerd. Dit boek is voor mij perfect: het bevat een stoere, vrouwelijke strijder, een onwaarschijnlijke romance en het is rijk aan een originele dosis fantasie die je niet meer los laat. De mythologie rondom vertelling in dit verhaal is zo rijk en prachtig dat het je wel aan het lezen móét houden. Iskari: De Laatste Namsara is daarom een échte must-read. Dus ik zou zeggen: ren naar de boekhandel en haal dit fantastische boek!

Lees mijn volledige recensie op de We Love YA spot!
https://www.hebban.nl/spot/weloveya/nieuws/recensie-iskari-de-laatste-namsara-kristen-ciccarelli