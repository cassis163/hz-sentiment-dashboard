Het boek “Belofte maakt schuld” is de nieuwste thriller van Sarah Pinborough. In dit boek maken we kennis met de vrouwen Lisa, Ava en Marilyn. Ava is de 16 jarige dochter van Lisa en Marilyn is de beste vriendin en tevens collega van Lisa.

Het verhaal begint al gelijk spannend. De vader van Ava leest een afscheidsbrief van Lisa, waarin staat dat zij met Ava weg is en dat hij haar vooral niet moet gaan zoeken. Hij is woedend. Daarna gaat het verhaal verder op de dag dat Ava 16 jaar wordt. Vanaf hier merk je dat de drie vrouwen alle drie een geheim met zich mee dragen. Wat dit geheim is, is niet direct duidelijk.

Het boek is opgebouwd uit drie delen en ieder hoofdstuk wordt verteld uit perspectief van één van de hoofdpersoon. Dit gebeurt in dagboekstijl. Aan het einde komt hier nog een “zij” vorm bij. Er zijn steeds wisselingen van tijd, maar die worden duidelijk aangegeven met “ervoor” en “erna”. Hierdoor wordt steeds duidelijker wat er allemaal is voorgevallen in het leven van de drie vrouwen en wat hun geheim is.

De schrijfstijl van Sarah is prettig en makkelijk leesbaar. Het verhaal was vanaf het begin tot het einde pakkend. De spanning werd goed opgebouwd.

Dit was het eerste boek wat ik van haar gelezen heb, maar ik ga zeker haar andere boeken op mijn “nog te lezen lijst” zetten.

Hebban, heel erg bedankt, dat ik dit boek vooruit mocht lezen!
.