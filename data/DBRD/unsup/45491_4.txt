Roald Dahl is bekend vanwege zijn kinderboeken, geheel in eigen stijl, met prachtige beeldende illustraties van Quentin Blake.

In de Reuzenperzik laat hij ons kennis maken met James. Een jongen die al jaren bij zijn tantes Spons en Spijker woont. In plaats van goed voor hem te zorgen zetten ze hem in voor het doen van klusjes rondom het huis. James is hierdoor alleen en eenzaam...
Maar daar komt verandering in wanneer in de tuin een reuzeperzik groeit. James ontdekt dat hij de perzik in kan en daar komt hij bijzondere dierenvrienden tegen. Samen krijgen ze de perzik in beweging wat zorgt voor een groot en spannend avontuur op zee.
En tja uiteindelijk komen ze met hun 'big perzik' zowaar uit in 'the big apple'.

Het boek is super leuk om te lezen voor kinderen zelf en daarnaast ook perfect te gebruiken als voorleesboek dankzij de relatief korte hoofdstukken en de beeldende humoristische illustraties. Een boek dat tijdloos is en uitnodigt tot herhaaldelijk lezen. Het verhaal en de personages blijven leuk en interessant, zelfs ook voor volwassenen.

Een absolute aanrader die je als Roald Dahl liefhebber absoluut niet mag missen.