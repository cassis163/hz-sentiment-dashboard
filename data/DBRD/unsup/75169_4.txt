Het leugenspel is het derde boek van Ruth Ware, bekend van het boek In een donker, donker bos, dat verfilmd is. Ook dit boek zou zo verfilmd kunnen worden. Het scenario zag ik tijdens het lezen voor me.
Het boek begint met een proloog. De setting van het verhaal wordt snel geschetst: de zeearm The Reach, de getijden, de zwarte gehavende Watermolen. Een menselijk bot wordt gevonden op het strand, aan de oever van The Reach. Van wat of wie? Zo ontwikkelt het verhaal zich dat tot het einde het raadsel in stand houdt.
Het verhaal wordt verdeeld in 5 delen die de regels van Het Leugenspel volgen. Elk deel is weer verdeeld in korte hoofdstukken. Hoofdpersoon Isa speelde op school met haar drie beste vriendinnen altijd Het Leugenspel. Ze hielden een wedstrijd wie mensen kon overtuigen van de bizarste verhalen. Isa, vriendinnen Kate, Thea en Fatima zijn sterk en kwetsbaar. Hun vriendschap is een bron van kracht, blijdschap en frustratie. Zij … tegen de rest van de wereld?
De regels van het leugenspel zijn eenvoudig: 1 Vertel een leugen, 2Blijf bij je verhaal, 3 Zorg dat je niet betrapt wordt, 4 Lieg nooit tegen elkaar en 5 Weet wanneer je moet ophouden met liegen. De verhaallijn speelt zich af tussen verleden en heden, met flashbacks.
Het ontrafelen van het spannende en boeiende verhaal begint met een sms van Kate: ‘Ik heb jullie nodig”. Die vier woorden zijn als een toverwoord. De drie vriendinnen gaan meteen naar Kate toe.
Nu, na zeventien jaar van geheimen, is er iets verschrikkelijks op het strand gevonden. Een menselijk bot. Van wie? Die vondst dwingt hoofdpersoon Isa om haar verleden te onderkennen, samen met de drie vrouwen die ze al jaren niet heeft gezien, maar nooit is vergeten. Zo ontwikkelt het verhaal zich dat tot het einde het raadsel in stand houdt.
Het grootste deel van het verhaal speelt zich af op de tweederangs kostschool Salten House en het dorp Salten zelf, aan de zuidkust van Engeland, in een mooie setting, dichtbij een zoutmoeras, een oude getijdenmolen (waar Kate woont) aan de zeearm The Reach. Vier vriendinnen ontmoetten elkaar op 15-jarige leeftijd op die kostschool en vormden een sterk verbonden groep die al snel meedoen met Het Leugenspel. Na ruim een jaar worden ze van school gestuurd, om onbekende redenen.
Isa: ‘Salten House is een duizelingwekkend intermezzo. En toch worden we in gelijke mate gedefinieerd door wat er is gebeurd. We gaan er alleen heel anders mee om. Thea is voortdurend op de vlucht voor de schaduw van het verleden, en ik hou me vast aan dingen die me veiligheid bieden.’
In hun latere leven, krijgen ze te maken met hun duistere leven. Iemand heeft vroeger iets gedaan dat hun steeds blijft achtervolgen. Maar nu … staat er veel op het spel: carrière, huwelijk, kinderen. Ambrose speelt een belangrijke rol in dit verhaal. ‘Bij Ambrose was het een vlam die fel en helder brandde. Al hield hij van ons, Kate was alles voor hem. Het was onmogelijk te denken dat hij haar zou wegsturen. Wat kon zo erg zijn dat hij het gevoel had geen andere keus te hebben dan afscheid van haar te nemen?’
Kate zegt bijna aan het einde van het verhaal: ‘Denk je niet dat het me spijt? Denk je dat ik niet zeventien jaar lang in doodsangst heb doorgebracht om wat ik jullie heb laten doen?’ Ze weten van elkaar hoe belangrijk hun vriendinnen zijn en ze steunen elkaar door dik en dun. De ontknoping van dit verhaal, dat overloopt van psychologische spanning, is verrassend. Wat heeft Kate hun laten doen?