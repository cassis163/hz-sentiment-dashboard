Voltooid heeft een serieus onderwerp en wel een onderwerp dat felle discussies kan uitlokken. Een actueel en pittig onderwerp maar er is heel goed te zien dat Overman goed op de hoogte is. In dit boek komt de spanning niet voort uit gruwelijkheden of gevaarlijke zoektochten naar de dader maar meer in de gedachten, gedragingen en uitingen van de personages. De emoties rondom het onderwerp zijn helder neergezet, voor de een begrijpelijk maar voor een ander misschien juist niet. Een doordringend verhaal en af en toe hangt er een adembenemende sfeer vooral door al die emoties die los komen.

Isabel moet dealen met het verleden, maar ook verder in het heden. Haar gevoelens zijn tastbaar neergezet en het is makkelijk je in te leven in Isabel. Qua personages zit de grote kracht in Isabel en Peter. Harry staat nu meer op de achtergrond wat gelijk de relatie tussen hem en Isabel typeert en waarbij je het gevoel krijgt dat deze relatie het niet gaat redden. Isabel trekt veel naar Sven, zij zitten met manier van denken en hun gevoel veel op een lijn. Doordat Overman er goed in slaagt veel verborgen te houden is het niet makkelijk om enig vermoeden te krijgen en de puzzel op te lossen.

Zo’n pittig onderwerp in een thriller te verwerken getuigt van veel moed. Duidelijk is dat Overman alle regeltjes kent, wat ook voortkomt uit het werk dat zij doet. Persoonlijk vind ik het heel goed om zo’n ethische kwestie in een spannend verhaal te stoppen al gaat dit iets ten koste van de spanning die van een thriller verwacht wordt. Maar tegenwoordig zie je dat de lezers het graag meer serieus willen hebben en vooral zo’n omstreden thema trekt aan. Een beladen thema maar de auteur heeft dit op een mooie wijze verwerkt in deze spannende thriller.

Met Voltooid laat Overman zien veel lef te hebben, chapeau!

4,5*