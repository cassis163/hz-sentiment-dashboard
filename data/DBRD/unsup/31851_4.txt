Titel: Nordic Noir
Auteurs: verhalenbundel van 25 schrijvers
Uitgeverij: LetterRijn
236 pagina's

LetterRijn startte in het begin van 2016 een verhalen wedstrijd met als thema ‘Nordic noir’.
Het was aan de schrijvers de taak om een spannend verhaal te schrijven waarin de personages net wat herkenbaarder zijn, de misdaden net wat realistischer en met ruime aandacht voor psychologie en couleur locale. De verhalen hoeven zich absoluut niet in één van de Scandinavische landen af te spelen, maar mogen dit uiteraard wel.
Na enig juryberaad werden er uiteindelijk 25 spannende verhalen geslecteerd en samen gebundeld in dit boek.

Allereerst mijn complimenten voor de geweldige cover. De zwarte raaf op de kille witte achtergrond geeft je al rillingen over je lijf, het lettertype van de titel sluit hier volledig bij aan. Hierdoor is mijn interesse meteen gewekt en wil ik dan ook snel aan het boek beginnen.

Het eerste verhaal legt meteen de zwarte stempel op het hele boek. ‘Doelloos’, een verhaal over de kerncentrale bij Doel beschrijft eens te meer hoe kwetsbaar we als mens zijn voor onheil veroorzaakt door ‘zieke’ mensen. Een verhaal dat me raakt met de stellige hoop dat het nooit werkelijkheid wordt. De toon is gezet en ik stap over na het volgende verhaal.
Weer een nieuw klapstuk waarbij je de rillingen over je lijf lopen, en zo doorloop ik elk verhaal met in het begin de huiver wat me weer te wachten staat en na afloop van elk verhaal het behaaglijke gevoel dat ik weer heb genoten van een prachtig meesterwerk. Alhoewel dit natuurlijk niet de juiste woorden zijn voor de gruwel, moord en verderf die er door de verhalen heen lopen.

Knap hoe deze 25 schrijvers in zo’n kort verhaal alles tot leven weten te brengen. De beschrijving van de personages die door haat, woede en liefde in staat zijn je mee te nemen in hun wanhoop van daden. En ondanks dat je hun daden afkeurt, je medelijden krijgt over hun lotsbeschikking.

Nordic Noir is in mijn ogen dan ook een verhalenbundel die zeker door iedere Thrillerlezer fan gelezen moet worden. Dit is een compliment niet alleen naar de schrijvers maar ook naar de uitgever LetterRijn die ervoor gezorgd heeft dat elk verhaal zijn plaats waardig is in dit boek.
Rest voor mij nu alleen de taak om de andere reeds uitgegeven verhalenbundels snel te gaan lezen.

Plot 4,5
Schrijfstijl 4,5
Originaliteit 4,5
Psychologie 5
Leesplezier 4,5
Spanning 4,5

Ik geef Nordic Noir 4,5 sterren.