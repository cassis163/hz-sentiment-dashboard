Als de wolken zilver kleuren is het debuut van Tim Bambacht. Naast schrijver is hij ook therapeut in de gezondheidszorg. Het boek verteld het verhaal van Gonny van â€™t Hof, een oud- collega van Tim. Hij heeft haar verhaal verwerkt in een roman die voor 90% haar verhaal is.

Een huisvrouw, Godelieve Luijkx uit Tiel, geniet van haar thee. Als de bel gaat doet ze de deur open en er staan twee agenten. Ze krijgt de keus: Betalen of zitten. Als alleenstaande moeder met 4 opgroeiende jongens heeft ze geen keus. Ze moet mee.

Ze wordt in de PI in Zwolle geplaatst. Daar maken we haar belevenissen 11 dagen mee. Ook krijgen we te lezen hoe haar leven met Otto, haar ex-man geweest is. Hij heeft het gezin verlaten op de verjaardag van 1 van de zonen.

Het boek is goed opgebouwd en geeft een mooie inzage in hoe je onschuldig toch de dupe kunt worden.

Een krachtig debuut. De schrijver weet het goed over te brengen en hopelijk gaat hij nog meer (deels) waargebeurde boeken schrijven.

Tim schrijft voorin het boek:
"Voor Gonny
Dit verhaal moest worden verteld.
Nu kan het boek dicht."