Kate Wiseman - Gangster School

Je dacht dat Zweinstein de school van je dromen was? Vergeet het maar! Op deze school is niets wat het lijkt. Goed is slecht en slecht is juist weer goed. Deze school zorgt ervoor dat toekomstige criminelen een goede ( of moet ik nu zeggen: slechte) opleiding krijgen. Je weet namelijk nooit of iets echt, goed slecht is. Leren fabuleren is ook een must. Als lezer lig je soms in een deuk. Maar het is ook zeker een avontuurlijk verhaal.

Het Rabauw college spoort hun leerlingen aan tot dingen die wij slecht zouden noemen. Ze willen absoluut geen betrouwbare burger worden, echt niet! Dus doen ze het tegenovergestelde van de normale scholieren. Ze proberen elkaar ook te grazen te nemen. De leraren kijken toe en stoken het vuur vaak nog even op. Maar met de komst van leerlingen Milly en Charlie, gaat de school het zwaar krijgen. Deze twee willen namelijk niet super slecht zijn, maar proberen dat op een bijzondere manier geheim te houden. Als iemand ze betrapt kunnen ze namelijk naar een gruwelijke school gestuurd wordenâ€¦.. En daar wil echt niemand heen.

De onderlinge strijdvaardigheid en de vriendschap zijn de toverwoorden, die dit verhaal zo ontzettend leuk maken. Een echte aanrader om te lezen of voor te lezen. Voor jong en oud is het genieten.

Dit boek is echt heel erg leuk en origineel. Het zijn soms ook gewoon grappige momenten, om te lezen hoe deze criminelen in wording, de wereld zien en hoe ze helemaal in hun eigen wereld opgaan. Facebook is faceboef geworden. Echt leuk. Er zit vrij veel luchtige humor in, waardoor het nog fijner weg leest.

De vormgeving is echt super leuk. De cover ziet er al uitnodigend uit, maar als je het boek openslaat, kom je ook een mooie binnenkant tegen. Hoofdstukken beginnen met een crimineel meisje als illustratie.

Het leest ontzettend vlot, is spannend en ik denk dat er nog meer delen gaan komen. Ik ben voor! Dit is echt zo leuk! Ik geef het boek 5 verdiende sterren*****