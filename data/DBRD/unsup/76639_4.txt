Chicago wordt opgeschrikt door de moord op twee jonge twintigers, beiden zijn gruwelijk verminkt. Er wordt al snel gedacht aan een seriemoordenaar. De politie heeft grote moeite om erachter te komen wie de dader is. Hij is berekenend en gaat erg zorgvuldig te werk. Het enige verband tussen de twee moorden is een jonge vrouw, Kassie. Zij beweert dat ze voorafgaand aan de moorden al wist wanneer deze zouden plaatsvinden.

Na de Helen Grace serie waar ik wisselend van genoten heb, (3e deel viel mij tegen) moest ik natuurlijk deze stand alone lezen.
Omdat ik graag Engels lees en ik gewend ben van MJ Arlidge dat hij korte hoofdstukken en lekker eenvoudig schrijft, ging ik voor de Engelse variant.

En was het wat?
Ja! Heerlijk spannend en wisselende emoties in het verhaal, zo goed beschreven dat ik soms echt, ohhh waarom nou.
Ondanks dat het een beetje boven natuurlijk is, wat ik normaal niet zo interessant vind, heb ik hier van genoten. Nergens is de gave overdreven.
Wat wel een ster kost is dat eigenlijk elke keer als er een nieuw slachtoffer kost, dat niemand Kassie wil geloven. Het zou naar mijn mening een keer leuk zijn dat de slachtoffer een keer met Kassie op de vlucht slaat, maar dan toch..... Samen met de uitkomst van Adam was dit toch een beetje voorspelbaar, maar heb het boek vlot uitgelezen en dus genoten. Dus dan toch 4 sterren