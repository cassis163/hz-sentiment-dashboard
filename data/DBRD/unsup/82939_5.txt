Ik hou wel van een uitdagende, spannende, gruwelijke maar ook qua details correcte thriller. En laat dat nu allemaal in Sterre haar boeken terug te vinden zijn.

Hoewel ik dus al bekend ben met de boeken van Sterre weet ze me altijd opnieuw te verbazen.
De proloog sleurt je het verhaal in. De verdwijning van het kleine meisje roept direct een gevoel van afkeer en woede naar de mogelijke dader op.

Het verhaal is goed verstaanbaar, makkelijk te volgen en vooral met oog voor detail en correctheid geschreven. Je kan het verhaal zo in je hoofd volgen en afspelen. Je merkt dat ze weet waarover ze praat.

Dat maakt het voor de lezer een heel aangename leeservaring. Daar dragen de korte hoofdstukken zeker aan bij. Geel ellenlang verhaal zonder iets te vertellen maar kort en volledig.

De afwisseling in het vertellen vanuit de verschillende personages, elk met hun eigen waarheid, karakter en doel maakt dat je er wel je hoofd moet bijhouden. Beetje bij beetje, detail per detail komen we dichter tot de ontknoping.

En dan dat einde......laat me alvast uitkijken naar het vervolg.

Ik zou het absoluut aanraden en wacht met ongeduld op de volgende!!
Gruwelijk goed.