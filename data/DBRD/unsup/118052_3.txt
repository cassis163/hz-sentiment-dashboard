Ik had mij opgegeven voor dit Buzz boek omdat het thema mij aantrok. Na het lezen van de eerste zinnen van het boek “Ik heb twaalf jongens gepijpt in Magaluf. Tot nu toe hebben 23.096 mensen me dat zien doen." was mij duidelijk dat het hiermee een actueel probleem aansnijd. Wat zijn de gevolgen van een –ongewenst- filmpje welke viral gaat.
Su probeert tijdens haar vakantie in Magaluf meer aansluiting te vinden bij haar zusje Leah en haar vriendinnen. Dit probeert zij te bereiken door fors te experimenteren met alcohol en drugs. Echter tijdens de laatste avond loopt het gigantisch uit de hand. Zij laat zich helemaal gaan en hiervan wordt een filmpje op internet geplaatst.

Su schaamt zich vreselijk en besluit niet naar huis terug te keren. Ruth, Su’s moeder wil het hier niet bij laten zitten en haalt alles uit de kast om wraak te nemen op de maker van het filmpje. Vanaf dit moment wordt het verhaal jammer genoeg iets te ongeloofwaardig.

Helen Fitzgerald heeft met dit boek een actueel onderwerp aangesneden, maar het boek mist de juiste dosis spanning om de benaming thriller te kunnen dragen.