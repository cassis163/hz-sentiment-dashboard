'De tatoeëerder van Auschwitz' van Heather Morris is een oorlogsverhaal welke zich afspeelt in het kamp Auschwitz-Birkenau waar de liefde tussen Lale en Gita centraal staat. Het is een vlot geschreven verhaal, waar je snel doorheen leest.

De hoofdpersoon, Lale, wordt als 'Tätowierer' aan het werk gezet. Zijn taak is de nummers van gevangenen op de armen te tatoeëren. Zo moest hij ook het nummer van Gita tatoeëren. Wanneer hun blikken elkaar ontmoeten weet Lale, dit is de ware voor mij.

Een van de onderwerpen die centraal staat is de heldhaftigheid van Lale. Tijdens zijn verblijf weet hij meerdere malen mede-kampbewoners te helpen.

Dit boek beschrijft voornamelijk de activiteiten die plaats hebben gevonden in Auschwitz-Birkenau, waarbij je weinig informatie krijgt over de gedachten van Lale. In zekere zin ga je met hem meeleven, maar het blijft toch een beetje oppervlakkig. Dat is natuurlijk niet vreemd, wetende dat Lale dit verhaal zestig jaar later verteld. Heather heeft hier een prachtig verhaal van weten te maken. De nawoorden zijn zeker het lezen waard, ze geven veel inzicht in het leven van Lale en Gita.

Dit waargebeurde verhaal waarin oorlog en liefde centraal staan, heeft veel laten zien van het kampleven tijdens de tweede wereldoorlog. Erg indrukwekkend, maar miste hier en daar wat gedachtes en emotie.