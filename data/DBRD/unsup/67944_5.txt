Bij het zien van de mooie cover van Belofte maakt schuld van Sarah Pinborough wil je weten waarom de vrouw zo boos is, wat haar kwaad heeft gemaakt. De titel maakt nieuwsgierig. Je wilt weten wat voor belofte er is gemaakt, waarom en door wie.
Meteen vanaf het eerste hoofdstuk zit je in het verhaal en wordt je er langzaam aan steeds verder ingezogen tot je niet meer kan stoppen met lezen omdat je wilt weten hoe het verder gaat en hoe het zal aflopen.
Net als in Wat jij niet ziet blijken ook in dit boek een aantal personen niet te zijn wie ze zijn. Ze blijken geheimen met zich mee te dragen die niemand ooit mag ontdekken. Of dat lukt? Dat is maar de vraag. Is het allemaal in het verleden wel gegaan zoals altijd gedacht dat het gegaan is? Of is het toch anders gegaan in het verleden? Is een bepaald huwelijk wel zo gelukkig of lijkt dat maar zo? Door diverse opmerkingen, gedachtes en gebeurtenissen wordt je steeds nieuwsgieriger naar wat er is gebeurd en wil je weten wat waar is en niet waar. Je komt meer te weten over de jeugd van een van de hoofdpersonen waardoor je die met andere ogen gaat bekijken.

Lees verder op https://surfingann.blogspot.com/2018/08/belofte-maakt-schuld-sarah-pinborough.html.