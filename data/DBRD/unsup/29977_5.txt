Onder Invloed van Tamara Onos

Omdat ik nieuwgierig was naar het Onder Invloed van Tamara Onos, had ik mij aangemeld voor de leesclub van Thrillers and More. Ik was een van de gelukkigen die het boek mocht lezen. En ik moet zeggen ik ben erg blij dat ik de kans heb gekregen. Onder Invloed is een sterk debuut dat ik 5 ***** geef.

Het verhaal start voor Renske met naar het lijkt een dronken visser die door haar wordt gereanimeerd en het helaas niet haalt. Volgens de politie is het ongeluk en Renske gelooft dit niet. Renske is erg gedreven om de waarheid te achterhalen en dit betekent ook de nodige gevaren voor haar en ook haar directe omgeving. Als expert gevaarlijke stoffen zoekt ze de doodsoorzaak in haar vakgebied. Dit zorgt voor een spannend verhaal dat je vanaf de eerste pagina op het puntje van je stoel laat zitten en dat je gewoon gelezen moet hebben.

Tamara gebruikt een prettige schrijfstijl, waardoor het een spannend verhaal is met een goede opbouw. Het boek leest makkelijk weg en weet mij op de juiste momenten te raken. Dit komt ook door de verhaallijnen die soepel in elkaar overlopen, waardoor ik het boek in een ruk heb uitgelezen. Het plot ontwikkelt zich op een spannende en ook logische manier. Gezien het verhaal zou ik niet zeggen dat ik een debuut aan het lezen was. Daarom is het voor mij een sterk debuut, van een schrijfster waar ik graag meer van wil lezen.