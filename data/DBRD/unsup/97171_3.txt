Toen ik gisteren aan dit boek begon, had ik er echt zin in. Het begon ook heerlijk. Realistisch, tikkeltje drama waar ik echt van hou, het deed me wat denken aan Jojo Moyes. Tot ik in het plotselinge middenstuk kwam. Erg verwarrend, saai en langdradig op een aantal momenten, en ook te ongeloofwaardig af en toe. Toegegeven, het einde maakte echt veel goed, maakte een aantal dingen duidelijk en zorgde er zelfs voor dat ik een verdwaalde traan van mijn wang moest vegen.
Als het middenstuk een andere opbouw had gehad en korter was geweest, was het echt een topboek geweest voor mij. Nu voelt het alsof het deel tussen begin en eind opgevuld moest worden en daarmee een beetje afgeraffeld is oid. Er had meer uit gehaald kunnen worden. Toch, vanwege het begin en eind, een kleine drie sterren van mij.