Bij het zien van de cover krijg je het gevoel dat het kind iets heel ergs mee gaat maken of heeft meegemaakt waardoor hij bescherming zoekt bij zijn moeder of bij iemand die hij vertrouwd.
De titel kan je op diverse manieren opvatten. Is het een kleine moeite voor de vriendin om op het zoontje van haar vriendin op te passen? Is het een kleine moeite om te liegen tegen iedereen? Is het een kleine moeite om dingen te doen die niemand van je verwacht?
Helaas ben ik niet zo heel erg positief over het verhaal. Geregeld werd ik afgeleid van het verhaal tot er een moment kwam dat het even spannend is, waardoor je weer verder wilt lezen en wilt weten hoe het gaat, tot er weer een paar momenten komen die wat droog aanvoelden, soms langdradig zelfs. Bij tijd en wijle vond ik het erg voorspelbaar, je voelt al welke kant het opgaat, terwijl andere stukjes juist verrassend zijn, dat ze een totaal andere kant opgaan dan je verwacht.
Sommige stukjes vond ik erg ongeloofwaardig. Ik heb er geen moeite mee als het verhaal niet waar is, maar het moet wel geloofwaardig overkomen en dat is in dit verhaal niet altijd zo. Sommige gebeurtenissen zijn te ongeloofwaardig om ze te geloven.
Toch is het verhaal ook weer niet zo verschrilkkelijk dat je het boek aan de kant wilt goooien. Je blijft nieuwsgierig naar hoe het verder zal lopen, hoe het afloopt. Het plot is heel verrassend, die zie je niet aankomen. Het open eind is ook goed bevonden. Je kan er je eigen fantasie op los laten op hoe het misschien echt is afgelopen.
Het verhaal laat zien dat je soms maar beter niet al jouw geheimen aan zomaar iemand moet vertellen, dat je er echt heel zeker van moet zijn dat die persoon echt te vertrouwen is of dat je later gepakt wordt op iets dat ze van je weet. Dat bepaalde mensen niet altijd zijn wie ze zijn, maar dat het serpenten kunnen zijn die over lijken gaan. Wat het met je kan doen als je je bedrogen voelt. Maar ook laat het zien hoe loyaal en vergevingsgezind sommige mensen kunnen zijn voor bepaalde mensen.

Lees verder op https://surfingann.blogspot.nl/2017/04/een-kleine-moeite-darcy-bell.html.