Het vraagt wel wat van je als lezer. Een dikke pil, veel tekst en betrekkelijk weinig illustraties. Soms is het doorbijten, zeker in het geval van de Oud Nederlandse, originele citaten. Ik wist niets van Willem I. Het onderwerp interesseerde mij al langer, zeker nadat ik de biografie van Jolande Withuis over Juliana had gelezen. De monarchie, het ontstaan en de voortgang ervan is boeiende materie. Het boek is prettig ingedeeld en geschreven. Heel leerzaam. Ik ben benieuwd naar het verhaal van Willem II.