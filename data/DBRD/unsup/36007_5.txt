Een gesloten kamer, een lijk, vijf verdachten en drie uur om de moordenaar te vinden....
Het verhaal zelf gaat over Morgan Sheppard, die als 11-jarig jongetje de moord op zijn wiskunde leraar oplost, dit terwijl iedereen dacht aan zelfmoord. Nu 25 jaar later presenteerd Morgan "Inhouse Detective" en is verslaafd aan drank en drugs. Na een avond in Parijs wordt hij wakker in een hotelkamer in hartje Londen samen met nog vijf andere mensen en een lijk. Als iedereen is ontwaakt begint er een video te spelen. Er wordt hun verteld dat ze drie uur hebben om uit te vinden wie de moordenaar is van het lijk in de badkamer. Lukt dit ze niet dan dreigt de man met het masker om het hotel waarin ze zich bevinden op te blazen.
- Hoelang tussen die twee punten ? Het zou heel kort kunnen zijn geweest of een eeuwigheid.
De eerste gedachte die men zal hebben na het lezen van de introductie zal waarschijnlijk zijn het lijkt wel het begin van een Saw-film. Dit is alleen in het begin meer dan waar de rest van het verhaal is zo goed in elkaar gezet dat je lang in twijfel zit over wie de man achter het masker is en wat er precies is gebeurd in het verleden van Morgan. Tussen de spanning en sensatie door, springt het verhaal af en toe terug in het verleden. Net genoeg om te vertellen wat er is gebeurd maar zonder iets weg te geven over een gigantische plotwending bijna aan het einde van het verhaal.
Tijdens het lezen kreeg ik veel sympathie voor Morgan Sheppard. Vooral omdat hij wordt neergezet als het zoveelste kindsterretje uit Hollywood, alleen in dit geval komt hij uit Engeland. Hij kan niet met de roem en aandacht omgaan dus raakt verslaafd om een uitweg te zoeken van alle hectiek. Alle personages worden realistisch neergezet en toch ook een beetje over de top zoals de Engelsen dat zo goed kunnen. Dit maakt het verhaal tot wat het is.
Tik Tak maakt zijn naam krachtig waar. Het verhaal is geschreven in korte krachtige hoofdstukken met goede opbouw van spanning. Hierdoor lees het heerlijk weg terwijl de spanning langzaam wordt opgebouwd.
Ik werd persoonlijk heel blij van de eerste pagina waar de schrijver de zeven spelers (hoofdpersonen) van het boek beschrijft. Dat is makkelijk voor de lezers onder ons die af en toe even terug moeten of willen lezen wie, wie ook al weer is. Pluspunt voor de schrijver, niets is soms zo lastig als het hele boek door bladeren om het op te zoeken.
Het boek geef ik 5 sterren, het is een spannend boek waar je constant mee bezig blijft. Wie is de dader, wat is de link tussen de mensen in de hotelkamer, wie is de man achter het masker en niet geheel onbelangrijk wat is er precies gebeurd in het verleden.....
Als je houdt van puzzelen, nadenken bij een boek, de spanning en sensatie en wil je graag verrast worden door een schokkende plotwending dan is dat boek echt een aanrader !
- Dit is nog lang niet afgelopen, Morgan. Als het vandaag niet lukt, komt er wel een andere dag.-