Wiegelied is het vierde boek in de serie rond Tom Stilton en Olivia Rönning geschreven door het echtpaar Cilla en Rolf Börjlind. Op hun naam al vele scenario`s voor bekende Zweedse crime series en films zoals Martin Beck en Arne Dahl. In hun tv werk blinken zij al uit in charismatische karakters en maatschappelijk betrokkenheid en dit zetten zij in hun boeken voort.

Met Wiegelied hebben Cilla en Rolf Borjlind wederom een juweeltje geschreven en zichzelf overtroffen ten opzichte van de eerste drie delen. Het verhaal in Wiegelied heeft alles in zich: interessante personages, een goed en spannend plot en maar vooral originaliteit. De vluchtelingenproblematiek is op moment zeer populair als onderwerp in de scandinavische thrillers en even leek het erop dat het verhaal in Wiegelied hetzelfde zou doen, maar gelukkig wisten Cilla en Rolf te verrassen.

Het boek voelt vol in zeer positieve zin, mooie zinnen en psychologie zijn het hele boek aanwezig en dat leest heel fijn. Tom, Olivia, Mette, Bosse, Lisa, mooie en Luna zijn oude bekenden voor lezers van der eerdere boeken. In Wiegelied leer je ze echter nog beter kennen. Zeker Muriel maak een emotionele ontwikkeling door en weet zelfs van de drugs af te blijven.

De emoties van de personages zijn de grootste drijfveer in het boek en geven het boek absoluut iets extra`s. De maatschappelijke betrokkenheid van allen voor de stroom van vluchtelingen op het centraal station van Stockholm is groot. Dat de vluchtelingen een ander probleem in de hand werken wordt geleidelijk geintroduceerd door het onderzoek naar een vermoord jongetje in de bossen van Smaland. Dit brengt ze zelfs naar Boekarest, waar de beschrijvingen zo levensecht zijn dat de rillingen je over de rug lopen.

De titel is mooi gekozen en geeft de emotie in het boek compleet weer. De laatste keer dat vluchtelinge Folami het liedje zingt is vol emotie. De proloog welke vier maanden na het eerste boek speelt en de laatste paar zinnen geven het boek nog een extra lading. Je kan niet sollen met Tom Stilton.