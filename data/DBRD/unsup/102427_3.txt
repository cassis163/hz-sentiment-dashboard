In het Vondelpark wordt een jongeman gevonden, vermoord.
Je volgt de politie in hun onderzoek en je volgt ook een 18 meisje wat meedoet aan een talentenjacht op televisie. Het meisje volg je echter in week voorafgaand aan de moord. In het begin is niet meteen duidelijk wat het verband is maar naarmate het verhaal van het meisje dichterbij het heden komt wordt dit wel duidelijk. Het is ook logisch dat zij of iemand in haar omgeving iets met de moord te maken moet hebben want anders zou je haar verhaal niet volgen. Al vrij snel is duidelijk wie de moord gepleegd heeft maar ik vond dat niet hinderlijk voor het verhaal.
Het is een prettig geschreven geschenkboekje en voor zo'n dun boekje vind ik het wel een compleet verhaal. Dat is al een prestatie op zich.