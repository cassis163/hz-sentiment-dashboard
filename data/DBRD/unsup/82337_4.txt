Titel: De onversneden waarheid
Auteur: Tess Sharpe
Genre: Thriller
Uitgever: De Fontein Romans & Spanning
Verschijningsdatum: 12 maart 2019
Blz.: 428 (Epub)

Over de auteur:
Tess Sharpe groeide op bij haar punkrocker-moeder in een afgelegen gebied in California. Eerder schreef ze voor young adults.

Achterflap:
Drugs versnijd je niet – laat ze puur. Wapens zijn om te doden – houd ze geladen. Familie verraad je niet.

Niemand verhandelt meer wapens en drugs en niemand vermoordde meer mensen dan Duke McKenna. Zijn enige zwakke plek is zijn dochter Harley, in wie hij de opvolger ziet voor zijn drugsimperium. Hij heeft haar geleerd dodelijk te zijn, maar in tegenstelling tot Duke heeft Harley wél een geweten. Wanneer Harley alles wat haar vader haar leerde, inzet tégen hem, om de mensen van wie zij houdt te beschermen, is dat met gevaar voor eigen leven. Maar Harley is een McKenna, en McKennas winnen altijd…

Mijn mening:
De onversneden waarheid is het verhaal van Harley McKenna, het verhaal wordt vanuit haar als ik-persoon verteld. Harley Mc Kenna wordt door haar vader opgeleid tot een volwaardig opvolger van zijn lounge zaakjes. Zijn manier van zaken doen brengt hij feilloos over op zijn dochter en het begint al als Harley nog heel jong is. Duke McKenna de vader van Harley is een persoon met macht, niemand jaagt zich tegen hem in het harnas want dan weet je dat je dat met de dood moet bekopen.
Waar je denkt dat Harley door haar opvoeding denkt dat hetgeen ze leert en doet de normaalste zaak van de wereld is kom je toch bedrogen uit, ze heeft een geweten dat in opstand komt. Ze gaat de strijd aan met de mensen om wie ze geeft, en dit allemaal omdat ze hen het leven wil besparen waarin haar vader hun heeft gedwongen. Hij is manipulatief, veeleisend, een crimineel in hart en nieren, en dat wil Harley niet zijn. Ze wil een leven opbouwen zonder strijd waarin ruimte is voor gevoelens. Waar haar vader gevoelloos lijkt is Harley ondanks haar opvoeding het tegenovergestelde.
De persoon Harley wordt door Sharpe neer gezet als een pittige dame met vooral veel lef maar die niet schroomt haar gevoelens te tonen.

Hij geeft, en hij denkt dat dit het begin is. Ik neem, en ik weet dat dit het einde is.

Een prettige persoonlijkheid om te volgen, waarin je zelfs vergeet dat ook hetgeen zij onderneemt niet altijd door de beugel kan, haar persoonlijkheid maakt dat je haar alles vergeeft.

De trots die ik voel, de liefde en de flits van pijn en bezorgdheid draaien zich binnen in mij in elkaar tot een knoop die nooit meer los kan.

De onversneden waarheid leest als een country en western verhaal, het is stoer, gewelddadig maar er is ook vooral veel ruimte voor het delen van gevoelens en ervaringen. Een schrijfstijl die ik fijn vind om te lezen, het raakt me en daar gaat het om.
Als ik ontdek dat Tess Sharpe in California is opgevoed door haar moeder die punckrocker was verklaart dit de schrijfstijl en het sterk neerzetten van een eigen persoonlijkheid.
De ontknoping van De onversneden waarheid viel me iets wat tegen, het was een beetje afgeraffeld, een belangrijk detail wat kort werd genoemd en klaar was Kees, daar had wat mij betreft nog wel wat meer in gezeten.
Desalniettemin heb ik De onversneden waarheid met veel plezier gelezen en zal ik zeker een volgend boek van deze auteur oppakken.

Leesplezier: 5
Schrijfstijl: 5
Originaliteit: 4
Psychologie: 4
Spanning: 4
Plot: 3

De onversneden waarheid krijgt een mooie 4 sterren.
Bianca