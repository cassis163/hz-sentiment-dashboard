Een boek van Herman van Veen, wat moet je daarbij voorstellen? De geboren theaterman, violist en zanger vertrouwt zijn woorden toe aan het papier. Woorden over ouder worden, waarbij hij zoekt naar hoe dit te vertellen. Het eerste deel vond ik moeilijk te volgen, maar langzamerhand, net als een voorstelling, komt het verhaal in een ritme en worden verhalen en herinneringen afgewisseld met gedichten. Die gedichten zijn pareltjes. Ruw en glad wisselen zich af in dit boek. Net als de schelpen op de kaft. 'Voor het eerst' gaat daarmee niet alleen over ouder worden en sterven, maar vooral over het leven.