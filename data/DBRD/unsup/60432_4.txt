Het bloedboek is het eerste deel van een trilogie die zich afspeelt rondom een wormgat, ook wel een Einstein-Rosen brug genoemd. Dit is een hypothetische wijze om via ‘een korte weg’ doorheen het universum in de tijd te reizen. Vier jongeren, waarvan een hoogsensitief meisje Merel een beetje de rode draad vormt van het verhaal komen tijdens een nachtelijke tocht in de Middeleeuwen terecht. Het is echt voor een young adult publiek geschreven en dit mag je gerust beschouwen als een compliment. Het verhaal leest erg vlot en sluit nauw aan bij de leefwereld van hedendaagse jongeren. Als eerder oudere adult kon ik het verhaal best smaken, ik werd zelfs ‘voortgejaagd’ om verder lezen. Er zit duidelijk veel vaart en schwung in, iets wat jongeren nodig hebben om geboeid te blijven in een boek. Ik ben echter nog het meeste onder de indruk van de correcte historische context waarin Iris Fontijn haar personages laat ronddwalen, niet alleen in de Middeleeuwen maar ook ten tijde van de Romeinen ( er schoten zelfs passages van ‘Augustus’ van John Williams door mijn hoofd tijdens het lezen ) en de onderdrukking van de werkende klasse tijdens de industriële revolutie.
Als Fontijn het niveau van dit eerste boek van de trilogie Het wormgat
Kan aanhouden in de volgende delen dan wordt dit zeker een mustread voor jongeren en volwassenen.
Mocht ik lesgeven ik zou al onmiddellijk een aantal passages opnemen ter illustraties van mijn lessen geschiedenis! Dit is pure verlevendiging van het vak!
http://www.boekensite.gent/node/2322