De korte inhoud:

Bij een brand komen zes kinderen uit één gezin om. Een kind (het meisje Eliza van 14) én de ouders overleven de brand. Nora is documentairemaakster en ziet haar kans schoon; ze wil “het verhaal achter het verhaal” blootleggen, maar ze raakt zelf hoe langer en meer betrokken bij het gezin. En dat brengt haar behoorlijk in de problemen.

Mijn mening:

Na Schaduwdochter had ik hoge verwachtingen van het tweede boek van Larkens. En ze stelt me niet teleur! Wat een goed verhaal, wat een prachtige verhaallijnen, wat een mooi taalgebruik.
Je leeft helemaal mee met Nora en je zit weer eens in de (bij goede boeken gebruikelijke) spagaat: enerzijds wil je zo snel mogelijk verder lezen (hoe zit het allemaal, wat zijn de geheimen) en anderzijds wil je het eind van het boek zo lang mogelijk uitstellen, omdat je sommige personages (met name Nora en Eliza) nog niet wil loslaten.
Zonder meer 4 sterren voor dit bijzondere verhaal.