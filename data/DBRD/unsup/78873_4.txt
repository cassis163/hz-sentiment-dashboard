Voor de Thrillzone Leesclub mocht ik het derde deel over Tara en Diego, getiteld Rio Grande, van Nathalie Pagie lezen.
Wat een mooi couplet van Joris Linssen van zijn band Caramba op de derde bladzijde, erg toepasselijk voor deze thriller die zich grotendeels in Mexico afspeelt. Door de plattegrond van Mexico op de vierde pagina wordt de titel van het boek al grotendeels verklaard.
Tara werkt op dit moment alleen bij De Dageraad want haar collega Diego een rustperiode heeft ingelast en is vertrokken naar zijn geboorteland Mexico. Wanneer de vrouw van Diego zich bij Tara meldt dat ze al lang niets van hem gehoord heeft, hoeft Tara niet lang na te denken om haar zoektocht te starten in Mexico. Haar baas doet haar toevallig net een voorstel om de undercover agent Jay te vergezellen die een laatste klus in Mexico moet oplossen, de bendeleider Koos Korevaar van motorclub Escorpiones dient uit de weg geruimd te worden. De schrijfster beschrijft de motorbende en hoe de rollen hierin zijn verdeeld, heel duidelijk.
Eenmaal in Mexico ontpopt Tara zich als een jonge, stoere (op de motor!) en slimme vrouw die zich goed staande kan houden in gevaarlijke situaties en echt haar mannetje staat! Is ze op tijd bij Diego, kan ze haar zoektocht combineren met het assisteren van Jay en waarom heeft Jay precies haar meegevraagd bij zijn laatste opdracht?

De korte hoofdstukken lezen lekker snel weg, het verhaal wisselt zich af tussen Diego, Tara, Alberto en Jay. Alberto leer je kennen als Mexicaanse puber die er niets voor voelt om zich aan te sluiten bij een jeugdbende. Lukt het hem om hiervan verwijderd te blijven?

Kortom wederom een heerlijk spannend deel over Tara en Diego, prima los te lezen, soms lijkt het net een filmscript, je waant je echt in warm en stoffig Mexico! Echt een heerlijk spannend boek om bijvoorbeeld mee te nemen op vakantie!