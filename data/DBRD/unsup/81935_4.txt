Shannon kreeg niet echt een goed start in het leven. Ze wordt direct na haar geboorte te vondeling gelegd voor YMCA. Ze verblijft eerst een heel poos in het ziekenhuis wegens haar vroeggeboorte. Haar affectie, menselijk contact en verzorging krijgt ze van het verplegend personeel. Haar eerste levensjaren zijn behoorlijk zwaar door een heen en weer gaan tussen verschillende pleeggezinnen waar ze soms van naam moet veranderen en daarbovenop nog slachtoffer wordt van mishandeling.
Uiteindelijk komt ze terecht bij Miranda en haar dochter Lydia-Rose waar ze rust en een ‘thuis’ vindt. De onrust over haar afkomst en vooral het ‘waarom’ blijven haar echter bezighouden. Dit achterhalen voelt aan als een noodzaak om verder te kunnen met haar leven maar vooral om waardering te kunnen voelen voor de warmte en het gezinsgevoel die ze bij Miranda en Lydia-Rose krijgt.
Het verhaal omvat twee levens die in verschillende hoofdstukken door elkaar lopen, haar eigen leven én dat van haar moeder Yula. Deze verhaallijnen geven langzaam de reden en het ‘waarom’ van haar moeder vrij.
Marjorie Celona schrijft ondanks het zware thema in een heel aangename stijl zonder tranerige en emotionele toestanden. Nochtans worden geen harde situaties en conforontaties uit de weg gegaan.

'Waarom 'verhaalt op een schitterende wijze de problematiek om een pleegkind te zijn en welke enorme impact dat heeft op alle leden van het pleeggezin.
http://www.boekensite.gent/node/682