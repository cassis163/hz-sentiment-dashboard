Hoewel het verhaal niet hoogstaand is en je wel kan raden hoe het boek gaat eindigen, is het wel een boek dat je in één ruk uitleest. Zeker een aanrader als je even iets luchtigs wilt lezen.

Kelsey is een meisje dat na het afronden van de universiteit niet weet wat ze wil in het leven en besluit om een tijd door Europa te trekken. Om geld hoeft ze zich geen zorgen te maken, papa betaalt alles middels zijn creditcard. In Budapest ontmoet ze Hunt, een knappe jongen tot wie zij zich erg aangetrokken voelt. Hoewel ze geen beste eerste indruk achter laat, haalt hij haar over een week met hem samen te reizen. Je raad het al, tijdens deze week vallen ze beiden voor elkaar en wat volgt is een paar dagen vol passie en romantiek. Tot Kelsey de ware reden van haar ontmoeting met Hunt ontdekt....