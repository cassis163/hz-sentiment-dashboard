Het is een cover die goed past in de trilogie rondom de IJssel. Een mooie witte cover met 3 vogeleitjes. De eitjes in het vogelnest staan voor het aantal kinderen van Simone. Zij is er erg druk mee, deze steeds netjes op het nest te laten terugkomen. Hun weg naar zelfstandigheid gaat namelijk niet over rozen. Het verhaal leest goed weg, Hartman heeft een vlotte pen en ik bedacht mij nog: Ik ga dit beter vinden dan deel 1. En ja, deze smaakt mij beter. In de 3e persoon lezen we over het gezin Steenbeecks. Zij wonen in een mooie villa in Hattem en hebben alles wat hun hartje begeert. Simone doet daar haar super haar best voor en probeert haar kinderen een veilig nest te bieden. Maar Daniel houdt er bijzondere praktijken op na, raakt op het foute pad en Nina heeft ook zo haar beslommeringen. De auteur kan veel inspiratie putten uit haar eigen adoptieverhaal. En dat is heel bijzonder. Daarnaast is dit verhaal gebaseerd op een waargebeurd familiedrama. Dat moet een groot drama zijn geweest, want halverwege het boek zorgt Hartman er voor dat je even naar adem moet snakken. Met een mokerhamer wordt er flink gehakt. De toon is gezet...de spanning is om te snijden. Met een hap extra lucht lees je als lezer snel verder, want stoppen is dan geen optie meer.
Thema's als adoptie, eenzaamheid, verraad en leugens komen voorbij. Het vogelnest lijkt een soort web te worden, met al deze zaken hierin verwerkt.

Corine Hartman geeft een kijkje achter de schermen bij een gezin met adoptiekinderen wat beland bij een diepe afgrond. En dat is heel triest. Het is een verhaal met verschillende lagen met moeder Simone in de hoofdrol. De auteur haalde haar inspiratie uit het dossier van Bonnie en Clyde, de Twentse strooptocht uit 2015 en tevens is zij zelf geadopteerd.

Conclusie

"Het kwaad in ons" is een sterke thriller, met veel harde zaken en emotionele momenten. Het is een zeer geslaagd en tragisch verhaal over een trots gezin met 3 young adults, waarvan er 2 geadopteerd zijn. Met de mantel van liefde
probeert Simone, natuurlijk samen met haar man Richard, ze te laten opgroeien tot zelfstandige jonge mensen. Daniel zet zijn droom op Amerika, Nina heeft een andere droom. Ieder gezinslid heeft zo hun eigen verhaal. Maar dan beseft Simone zich een aantal dingen en een drama vangt aan. Als lezer besef je dan, dat ...zelfs als je alles hebt gedaan als ouders, het leven toch een totaal andere wending kan krijgen. Maar Simone geeft niet op.

Waardering
4,5 sterren, zeer spannend en minder goed voor je "hartslag"

Hartelijke groeten, Annette Overvoorde
https://birdysboeken.blogspot.com/2018/07/corine-hartman-het-kwaad-in-ons.html