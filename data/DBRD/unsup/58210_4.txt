Sir Ian Kershaw (1943,Oldham,VK) is een Britse historicus en hoogleraar die zijn sporen reeds verdiend heeft. met name de biografie van Adolf Hitler en Keerpunten zijn standaardwerken die hoog gewaardeerd zijn.De afdaling in de hel is het eerste deel van een tweeluik waarin Kershaw de bizarre geschiedenis vertelt van Europa 1914-1948, en hoe het zichzelf twee maal in een catastrofe stortte met gevolgen die zich tot de dag van vandaag laten voelen.
Uiteraard is ook dit boek weer uitstekend gedocumenteerd en leest het ondanks dat het soms een opsomming van feiten is toch prettig en geeft het je nog maar eens een uitstekend inzicht in de beslissingen en overwegingen die deze duistere Europese geschiedenis liet gebeuren.