Koudvuur is alweer het vijfde deel in de serie rond Olivia Ronning en Tom Stilton. Alle bekenden uit eerdere delen, Mette, Marten, Abbas en Luna maken weer hun opwachting. Dit is een van de sterke punten van een serie lezen, oude bekenden komen weer langs en laten weten hoe het met ze gaat. Tel daarbij een spannend verhaal op en het is duidelijk waarom Koudvuur weer een feestje was om te lezen.

Wat was het heerlijk om weer een BÃ¶rjlind te kunnen lezen. Vooraf bedacht ik me, hoe zat het ook alweer precies in het laatste deel, Wiegelied. Dat kwam echter direct weer goed en ik zat weer in het verhaal. In volle vaart wordt er gestart met heftige gebeurtenissen en zijn Olivia en Tom weer present. Gelijk voelde ik me weer bij hen betrokken en wilde ik weten hoe het met hen gaat na de heftige gebeurtenissen.

De spanning is er vanaf de eerste bladzijden en het maakt het door de betrokken schrijfwijze van het duo een absolute page-turner. Het is een wederom ijzersterk geplot boek, ingenieus komt het tot een ontknoping. Ik heb Koudvuur met heel veel plezier gelezen en kijk alweer uit naar het volgende deel. Dit is waarom ik zo van series houd. Ik geef het boek toch geen vijf sterren, dit komt doordat een onderdeel in de plot iets te toevallig voelt. Het versterkt het verhaal zeker, maar toch voelde het voor mij niet helemaal goed.