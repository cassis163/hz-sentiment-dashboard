Begint pakkend, maar verzandt vervolgens erg snel; ik deed veelzeggend lang over de laatste 100 pagina's. Niet per se slecht geschreven, maar een te voorspelbaar aanloop naar een verwacht einde.

Hoofdpersoon Travis heeft op jonge leeftijd zijn vader verloren. Vervolgens komt hij in contact met een surflegende die in ruil voor levensdagen hem tot kampioen maakt.

Na een sprong in de tijd, Travis is ondertussen volwassen en heeft een saaie baan als lijkschouwer, wordt hij opnieuw geconfronteerd met zijn verleden. Zijn vrouw heeft terminale kanker en zijn puberzoon vertoont het gedrag van een kleuter.

Vanaf dit moment wordt het verhaal clich√©, de surflegende blijkt een eeuwenoude tovenaar en Travis en zijn vrouw vechten tegen de naderende dood.

Het is duidelijk dat Thomas Olde Heuvelt na het schrijven van dit verhaal nog wel wat te leren heeft. Dat hij het ondertussen heeft geleerd, is met HEX een understatement. Mijn advies sla dit boek over en begin meteen met laatstgenoemde.