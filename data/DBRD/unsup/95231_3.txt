Een goede mix van feiten en fantasie. Vol met informatie over het oude Rome, Caravaggio, de De' Medici en meer.
Raakte wel eens de 'weg' kwijt met al de kunstwerken die genoemd werden, en de personages.

Op een dag, een paar maanden na zijn huwelijk met Emily, raakt Nic Costa betrokken bij een moordonderzoek. Een man en een vrouw werden dood gevonden bij een onbekend schilderij van Caravaggio. Tijdens de achtervolging van de gemaskerde dader, komt Emily om het leven.

Een zuster die kunstgeschiedenis kent helpt Nic Costa en zijn team met het verklaren van het kunstwerk. Het team doet, onder leiding van Falcone, verder onderzoek.

Een nader onderzoek levert nog meer lichamen van dode vrouwen op. Allemaal zwarte vrouwen die illegaal in het land waren.

In dit boek was de dader al bekend, maar viel het moeilijk om de bewijzen aan hem te koppelen. De dader was namelijk een zeer invloedrijke man in Rome, en had al met succes eerdere pogingen tot vervolgen tegen gehouden.