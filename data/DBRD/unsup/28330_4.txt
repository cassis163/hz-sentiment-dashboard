Het boek verrtelt het verhaal over de jonge surveillant Erlendur die op eigen gelegenheid op onderzoek uitgaat nadat hij een zwerver die hij kende dood aantreft.
Erlendur bijt zich in de zaak vast en denkt dat er een verband is met een verdwijningszaak van een vrouw.
Het boek beschrijft op duidelijke en beeldende wijze het leven in IJsland in de jaren 70.
Zonder overbodige informatie krijg je een goed en levensecht beeld van de personages en omgeving.
Al lezend word je meegenomen in de denkwijze van Erlendur
en ontdek je waarom hij de zaak van zwerver Hannibal niet zomaar naast zich neer kan leggen.
Het boek is nergens enorm spannend maar Erlendur nestelt zich wel in je hoofd waardoor je graag wilt doorlezen.
Het was mijn eerste boek van deze auteur maar ik ga zeker op zoek naar meer boeken over de sympathieke Erlendur.