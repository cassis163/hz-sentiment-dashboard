"Dit was het eerste deel dat ik las uit de Sean Corrigan serie, eerder verscheen Zielloos al. Door het missen van het eerste deel was het even moeilijk om het verhaal te volgen, maar na stug doorlezen lukt het wel, al is het handiger om voor Sally_s verhaal en de ontwikkeling van Sean eerst deel 1 te lezen. Was wel aangenaam verrast. De auteur weet je als lezer al gelijk in de juiste stemming te brengen zodra je het eerste hoofdstuk hebt gelezen. Het begint allemaal met een gruwelijke ontvoering en een moord. Het verhaal wordt vanuit verschillende perspectieven neergezet; De dader, de slachtoffers en Sean en zijn team. Allen komen aan bod en worden dan ook goed neergezet in dit gruwelijke verhaal en komen menselijk over. De plot zit goed in elkaar, wel voorspelbaar, maar toch spannend zodat het de gemoederen bezig houdt. Alleen een beetje jammer dat de auteur even in herhaling valt. Dit is wel in de lijn met het verhaal, maar had misschien anders gekund of geschrapt mogen worden. Nu is het een overbodig stuk in het boek. De schrijfstijl is wel prettig, geen moeilijk gedoe. Verstand op nul blik op oneindig en lezen maar. Dit is zeker een auteur om in de gaten te houden, ben dan ook zeer benieuwd naar een volgend deel. Ik geef hem 4 sterren. Spanning: 4 sterren Plot: 4 sterren Leesplezier: 4 sterren Schrijfstijl: 4 sterren Originaliteit: 3 sterren Psychologie: 3 sterren"