Bij het zien van de cover van Vingerafdrukken van een ZZP'er van Ineke van Geest krijg je niet direct een idee waar het boek over zal gaan. De titel doet vermoeden dat het over iets heel anders gaat dan dat het boek werkelijk over gaat. Na de uitleg van de titel door Ineke van Geest moet je concluderen dat het geniaal bedacht is. Het zet je aan het denken, ook over jezelf.
In Vooraf vertelt Ineke van Geest hoe ze erop kwam om Vingerafdrukken van een ZZP'er te schrijven, waarom ze dit boek heeft geschreven en hoe ze dat gedaan heeft. Het is het levensverhaal van Ineke van Geest, hoe zij het kampleven in de Japanse concentratiekampen heeft ervaren, hoe gruwelijk dat was, haar leven daarna, wat ze als kind van Nederland vond, hoe ze op een gegeven moment kwam te worstelen met haar verleden, het dubbelgevoel van wel en niet erkennen aan zichzelf en aan anderen dat ze ermee zat en hoe ze er uiteindelijk mee omging/omgaat.
Het is een verhaal van erkennen, zien te overleven, volhouden, zoeken naar herkenning van anderen, genieten van wat het leven biedt, omgaan met teleurstellingen en de verschillende fases van liefde/relatie, hoe zij dat ervaarde.

Lees verder op https://surfingann.blogspot.com/2018/06/vingerafdrukken-van-een-zzper-ineke-van.html.