Rebecca (Becca) gaat studeren in de Verenigde Staten om zo ook te ontsnappen aan haar benauwde leefomgeving, uit de verstikkende armen van haar familie. Ze hoopt daar erachter te komen of ze op de goede weg zit met haar leven.

Thor is de quarterback en football hunk van de universiteit.
Als Becca en Thor elkaar ontmoeten voelen ze zich meteen tot elkaar aangetrokken. Maar kunnen ze daar wel aan toe geven? Becca moet toch weer een keer terug naar Nederland om haar problemen daar aan te pakken.
En als er iets verschrikkelijks binnen Thor’s familie gebeurt, dreigt ook hij zichzelf kwijt te raken.

Kunnen ze hun problemen overwinnen? Is er een toekomst voor hun samen?

Na Hitte, Razend en Zomer komt Lis Lucassen weer met een geweldige New Adult van Nederlandse bodem. Als je van haar eerste boeken al genoten hebt, zal je van deze helemaal smullen.
Dit is echt een pareltje dat in elke boekenkast thuishoort.
Het is niet alleen een romantisch verhaal, maar er komen veel hedendaagse thema’s aan de orde, zoals onder andere zinloos geweld, racisme en homoseksualiteit. Daardoor word je meegesleurd in het verhaal van Becca en Thor.
En je gaat door Thor spontaan van football houden :D
Een verhaal wat je aan het denken zet, maar waar je ook zeker van zult genieten.

Hartveroverend en sexy, met een rauw randje! Overspoeld door emoties worden alle lijnen vervaagd, grenzeloos…