Mijn eerste kennismaking met de schrijver John Katzenbach is mij heel goed bevallen. Het boek de Engel is goed te volgen, het verhaal is vlot geschreven en het onderwerp vond ik erg leuk. Omdat ik zelf in de psychiatrie gewerkt heb, kon ik me goed verplaatsen in het verhaal.
Het verhaal is niet heel erg spannend, maar de schrijver zorgt er wel voor dat je nieuwsgierig wordt wie nou de Engel is. Op het einde moest ik nog wel even goed over nadenken, wat er nou echt gebeurd was.
Ja, ik vond het wel een pakkend, goed boek.
Ik denk dat ik wel meer van deze schrijver wil gaan lezen. Ik ben namelijk benieuwd wat hij nog meer heeft geschreven.