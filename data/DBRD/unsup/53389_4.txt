Het kostte me enige moeite om 'in' het boek te komen. Ik heb zelfs een paar keer overwogen om het weg te leggen. Lange beschrijvingen van scenes waarvan ik niet zo goed snapte wat voor functie ze in het boek hadden. Uiteindelijk werd me dat wel duidelijk en ik ben dan ook blij dat ik het boek niet weggelegd heb! De gedachte dat er een maatschappij zou kunnen ontstaan, waarbij geen enkele privacy meer is en waarbij een bedrijf alle macht in handen heeft, is nogal een angstaanjagende. Ik kon het boek op een gegeven moment niet meer wegleggen!
Ik vond dit boek zeer fascinerend en uiteindelijk ook spannend. De hoofdpersoon vond ik gaandeweg het boek steeds ergerlijker worden, maar dit ontnam me niet het leesplezier. Sterker nog, juist daardoor wilde ik ook doorlezen. Hoe loopt het met haar af?
Al met al vond ik dit een fascinerend boek dat gaandeweg steeds spannender wordt.