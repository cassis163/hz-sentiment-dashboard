De jonge Wallander, een bundeling van vijf verhalen over de jaren vóór de aanvang van de achtdelige Wallanderreeks, belicht vooral wat de echte fan al weet: het stukgelopen huwelijk met Mona, de ziekte van Wallanders mentor Rydberg, collega Martinson die zijn ambities al begint te tonen. Zelfs de gebroken armleuning van Wallanders bezoekersstoel duikt al op. Verder zijn de verhalen zoals alle verhalen zijn: (te) kort. Als ik Wallander zal onthouden en geen haar op mijn hoofd die daaraan twijfelt, zal het vooral dankzij die acht andere fantastische Wallanderboeken zijn.