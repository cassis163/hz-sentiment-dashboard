Voor liefhebbers van rechtbankthrillers is: ‘Onschuldig’ een aanrader.Voor mij was dit boek, bekend met de boeken van ondermeer John Grinsham (een grootheid in dit genre), een eerste kennismaking met Scott Turow. Van hem wordt gezegd dat hij de grondlegger is van dit genre thrillers. Na lezing is me duidelijk waarom.
Waar gaat het over. De hoofdpersoon is Rusty Sabich, hoogste rechter aan het hof, is net zestig geworden. Aan het begin van het verhaal vinden we hem in de slaapkamer op de rand van zijn bed, naast het lichaam van zijn overleden vrouw. Een etmaal later komt hij pas tot het besef dat hij met iemand contact moet opnemen en belt ten slotte zijn zoon om te proberen uit te leggen wat er is gebeurt en waarom hij zo lang heeft gewacht. Vervolgens wordt de lezer meegesleept in een vloedgolf van gebeurtenissen.
Zijn oud-collega Tommy Molto, nu een gezworen vijand, ziet als aanklager eindelijk een kans wraak te nemen op gebeurtenissen uit het verleden daarbij opgejut door zijn assistent Jim Brand.
In de loop van het verhaal gaat het er dan ook voor Rusty steeds beroerder uitzien ondanks de briljante verdediging van zijn advocaat Sandy Stern.

Het verhaal wordt verteld vanuit diverse invalshoeken. Door ondermeer zijn zoon Nat, de aanklager Tom Molto en zijn assistent en Rusty’s associé en vriendin Anna. Ieder met een eigen inbreng, waardoor ontwikkelingen belicht worden van verschillende kanten met daardoor soms heel onverwachte wendingen.
Het verhaal heeft een vrijwel voortdurende spanningsboog die misschien in het eerste deel wat traag op gang komt als breed (misschien te breed)wordt ingegaan op verschillende achtergronden. Maar dit gemis wordt ruimschoots goedgemaakt door het juridisch steelspel in het tweede deel dat uiteindelijk leidt tot een zeer verrassend en goed onderbouwd slot.
Voor mij was het even wennen aan de schrijfstijl van Turrow maar dat gebeurde snel. Handig is dat boven sommige hoofdstukken een soort tijdlijn geplaatst is waardoor duidelijk wordt op welk moment dat deel van het verhaal zich afspeelt in relatie tot het totale gebeuren.
Een echte aanrader!