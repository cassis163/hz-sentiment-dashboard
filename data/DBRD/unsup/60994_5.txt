Dit kleine, dunne boekje heeft een zeer mooie voorkant met een illustratie van Tais Teng.
Het verhaal speelt zich af in de toekomt, in Frei Frylan , het jaar 2069.
Nederland zoals we dat nu kennen bestaat niet meer. De elf verdronken steden , Den Haag ligt in een koepel en Utrecht ligt aan zee. In Frylan zijn er drijvende terpen, moordlustige superpotvissen en zeeluipaardraces. Er zijn illegale immigranten ( Inuit eskimo’s) die bij eb in een kreeftenkooi worden achtergelaten. Niet echt een wereld waar je vrolijk van wordt. Feodor en Mirjam hebben een recherchebureau in en krijgen een bijzondere opdracht. Ze moeten het kostbaarste bezit van een miljardair terug roven. In Frei Frylan, dus moeten ze er undercover heen. Het is een zware en zeer lucratieve opdracht voor de twee, die die ochtend net gescheiden zijn.
Je maakt kennis met Feodor en Mirjam. Hun karkaters worden goed genoeg beschreven om je in hen te kunnen verplaatsen. Beide hebben wel iets. Ik kan niet kiezen wie mijn favoriet is. Ze zijn echte Hagenezen en zitten vol humor. De andere karakters komen wat minder goed aan bod maar je kan er wel een beeld bij vormen en je in hen inleven.
Het boekje begint met een proloog, dit maakt je meteen nieuwsgierig naar de rest van het verhaal. Het zijn korte hoofdstukken, het boekje heeft slechts 80 pagina’s, waardoor je door het verhaal heen vliegt. De zinnen zijn makkelijk te lezen .
Na de proloog komt het verhaal meteen op stoom. Het is spannend, fantasievol, futuristisch, dystopisch en heeft veel humor. Regelmatig heb ik moeten lachen tijdens het lezen. De opbouw naar het plot is goed. Dit is een plot dat je van te voren niet kan bedenken. Bijzonder, onverwacht en zeker niet voorspelbaar.