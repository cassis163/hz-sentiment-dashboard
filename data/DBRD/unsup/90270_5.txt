In de klas werken we rondom het thema “kriebelbeestjes”. Ook doen we een activiteit waarbij de mieren centraal staan. As afsluiting lees ik Koning Mier voor. Een nieuw prentenboek van Bart Demyttenaere. Bijzonder is, dat het idee voor dit verhaal samen met kinderen is bedacht van basisschool Straf! School met lef.
Mieren zijn een druk volkje. Ze zijn altijd bezig. Koningin Mier die eitjes legt. Werkmieren, die lekkere hapjes naar het nest brengen. Mieren die met hun scherpe kaken gangen graven en zorgmieren die letten op de baby’s en de eitjes. Koning Mier verveelt zich, hij heeft niet te doen.
Op een dag besluit hij weg te gaan. Zou iemand hem missen?
Koning Mier is een prachtig verhaal, dat ons meeneemt naar het leven van de mieren. We krijgen een kijkje in het mierennest en zien dat er volop activiteit is in het nest. Geweldig om te zien dat Koning Mier al snel wordt gemist. Zijn aanwezigheid in het nest is belangrijk, hij zorgt voor rust.
Dit is een mooie aanleiding om met kinderen te praten over elkaar accepteren en waarderen. Bewonder elkaars eigenschappen en geef ieder een complimentje.