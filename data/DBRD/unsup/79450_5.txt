Als moeder van twee jongens kan ik me geen voorstelling maken van hoe het moet zijn als het krijgen van kinderen niet zo vanzelfsprekend is. Karma Brown heeft hier een geweldig mooi emotioneel verhaal neergezet. Hoewel het een fictief verhaal is, is het wel gebaseerd op haar eigen ervaringen en dat merk je aan de manier waarop het verteld word, zo prachtig, mooi en lief geschreven. Vanaf het begin zat ik er al helemaal in en kon ik maar moeilijk stoppen met lezen. Alle personages worden goed uitgediept en met iedereen kon ik wel meevoelen. Je zit gewoon in een emotionele achtbaan tijdens dit verhaal, het grijpt je bij je strot. Zet een doos tissues klaar en ga dit lezen mensen!