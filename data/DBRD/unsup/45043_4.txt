Ik heb dit verhaal als Young Adult Fantasy geklassificeerd, maar sommige delen zou best als Young Adult Horror gezien kunnen worden.
Maria Turtschaninoff is een Finse schrijfster en we mogen Clavis welk dankbaar zijn dat die ook over de Scandinavische grens heenkijken en ons vergasten op top boeken uit die contreien.
In de naamloze wereld van Jai en Maresi zijn vrouwen niets waard. Het is aan de mannen van die wereld of ze leven of gruwelijk sterven. Unai, de zus van Jai, stierf een vreselijke dood omdat ze een jongen van een andere stam als de hare, vriendelijk bejegende en hem water gaf toen hij er om vroeg. Ze was vriendelijk tegen eenieder. Haar vader noemde haar een lichtekooi en zei dat de eer van de familie geschonden was. Ze moest sterven. Samen met zijn broers begroef hij Unai, Ze legden hun scheppen neer en stampten de aarde aan op de plek waar ze lag. Toen gingen ze naar het dorp om erop te drinken. Om te vieren dat Unai er niet meer was.
Het Rode Klooster van de Zusters op het eiland Menos is een toevluchtsoord voor vrouwen die om allerlei redenen hebben moeten vluchten. Het is een vrijhaven waar geen mannen mogen komen. De Oermoeders hebben het klooster gebouwd vele eeuwen geleden toen ze stranden op Menos. Ze voelden meteen dat het goed zat op Menos en bouwden het klooster als een onneembare vesting. Ze voerden wel handel met vissers die ook de verschoppelingen meebrachten, maar ze waren alleen welkom op de steiger en verder niet.
Op een lentemorgen arriveerde Jai op Menos. Ze was zwaar getraumatiseerd door de dood van Unai en wilde in eerste instantie niet praten. Ze was geholpen door haar moeder, haar eerste daad van opstand tegen haar man, om haar vader te ontvluchten. Maresi Enresdotter is een novice, die net als vele andere meisjes is gevlucht voor honger vervolging en onderdrukking, op het klooster en neemt Jai onder haar hoede. Maresi heeft in het klooster een nieuwe thuis gevonden, waar ze ontdekte waar haar hart ligt: bij kennis en de oude boeken van de Oermoeders.
Jai wordt een levende schaduw van Maresi en langzaam maar zeker komt Maresi te weten wat er gebeurd was. Langzaam aan begint Jai te praten. En dan… komt Jai’s vader naar het kloostereiland. Hij is op zoek naar Jai.
Prima verhaal met huiveringwekkende momenten. Vandaar dat ik het soms wel Horror zou willen noemen. Maria Turtschaninoff heeft het talent om de bepaalde gebeurtenissen huiveringwekkend te beschrijven. Ik ga verder niet in op welke momenten dat gebeurd, maar een heb ik hierboven al beschreven: Jai die levend begraven wordt door haar vader met een nonchalance die je jezelf niet voor kunt stellen als je zelf een vader bent en dochters hebt. Kill your darlings, dat is een van de belangrijkste credo’s die je als schrijver moet handhaven, maar zo… dat is wel heel erg cru.
Maar goed… het maakt wel indruk. Dit boek was de winnaar van de Finlandia Juniorprijs voor het beste Finse jeugdboek van 2014. Terecht zou ik zeggen. Van mij kan het volgende deel door.

Jos Lexmond