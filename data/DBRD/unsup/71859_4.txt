Laat me jou zijn is een boek over de twee zussen Susan en Lisan. Oudste zus Susan heeft een topfunctie als directiesecretaresse, ze heeft een mooi appartement in hartje Amsterdam en ook nog eens een leuke vriend. Lisan heeft dezelfde opleiding genoten als Susan, maar zij moet het helaas doen met een saai baantje op de administratie van een onbelangrijk bedrijf. Bovendien woont ze iets minder luxe dan haar zus. Om de dag op zijn minst interessant te beginnen, stapt ze altijd uit op Schiphol om daar bij de Starbucks steeds een ander drankje te halen. Ze maakt er een sport van om iedere dag iemand anders te zijn.

Susan besluit het roer helemaal om te gooien. Ze vertrekt een tijdje naar San Francisco. Om geld te sparen komt ze terecht in een hostel. Werken mag ze niet omdat ze de vergunning niet heeft. Het is in eerste instantie even wennen om op budget te leven en helemaal alleen te zien. Ze heeft nu de tijd om goed over zichzelf na te denken. Al snel weet ze zich in haar nieuwe leven aan te passen en ontmoet een leuke vriendengroep. Maar dan komt toch dat punt dat ze toch weer naar huis moet. Ondertussen woont Lisan in Susan huis. Ze woont er niet alleen, ze solliciteert ook op de vroegere baan van Susan. Ook voor Lisan breekt een tijd aan, waarin ze zichzelf op een andere manier kan ontdekken.

Ik vond dit een fijn boek om te lezen. Het heeft alle ingrediÃ«nten van een chicklit. Er zit humor in en uiteraard zitten hier en daar de nodige liefdeslijntjes. Dat beperkt zich niet tot de hoofdpersonen. Ook de verschillende bijfiguren worden heel goed aan elkaar gelinkt. Alle personages, hoofdpersonen en bijfiguren, zijn herkenbaar. Het verhaal wordt afwisselend vertelt vanuit de ogen van de zusjes. De hoofdstuk indeling geeft aan vanuit welke perspectief je leest. Per hoofdstuk verstrijkt er een maand tot een paar maanden. Hierdoor zit er genoeg vaart in het verhaal, zonder dat je het idee krijgt dat je iets mist.

Volgens de achterflap houdt schrijfster Petra Kruijt van reizen. San Francisco is een van haar favoriete steden. Dat is in het boek te merken. Alles is heel goed omschreven. Wanneer Susan eenmaal in San Francisco zit, verplaats je je als lezer ook naar de stad. Het is alsof je er zelf bent. Zelf ben ik ook al eens in San Francisco geweest. Voor mij was het extra herkenbaar. Ik vond dit deel van het boek ook het leukste om te lezen. De avonturen van Susan in San Francisco zijn heerlijk komisch.

Ik vond dit een heel leuk boek om te lezen. Het is een boek wat leest als een romantische komedie. Het verhaal leest als een trein. Daardoor is het boek wel veel te snel uit. Ik vind het een aanrader.