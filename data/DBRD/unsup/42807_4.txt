Bedrijfsongeval is voor mij het derde boek wat ik van Joseph Finder lees en ik kan alleen maar concluderen dat ik hem steeds meer ga waarderen als schrijver.
Dit verhaal grijpt je vast en laat je niet meer los tot bekend is hoe de zaak precies in elkaar steekt en wie er verantwoordelijk zijn voor de grote berg shit die Nick Conover over zich krijgt uitgestort, zowel priv√© als zakelijk.
Joseph Finder verstaat de kunst als geen ander om over een grote verscheidenheid van niet alledaagse onderwerpen behoorlijk interessante verhalen te schrijven.
De verschillende verhaallijnen van dit boek storen elkaar niet en maken het geheel alleen maar spannender. Ik vind het knap om de strijd die er heerst onder managers en in de loopgraven wordt gestreden, op een wijze neer te zetten die je, bladzijne na bladzijde, steeds maar weer nieuwsgieriger maakt naar de ontknoping.
Finder lukt dit en met recht kan worden gesteld dat hij tot het kleine internationale wereldje van bestsellerschrijvers is doorgedrongen.
Compliment voor dit boek!