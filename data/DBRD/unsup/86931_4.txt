Ik had het genoegen en geluk dat ik één van de winnaars was van dit boek. Ik wou allang een King lezen, maar wist niet goed waar beginnen. Dit was dus de perfecte gelegenheid. Ik moet zeggen dat mijn verwachtingen hoog lagen en deze zijn grotendeels, maar toch niet helemaal, ingevuld.
Het verhaal gaat dus zo dat Gwendy op een zonnige ochtend van de mysterieuze Mr. farris een knoppenkist en hierbij onmetelijk veel verantwoordelijkheid krijgt. Door het boek heen groeit Gwendy op met de knoppenkist in haar bezit. Je wordt als lezer meegenomen in de ontrafeling van de mogelijkheden van de knoppenkist. Maar daarnaast ook hoe dit invloed heeft op het leven en zijn van Gwendy.
Ik had bij het starten van het boek niet door dat dit maar 176 pagina`s bedroeg. Eens ik dat wel doorhad was het wel een teleurstelling, omdat ik het gevoel had dat de echte spanning nog moest komen.
Zoals al vernoemd, had ik hoge verwachtingen van Stephen King. Ondermeer om een spannend, iets wat gruwelijk boek te lezen. Dat is dit dus niet. Het leest wel zeer vlot weg, en is ook meeslepend met momenten, maar voor mij mocht het wat meer zijn.