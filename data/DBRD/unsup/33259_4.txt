Een paar jaar geleden wandelde ik door Lier. Achter verschillende vensters zag ik een plakkaat 'Gevlucht tijdens WOI'. Onderaan stond er bij geschreven naar welke plaats de vroegere bewoners waren gevlucht. Meestal naar Engeland, maar ook naar Nederland en Frankrijk. Zo kwam ik ook voorbij de vroegere woning van Jozef Arras. Ook zijn tragisch verhaal staat in dit boek. Samen met de verhalen van tientallen andere Lierse families. De inwoners van het stadje Lier sloegen massaal op de vlucht. Maar vluchteling zijn was niet gemakkelijk. Andere gebruiken en gewoonten in hun gastland was een bron van ergenis langs beide kanten. Het medelijden met 'Poor little Belgium' werd na verloop van tijd minder. Ik ben toevallig op dit boekje gestoten. Zeker de moeite. Met vele oude foto's en documenten.