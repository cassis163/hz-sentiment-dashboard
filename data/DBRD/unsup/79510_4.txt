Eliza Cain, getroffen door de dood van haar vader, trekt haar stoute schoenen aan en reageert op een aantrekkelijk ogende advertentie: Gouvernante voor 2 kinderen. Weg van haar geboortedorp en het verdriet denkt ze zich te kunnen opwerken. Maar al vanaf de eerste stap die ze in Norfolk zet, voelt het alsof ze hier nooit aan mocht beginnen. Ze treft een oud Victoriaans huis aan en 2 lieve kinderen maar geen spoor van de ouders. Of toch wel? Langzamerhand begint ze te beseffen dat er vreemde krachten het huis bewaken en zich volledig tegen haar keren. Ze gaat op zoek naar de waarheid maar die is niet zo makkelijk te vinden. Iedereen weet wat er aan de hand is maar niemand durft het uit te spreken. Toch krijgt Eliza het voor elkaar dat ze het verhaal ontrafelt. De zorg voor de kinderen en zich verweren tegen een kwade geest vergt het uiterste van haar. Maar Eliza gaat door voor de kinderen, voor zichzelf en haar overleden vader. Ze is niet van plan om op te geven. Wat mij betreft een zeer geslaagd spookverhaal waar ik toch af en toe de koude rillingen van kreeg. Het doet je nadenken of er misschien wel iets is na de dood. Toch heeft dit verhaal ook iets onecht en neemt de schrijver toch een loopje met wat zou kunnen of wat er nou echt over is. Toch vond ik het een spannend en meeslepend verhaal en zeker een aanrader voor wie van spookverhalen houdt.