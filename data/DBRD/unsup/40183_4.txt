Het begin:

Wat als je misschien iets verschrikkelijks hebt gedaan en je het je niet kunt herinneren?

Je bent thuis, wacht tot je man thuiskomt van zijn werk. Je kookt een lekkere maaltijd, kijkt ernaar uit hem te zien en te horen hoe zijn dag was. Hij kan elk moment komen. Dat is alles wat je je herinnert. Je wordt wakker in het ziekenhuis, zonder enig idee hoe je daar beland bent. Wat is er gebeurt? Alles wat je vertelt wordt niet direct geloofd door de politie, maar ook je echtgenoot gaat twijfelen aan je woorden.

Wat vooraf ging:

Tom en Karen zijn al 2 jaar samen en hebben een goede relatie. Ze hebben het gezellig met elkaar. Tom heeft een goede baan. Van Karen weet hij niet veel, haar ouders zijn overleden en ze heeft geen familie. Hij probeert zoveel mogelijk haar steun te zijn. Wie haar ook steun geeft en gezelligheid is haar nieuwe vriendin Brigid, de buurvrouw die aan de overkant woont.

Karen voelt zich de laatste tijd niet meer zo op haar gemak ik haar huis. Ze wordt wat nerveus als ze alleen thuis is. Het lijkt alsof er spullen zijn verschoven. Als ze thuis komt liggen er bepaalde dingen op een andere plek. Hoe raar is dat? Ze overdenkt het en maakt het eten klaar. Dan gaat de telefoon en vertrekt ze plotseling met de auto.

Wat is er gebeurd? Waar gaat ze naar toe & wie was er aan de telefoon? Je leest het in Een vreemde in huis. Een zeer meeslepende thriller, waar rechercheur & speurneus Rasbach opnieuw een grote taak krijgt om bijzondere gebeurtenissen aan elkaar te linken.

De elementen:

Het verhaal wordt verteld vanaf de 3e persoon. En soms denkt Tom een ook Karen terug aan betere tijden. Zodat een aantal zaken duidelijker worden. In mooie en vloeiende zinnen wordt het spannende verhaal uiteengezet. De cover ziet er mysterieus uit en zo is ook de titel. Het is kenmerkend voor auteur Lapena, om de boeken een soort spannend kaft te geven. En er tevens een schrijfstijl op na te houden met zulke spanning, dat de lezer alleen maar wil verder lezen en verder lezen. Het boek heeft een fijn lettertype wat ik erg belangrijk vind aan een boek.

Mijn mening:

Shari Lapena heeft mij als lezer opnieuw weten te raken met dit spannende boek. De proloog begint als een snelle actie-scene. Je zit gelijk in het verhaal en wordt direct nieuwsgierig gemaakt. Want wat is er aan de hand met dit zo braaf getrouwde stel? Lapena kennende krijgt dit verhaal meer dan 1 twist en dat is prachtig. Halverwege lijkt het of de plot wordt vrijgegeven, maar net, als in boek 1, zijn we dan nog lang niet bij de finish. Rechercheur Rasbach, al bekend uit boek 1, heeft het opnieuw niet makkelijk. Maar zijn goede speurneus laat hem niet in de steek. Gelukkig maar, want ja, wat is nu de waarheid? en wat niet?

Met veel enthousiasme gelezen. Shari Lapena heeft opnieuw bewezen een topper van een boek te kunnen schrijven. Ze heeft er zeker een fan bij. Met groot interesse kijk ik uit naar haar volgende boek. Het genre "Domestic Crime" ligt mij wel!

gewaardeerd op 4,5 sterren