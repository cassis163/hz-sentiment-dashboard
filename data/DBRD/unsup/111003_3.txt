Ik ben een beetje verbaasd eigenlijk, ik had namelijk van te voren geen hoge verwachtingen van dit boek. Ik dacht eigenlijk dat het een niemendalletje zou zijn - zoiets als het werk van Saskia Noort of Esther Verhoef - maar ik ben aangenaam verrast!

Lisa is de moeder van Marlon (11) die doordeweeks bij een gezin zonder moeder intrekt om daar als 'huurmoeder' orde op zaken te stellen. In het weekend verblijven ze in de aula van de begraafplaats van meneer Peters die deze 'onderduikers' beschermt tegen de Duitsers. Gaandeweg begrijpt de lezer waarom Lisa op deze manier leeft, waarom zij geworden is wie ze is en wat haar drijft.

De onderwerpen die aan bod komen, zoals: kinderporno, mensenhandel, loverboys etc. zijn helaas van deze tijd en dit alles wordt zeer schrijnend neergezet (kijk naar het pubermeisje Lot). De werkelijkheid is blijkbaar niet hetgeen wat we willen zien...

Tania Heimans maakt gebruik van de truc welke we veel zien in de meeste 'literaire thrillers': korte zinnen in zeer korte hoofdstukken en vele cliffhangers. Gelukkig legt ze met succes de langzame weg naar de ontknoping af, welke verrassender is en meer gedegen in elkaar steekt dan vooraf gedacht.