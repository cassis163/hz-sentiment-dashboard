Merijn de Boer brengt met ‘t Jagthuys zijn tweede roman op de markt. Zijn debuutroman, De Nacht, kreeg vele positieve recensies en stond op de long list van o.a. de AKO Literatuurprijs. De Volskrant riep hem in een poll uit tot een van de grootste literaire talenten van 2015.
’t Jagthuys is een verhaal waarin drie personen centraal staan. Zorgverleenster Vera en moeder Neeltje en zoon Binnert die op het ’t Jagthuys wonen. ’t Jagthuys is een vervallen villa aan de Vecht bij Breukelen. De moeder en de autistische zoon wonen daar geïsoleerd en zijn vooral op elkaar aangewezen. De 35-jarige Binnert heeft zijn hele leven nog maar zestien mensen gezien totdat Vera door zijn moeder op de villa wordt uitgenodigd. Vera verleent speciale zorg aan mannen die weinig ervaring hebben met seks. Vera raakt echter al snel verliefd op de knappe slimme Binnert met het mooie figuur. Zij wordt voor Binnert de zeventiende persoon. Ze denkt hem voor zichzelf te kunnen houden en wil hem meenemen naar Amsterdam om samen veder te leven. Als ze hem dit opdringt en hij voor het eerst buiten de veilige omgeving van de villa komt blijkt dit uiteindelijk dramatische gevolgen te hebben.
Merijn de Boer beschrijft op een vlotte manier de liefde van personen voor een ander. Hoe ver kan je gaan om de ander aan je te binden ondanks de consequenties die dat kan hebben voor de ander. Zowel Vera als Neeltje doen alles om Binnert voor zichzelf te hebben. Het verlaten van zijn veilige wereldje en de drukte van de stad worden Binnert echter uiteindelijk te veel. Het verhaal wordt verteld uit het perspectief van afwisselend alle drie de personen en daardoor ontstaat een psychologische liefdesroman die de lezer meesleept door het verhaal.
#hebbanbuzz