Recensie Week 36 van Sophie Sarenbrant

Sofie Sarenbrant heeft met Week 36 een uitstekende debuutroman geschreven, een thriller met een verrassende verhaallijn en een spannend plot.
Twee jonge families hebben een regenachtige vakantie doorgebracht in het vissersdorpje Brantevik. De stemming is niet optimaal en de laatste avond besluiten ze de avond door te brengen in de plaatselijke karaoke-bar. De twee vriendinnen Johanna en Agnes zijn beide hoogzwanger. Agnes en haar man Tobbe hebben al een dochtertje, Nicole. De avond verloopt niet naar wens en de volgende ochtend wordt duidelijk dat Agnes is verdwenen. Het spoor loopt dood en de politie werkt uit alle macht om deze zaak op te lossen. Johanna en haar man Eric vertrekken naar huis met het dochtertje van Agnes en Tobbe. Tobbe blijft in eerste instantie achter om mee te helpen met zoeken. Dan spoelt er een lijk aan van een jonge vrouw.
In de roman wordt ook het personage van de misdaadverslaggever Göran Rosenlund opgevoerd maar deze persoon voegt voor mij niet zoveel toe, misschien omdat ik hem irritant vond. Hij gaat erg ver in zijn honger naar een primeur. Dit vond ik overigens een klein minpuntje bij een boek wat goed en prettig leesbaar is, korte heldere hoofdstukken. Het plot is goed uitgewerkt en tot op het laatst is het niet helemaal duidelijk wie de dader is. Het einde vraagt om meer en het zal mij niet verbazen dat er nog een vervolg komt. Sofie Sarenbrant, we horen vast meer van haar.