Elke keer als er een nieuwe M.J. Arlidge uit komt, word ik blij. Ik weet gewoon dat ik een hele goede thriller in handen heb, die me van begin tot eind zal boeien. Toch was ik bij deze een beetje huiverig, het verhaal van Helen Grace was immers in deel zes al zo’n beetje afgerond. Wat zou M.J. Arlidge nu over haar te vertellen hebben?

Nou die twijfel of angst die ik had, was totaal ongegrond. Hij gaat namelijk gewoon verder waar het laatste deel eindigt en hoewel dit dus een vrij losstaand verhaal in de serie is, lees je duidelijk tussen de regels hoe geweldig M.J. Arlidge is en hoe goed hij Helen en de andere personages kent. Daarnaast is dit verhaal zo goed opgezet. Vanaf het begin ben je bij de zaak betrokken en blijf je ook nieuwsgierig naar de afloop.

Ik heb ook ‘Klein klein kleutertje’ weer heel snel uitgelezen, want ook in dit deel is het tempo bijna moordend. Het is opnieuw een boek dat je niet uit je handen zult leggen voor het uit is. De ontwikkeling van de personages, niet alleen Helen en Charlie, maar ook de andere bijpersonages zij heel goed opgezet en komen naarmate het verhaal vordert goed tot hun recht. Dat vind ik het knappe van M.J. Arlidge, hij schroomt niet om andere personages ook hun rol te geven in het verhaal.

Al met al vond ik ‘Klein klein kleutertje’ goed begin voor een nieuwe fase van Helen Grace en ik ben dan ook benieuwd hoe dit zich zal ontwikkelen.

Met ‘klein klein kleutertje’ geeft M.J. Arlidge Helen Grace min of meer een nieuwe start. Het verhaal leeft op door de verschillende personages en leest opnieuw weer als een trein. Geweldig!