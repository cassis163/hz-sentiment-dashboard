Het verloren labyrint is een boek dat ik diverse malen bij het binnenstappen van een boekenwinkel tegen ben gekomen, en ik besloot me er dus aan te wagen. Al snel tijdens het lezen wist ik niet waar ik nou precies aan toe was, dit gevoel is het hele boek lang gebleven.
Het verloren labyrint is een boek dat moeilijk is om weg te leggen, maar tegelijkertijd ook vermoeiend is om in door te lezen. Het verhaal zelf is goed, de momenten waarop een hoofdstuk eindigt zorgt er absoluut voor dat de lezer verder wilt om te weten hoe het afloopt, alleen dit verzorgt ook het grootste probleem van het boek. De verhalen spelen zich te lang af in één van de werelden, waardoor je vaak een verhaal uit de andere wereld snel afleest om er vanaf te komen. Ik heb me echt een aantal keer door het boek heen moeten worstelen, terwijl ik andere gedeelte met plezier las. Dit is ook de reden waarom ik drie sterren als beoordeling heb gegeven. Ik twijfel nog steeds over het boek.