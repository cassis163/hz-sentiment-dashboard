De schrijver Pete Hautman is zogenaamd in het bezit van dagboeken, brieven en psychiatrische rapporten die hij in dit boek verwerkt.

Skoro, de grootvader van 13-jarige Jack Lund is ernstig ziek. Jack heeft zijn grootvader nooit ontmoet maar wanneer hij met zijn moeder aan het sterfbed van zijn grootvader staat, lijkt zijn grootvader hem toch te herkennen. Het wordt thans geen aangename ontmoeting want zijn grootvader wordt bij het zien van Jack woedend en door onverklaarbare reden probeert hij Jack met zijn laatste krachten te wurgen waarna hij door deze hevige inspanningen sterft.

Jack vindt in Boggs End, het huis van zijn overleden grootvader, een verborgen deur die toegang geeft tot een ander tijdperk. Jaren later raakt deze deur in de vergetelheid en waant zich dit bezoek aan het ander tijdperk gedroomd te hebben tot hij door een dramatische gebeurtenis door deze mysterieuze deur vlucht van de werkelijkheid.

'De Tijdkring' is een Nederlandse vertaling van 'Mr. Was', het Young Adult debuut van Pete Hautman maar het kan lezers van alle leeftijden, die houden van mysterie, tijdreizen en raadselachtige verhalen, bekoren. Dit is een boek dat ik regelmatig opnieuw lees omdat het zo prachtig in elkaar zit. Het plot zorgt ervoor dat je het na een eerste keer te lezen het opnieuw een tweede keer wil lezen.

'De Tijdkring' is een boek dat momenteel helaas behoorlijk moeilijk te vinden is en je hier en daar tweedehands ziet opduiken, al zijn het dan meestal afgedankte exemplaren van bibliotheken maar is desalniettemin een aanrader om te lezen. Het lijkt erop dat dit boek onterecht in het 'Kerkhof der vergeten boeken' gaat terechtkomen waardoor ik het welverdiend even in de aandacht wou zetten.

Klein detail:
Onlangs had ik contact met Pete Hautman waarbij hij me vertelde dat de filmrechten van 'Mr. Was' zijn opgekocht en het nu nog een kwestie van tijd is dat men dit boek gaat verfilmen. Ik kijk er alvast naar uit.