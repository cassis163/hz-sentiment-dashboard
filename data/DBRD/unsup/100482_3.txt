Hoe was het voor de Turkse gastarbeiders om met hun vrouw en kinderen een bestaan op te bouwen in Nederland . In dit boek van Fidan Ekizm, gebaseerd op haar columns in het AD krijgt de lezer hier een idee van. Fidan voelt zich inmiddels thuis in Rotterdam , is kritisch over de islam maar ook de band met Turkije is er nog steeds. Zij en haar zus kregen de kansen van hun ouders om te integreren en zich te ontwikkelen waarvoor ze zeer dankbaar zijn. De band binnen het gezin wordt heel mooi omschreven zeker in de columns die gewijd zijn aan de ziekte en het overlijden van haar vader.
Een boek opgebouwd uit korte columns wat snel leest. Geen hoogstaande literatuur maar een lekker tussendoortje met een vleugje Rotterdams chauvinisme.