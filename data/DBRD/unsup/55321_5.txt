In Aardappelsalade per post schrijft Lena Gorelik over de emigratie van het gezin van Anja van St.Petersburg naar Duitsland. Waarschijnlijk zitten er autobiografische elementen in het verhaal, omdat Lena zelf ook op elfjarige leeftijd is geëmigreerd.
Het boek is luchtig geschreven, maar tussen de regels door lees je toch de beperkingen van het leven in Rusland. Zo moesten de ouders van Anja bijvoorbeeld al ruim van tevoren opgeven dat ze de kamer wilden behangen. Inderdaad lag er na twee jaar behang voor hen klaar, maar het was rood en de verschillende rollen hadden ook ieder een andere rode kleur.

Achterin het boek staat het recept voor de aardappelsalade. Die moet zelfs voor míj nog te doen zijn.