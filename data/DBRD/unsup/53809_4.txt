De Trooster van Esther Gerritsen lijkt een dun boekje die je zo gelezen hebt. Niks blijkt minder waar als je het boek hebt dicht geslagen. Het verhaal nodigt de lezer uit om na te denken over zaken als troost, vergeving, vriendschap, verraad en schuld.

Waar gaat de trooster dan over? We maken kennis met Jacob die als conciërge werkt in het klooster. Hij helpt met allerhande klusjes tot hij op een dag Henri verwelkomd. Niet zijn taak, maar het loopt zo even. Dit is het begin van een vriendschap die Jacob in zijn oude leven niet kende door zijn gezichtsverlamming.

Henri is echter een man die totaal anders in het leven staat en gewend is om te krijgen wat hij wil. Hij was een politicus die nu op het punt staat zijn leven een andere wending te geven. Het klooster is een mooie plek om na te denken en in retraite te gaan. Dan begaat Henri een misstap die de vriendschap tussen de mannen op het spel zet. Zal Jacob Henri kunnen vergeven of?

Ester Gerritsen weet de personages zo neer te zetten dat je als lezer nadenkt over wie ze zijn, hoe ze zich gedragen en dit allemaal rond de tijd van Pasen. In het klooster in de vastentijd, de 40 dagen voor Pasen, in volle gang. Dit geeft het verhaal een bepaalde lading. Niks is zwart of wit, maar staat juist bol van de grijstinten. Dit maakt ook dat de lezer steeds kan teruggrijpen na zijn eigen situatie en denkwijze. Hoe kijk jij aan tegen verraad, troost, vriendschap en vergeving?

De trooster is zo’n boek die je na meerdere keren lezen nog steeds zal verrassen en andere details zal laten zien of oproepen bij de lezer. Het is gelaagd met zoveel diepgang, vraagstukken en overdenkingen.

De titel van het boek kan na het lezen op meerder wijze ingevuld worden. Wie was de trooster? Is er wel een trooster aan te wijzen of moet de lezer het dieper zoeken?

De trooster is een mooi geschreven verhaal die mij heeft verrast. In eerste instantie was ik niet zo overtuigd, maar mijn mening heb ik al snel bijgesteld. Het verhaal kent zoveel diepgang en stof tot nadenken. Het nodigt de lezer in ieder geval uit tot het overdenken van bepaalde levensvragen zonder oordeel of geloofsovertuiging.