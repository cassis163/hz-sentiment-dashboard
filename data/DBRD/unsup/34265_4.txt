Michael Berg is een Nederlandse schrijver die al jaren in Frankrijk woont en al heel wat thrillers op zijn naam heeft staan, o.a. een serie met Chantal Zwart als hoofdpersonage. Met ‘Nacht in Parijs’ wist hij de Gouden Strop 2013 te winnen. ‘Het meisje op de weg’ uit 2015 is een losstaand verhaal.

Psychologe Anne en haar partner Guido wonen in een afgelegen streek in Frankrijk. Op een avond vinden ze een meisje voor de oprit van hun huis, en na enig overleg mag de tiener blijven overnachten. De volgende morgen is het huis een ravage en zijn zowel het meisje als Guido verdwenen. Anne ontdekt beetje bij beetje dat ze haar partner eigenlijk helemaal niet kent.

‘Het meisje op de weg’ is een prettig leesbaar verhaal, geschreven in een duidelijke schrijfstijl. Het boek is opgedeeld in zeven dagen en telt heel wat flashbacks, wat het leesplezier alleen maar ten goede komt.

Spanning 7, Plot 8, Leesplezier 9, Schrijfstijl 9, Originaliteit 8, Psychologie 7.