Rachel trouwt met die 10 jaar oudere David die ze helemaal nog niet zo lang kent. Ze trekt in bij hem en zijn zoontje in het gigantische huis genaamd Carnhallow. Carnhallow is al heel lang in het bezit van de familie Kerthen. David is weduwnaar, zijn vrouw Nina is een paar jaar geleden verongelukt in 1 van de mijnschachten maar haar lichaam is nooit gevonden.
Door de weeks is David in London waar hij werkt. Rachel is begonnen met het opknappen van het grote huis. Ze is alleen met Jamie en ze vind dat hij zich vreemder gaat gedragen. Af en toe doet hij voorspellingen die ook uit blijken te komen. En dan voorspelt hij dat Rachel om gaat komen tijdens kerst net als zijn moeder...

Ik had hoge verwachtingen van dit boek maar die zijn niet echt uitgekomen. Het begin van het boek is best wel saai. Lange omschrijvingen van de omgeving en de mijn geschiedenis van de Kerthens familie en de beschrijving van het huis Carnhallow. Het verhaal komt hierdoor erg langzaam op gang. Het zorgt er wel voor dat je een erg goed beeld hebt van de omgeving en vooral het huis. Dit draagt wel bij aan de spanning en sfeer in het boek.
Ook vind ik dat de personages te weinig uitgediept worden waardoor ze afstandelijk blijven en je niet echt met ze mee leeft. Hierdoor krijg je niet echt een band met 1 van de personages en kom je niet echt in het verhaal.
Met elk hoofdstuk wordt er afgeteld naar de kerst, waardoor je weet dat er dan iets gaat gebeuren. Hierdoor heb je een hoge verwachting van iets spannend wat zal gaan gebeuren en dat valt dan toch erg tegen. Ik was er niet erg van onder de indruk.
Wat de schrijver dan wel weer goed doet is dat hij je gedurende het hele verhaal laat twijfelen over welk personage nou te vertrouwen is. Je wantrouwt ze allemaal en vraagt je steeds af wat de waarheid is. Dit zorgt er wel voor dat je benieuwd blijft naar de ontknoping.