Een nieuw seriepersonage, Atlee Pine, ze wordt gebracht als profiler, maar ze is echt wel meer, ze is een keiharde fbi agente die de actie aangaat.
Atlee heeft/had een tweelingszus die als kind op een nacht ontvoerd is uit de slaapkamer waar ook Atlee lag te slapen. Er is nooit meer iets van haar zus gehoord of teruggevonden en het heeft haar kindertijd, jeugd en zelfs het nu van Atlee bepaald.
Ze is gestationeerd in een klein plaatsje vlak bij de Grand Canyon, er zijn lelijker plaatsen om te wonen en werken. Ze heeft het redelijk rustig. Tot op een dag een dode muilezel met inkervingen gevonden wordt. Ze trekt op onderzoek en dat zet zoveel in beweging dat ze zelf amper de gevolgen kan inschatten. Wie kan ze vertrouwen en wie niet.
Spannend verhaal dat wel een beetje vergezocht was, maar wie van actie houdt en van een vrouw die haar mannetje kan staan is dat een prima boek. De plot was er misschien wel wat over, kan niet zeggen wat precies want ik wil ook niets weggeven. Duidelijk is dat dit wel het begin van meer is.
Drie en halve ster maar naar boven afgerond.