Heb je een aantal recente biografieën over Trump gelezen? Niet sensatie verhalen; maar boeken van serieuze onderzoeksjournalisten zoals Michael Kranish. Of heb je boeken rond het Rusland van Putin gelezen van bijvoorbeeld Luke Harding, Karen Dawisha, Bill Browder en andere serieuze schrijvers?

Dan verrast "Het Huis Trump - Het Huis Poetin" van Craig Unger je totaal niet. Het vult wel wat toe. De andere boeken behandelen de feiten en gebeurtenissen tot grofweg de beëdiging van Trump.

Dit boek gaat dieper in op de nauwe banden en belangen tussen verschillende maffia-groepen in Rusland en Amerika. Een deel ervan werd onthuld in bijvoorbeeld Zembla.

Hier wordt recentere informatie gebruikt, die nauwe banden en mogelijke afhankelijkheden van Trump - inclusief zijn familie en politieke partij - nog meer verduidelijkt. Aannemelijker maakt.

De eerste paar hoofdstukken die de "rise, fall, and rise" van Trump beschrijven, zijn in praktisch alle biografieën van Trump te lezen. Die verrassen totaal niet.

Mensen die goed op de hoogte zijn van de recente ontwikkelingen in Amerika zullen ook niet echt verrast worden. Wel interessant om te lezen is, hoe groot, ver, ingrijpend de invloed en macht is van bepaalde Russische lieden. Dit stemt weinig hoopvol; aangezien deze lieden eenzelfde invloed en macht nastreven, elders in de wereld.

Als lezer leer je meer (Russische) namen kennen, maar verwacht niet dat er precies wordt verteld welke Kompromat beschikbaar is, die Trump naar Putin's pijpen laat dansen. Je kan praktisch de lijst met mogelijkheden afvinken.

Maar de gebeurtenissen volgen elkaar snel op en dit boek stopt zo ongeveer bij die rare ontmoeting tussen een groep Russen en wat figuren uit de Trump-wereld in zijn Trump-Tower in New York. Voor meer informatie moet je onderhand toch elders wezen. Unger heeft wel een lijst met namen achterin opgenomen, met een samenvatting per persoon, wat die heeft uitgevoerd en dergelijke. Maar inmiddels hebben andere journalisten de verschillende onderlinge belangen ook in kaart of schema beschikbaar gesteld.

Een must-read voor mensen die zich tot nu toe niet verdiept hebben in wat er gaande is aan de andere kant van de wereld. Een waarschuwing ook, voor wat er in Europa gaande is. Want de modus operandi blijven hetzelfde en Steve Bannon, Cambridge Analytical (bestaat gewoon nog steeds, maar onder andere naam) en al die rotte troep? Ze zijn óók druk bezig in Europa gebruik te maken van angst, haat en andere middelen.