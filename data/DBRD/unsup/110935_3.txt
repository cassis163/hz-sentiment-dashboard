'Ik durf hem niet open te maken.'
Rosa staart naar de envelop in haar handen. Ze bijt op haar lip en kijkt haar moeder, die naast haar op de bank zit, gespannen aan.
'Welke school is dit?'
De Willem de Kooning Academie.'
'Zal ik het doen?'
Rosa knikt en geeft de brief aan haar moeder.
'Ik duim,' zegt meneer Rosetti, die aan de keukentafel achter zijn computer zit. Hij steekt lachend twee duimen in de lucht. 'Driemaal is mankracht.'
'Scheepsrecht,' verbetert Rosa's moeder terwijl ze de envelop openscheurt en de brief eruit haalt. Haar gezicht betrekt.
'Wat?' roept Rosa. 'Ben ik niet aangenomen? Wat staat er.''Moet ik het voorlezen?'Rosa drukt haar handen tegen haar gezicht en knikt.
'Beste Rosa, helaas heeft de commissie besloten je niet toe te laten.''O nee!' Rosa kijkt haar moeder ontsteld aan.
'Afgewezen, op alle drie! Wat moet ik nu?' (blz. 7)

Informatie over het boek
Titel: Hoe overleeft Rosa in New York?
Schrijver: Francine Oomen
Bladzijden: 331
Uitgeverij: Querido, 2012 (1e druk)
Doelgroep: 15+

Een uitgebreide recensie vind je op mijn website Ikvindlezenleuk:
http://www.ikvindlezenleuk.nl/2014/04/francine-oomen-hoe-overleeft-rosa-in.html