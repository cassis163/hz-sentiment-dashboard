In één woord een geweldig boek van Jonathan Kellerman en na Het web en Therapie met afstand het beste boek dat ik tot nu toe van hem heb gelezen.
Op een fabuleuze manier wordt het karakter van een vermeende moordenaar door Alex Delaware en zijn team geanalyseerd. Er is geen speld tussen te krijgen nadat alle kleine stapjes in een aantal geruchtmakende moorden naar een bepaalde dader wijzen. Het lukt Kellerman uitermate goed op je mee te sleuren in de volledige psychische analyses, criminele onderzoeken en recherche werk en dan niet te vergeten het nuchtere denkwerk van een aantal normale burgers en tevens goede tot zeer goede relaties van Delaware. Ook de romantiek wordt niet vergeten en krijgt een prominente en welverdiende plaats in dit boek.
Ik ben nog meer enthousiast geworden over het werk van deze schrijver en ga met plezier en hooggespannen verwachtingen beginnen aan de volgende titel: Moordboek.