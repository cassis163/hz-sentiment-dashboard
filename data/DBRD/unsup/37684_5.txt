Over het algemeen lees ik geen non-fictie boeken, dus dit boek "Bloedbroeders" zou ik dan ook links hebben laten liggen in de (analoge dan wel digitale) boekwinkel. Maar des te meer een geluk dat ik dit boek voor mijn verjaardag gekregen heb.
Uit de media denk je wel een aardig beeld te hebben over dopinggebruik in de wielersport. Nou, dat denk je maar!
Dit boek is echt goed geschreven, leest (zoals het boek zelf ook aangeeft) echt als een thriller. Wat de renners allemaal wel niet doen en laten voor het succes en welke enorme verschillen doping hierin kan maken wordt haarfijn in beeld gebracht in dit boek. Het schetst wat de renners van de Rabobank ploeg (en dan met name Rasmussen, Boogerd en Dekker) allemaal doen voor het succes. Echt erg goed!
Enige minpuntje is dat het de charme van het wielrennen weghaalt, voor zover die er nog was na alle dopingschandalen...