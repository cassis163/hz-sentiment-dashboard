Dit is het eerste deel van 4 met Ludwig Licht in (een van de) hoofdrol(len).

Het verhaal begint in Marrakesh waar 3 Amerikanen en een Marokkaan vermoord worden aangetroffen in een kapperszaak. Waarom is dit gebeurd? Er wordt naar mijn smaak iets te weinig aandacht aan het begin besteedt.
Een week later neemt een vrouw op met de Amerikaanse ambassade die de ambassadeur wil spreken. Ze wordt afgekapt. Ze probeert het daarna nog een keer met hetzelfde resultaat. De CIA komt ter ore dat de vrouw de ambassadeur wilde spreken omdat ze meer informatie over de moorden in Marrakesh zou hebben (dit is dan meteen het laatste wat we daarover lezen)....
GT, de zittende 'hoofdman' bij de CIA in Berlijn, voelt dat dit iets belangrijks is en laat uitzoeken waar de vrouw zich bevindt. Dan neemt hij contact op met Ludwig Licht, de persoon die voor dit soort klussen ingehuurd wordt, om de vrouw op te halen en in veiligheid te brengen.
De vrouw blijkt de juriste van Hydraleaks te zijn, Een bedrijf dat als een soort klokkenluider geheime dossiers lekt.
Dan wordt er jacht gemaakt op Lucien Gell die de baas is bij Hydraleaks.

Bij vlagen is het verhaal interessant en spannend, maar met net zo veel vlagen is het langdradig door de uitvoerige beschrijvingen van zaken die er niet toe doen.

Weinig diepgang in het verhaal, maar dat kan zijn doordat dit het debuut van de schrijver is. Ik hoop dan ook dat hij zal groeien en in zijn komende boeken meer diepgang aan zijn personages zal geven. Het tweede deel ga ik nog lezen om hem het voordeel van de twijfel te geven. Het zal dan wel beter moeten worden anders laat ik de vervolgdelen voor wat ze zijn.

Toch 3 sterren omdat het een poging is een goed verhaal te schrijven.