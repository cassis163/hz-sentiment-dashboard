"Kutmuis. Kut Facebook. Kutleven."

De achtentwintigjarige Trudy Burggraaf gaat als grijze muis door het leven. Al acht jaar lang, brengt haar dagen door als administratieve kracht bij webwinkel CD-Online, ooit bedoeld als overbrugging naar een grootsere carrière.

"Maar iets binnenin haar had haar tegengehouden. Ergens diep in haar wezen, zat een kiempje van hoop dat haar leven ooit de moeite waard zou worden."

Alle dagen zien er hetzelfde uit, ondertussen ergert ze zich dood aan collega Vincent, die haar treiteren tot zijn levensdoel gemaakt lijkt te hebben, ze kan zijn bloed wel drinken. Evenals dat van haar moeder en haar zusje. Het universum heeft een hekel aan Trudy en visa versa. Haar enige metgezel is haar vriendin Chantal, die eigenlijk helemaal geen vriendin is.

"Dat zou ik dan snel gaan doen, als ik jou was. Je hebt echt een heel bijzonder geluid."

Tot de dag waarop ze muziekdocent Jochem tegen het lijf loopt, vanaf dat moment verandert alles. Jochem maakt haar ervan bewust dat ze een niet alledaagse onderscheidende stem heeft, waar ze iets mee zou moeten doen. Met al zijn ervaring, zal hij daar wel kijk op hebben, toch?

"Als je niet in het geijkte plaatje past, hoor je er niet bij. Maar vanaf morgen is dat anders. Ze zal laten zien dat afwijken van de norm niet betekent dat je niet succesvol kunt zijn."

Trudy laat er geen gras over groeien en klampt zich vast aan haar nieuwe levensdoel; beroemd worden. Net als haar grote voorbeeld, Senna, de beste zangeres van Nederland. Ze gaat op zangles en meld zich aan voor talentenjacht Stem!

"Nog vijf stappen tot het logo. Het geluid van krakende botten en een daarop volgende doffe klap dringt haar gehoorgang in. Ze kijkt verschrikt om zich heen. Maar niemand anders lijkt het te horen."

Trudy zet alles op alles voor haar grote dag, haar nieuwe leven. Zal zij de vierkoppige jury en het Nederlandse publiek weten te overtuigen? Zal ze transformeren van grijze muis naar vrouw van de wereld?

"Van muurbloempje tot nationale ster. Beter nog Publiekslieveling."

Deze maand verscheen het thrillerdebuut Stem! van Marlen Beek - Visser. Lang geleden, in 1979 toen Marlen in de vijfde klas zat, zag haar meester Stolk al dat Marlen talent had, maar Marlen turnde liever. Jaren later kroop het bloed toch waar het niet gaan kon, haar dochter Ginger was de vonk die het schrijfvuur deed aanwakkeren en het resultaat hiervan is Stem!

Marlen haalde haar inspiratie voor Stem! uit een aflevering van talentenjacht X Factor uit 2012, waarin één van de deelnemers, Zoe Alexander, volledig door het lint gaat. Hoever gaan mensen om hun ultieme doel te bereiken? Een origineel en actueel verhaal, Nederland kent vele talentenjacht shows op tv.

Stem! is een compacte opvallende verschijning met zijn rode omslag. Op de cover zien we een microfoon die natuurlijk uitstekend bij het verhaal past. Ook de titel is origineel en goedgekozen, past perfect bij het verhaal. Toen ik met Marlen in contact kwam en zij mij vertelde over haar debuut, was ik meteen enthousiast en super nieuwsgierig. Ben ik na het lezen nog steeds zo enthousiast?

De hoofdstukken van Stem! zijn niet genummerd, maar kenmerken zich door de naam van het karakter van waaruit het hoofdstuk geschreven is, en de tijdspanne waarin het hoofdstuk zich afspeelt. Het verhaal word vertelt in wisselend perspectief vanuit hoofdpersonages Trudy en Senna.
De hoofdstukken zijn geschreven in het heden en we blikken terug naar het verleden.

Marlen Beek - Visser heeft een heerlijke schrijfstijl. Haar schrijfstijl is vloeiend, vlot en beeldend, het leest alsof je er zelf bij bent, en heel humoristisch, vol hilariteit, echt puur genieten, maar ook spannend. Dit alles zorgt ervoor dat eenmaal begonnen met lezen, je gegrepen wordt en door blijft lezen.

Marlen gaat van start met een spannende, broeiende proloog, waarmee ze gelijk de aandacht van de lezer te pakken heeft. Daarna gaan we terug naar drie maanden voor de aanvang van de proloog en tellen we af naar het moment suprême. Langzaam maar zeker komen we steeds dichterbij de waarheid. Het verhaal kent een rustige opstart en langzaamaan wordt de spanning opgebouwd. Veel hoofdstukken eindigen met een cliffhanger. Stem! heeft een goed opgebouwde verhaallijn en zit perfect in elkaar, uiteindelijk raakt het hele cirkeltje rond.

Marlen heeft sterke, spraakmakende, goed uitgewerkte karakters neer weten te zetten. Trudy en Senna zijn tegenpolen. De achtentwintigjarige Trudy Burggraaff is een grijze muis, die onopvallend door het leven gaat. Senna, die vroeger voor ze beroemd werd gewoon Janna Iterson heette, heeft juist een heel druk sociaal leven en rent de benen onder haar kont uit als BN'er. Waar Trudy heel negatief in het leven staat, alles en iedereen is tegen haar, en het is altijd de schuld van een ander, staat Senna juist heel positief in het leven.

Trudy heeft het niet altijd makkelijk gehad in haar leven. Ze woont sinds vier jaar in een oude flat en is sinds acht jaar werkzaam als administratieve kracht bij webwinkel CD-Online, wat eigenlijk slechts als overbrugging was in aanloop naar iets serieuzers. Ondertussen werkt haar collega Vincent haar op de zenuwen en kan ze zijn bloed wel drinken. Op een dag loopt ze muziekdocent Jochem, tegen het lijf. Hij is van mening dat Trudy een niet alledaagse onderscheidende stem heeft en adviseert haar daar iets mee te doen. Zonder dat hij zich daar zelf van bewust is, plant hij een zaadje in haar hoofd. Het keerpunt in Trudy's eenzame leven, ze neemt zangles, hij heeft hier jaren voor gestudeerd dus hij zal het wel weten, toch? En ze meldt zich aan voor de Blind Auditions van Stem! Ondertussen werkt ze hard om haar ultieme doel; doorbreken als zangeres, uit te laten komen en heef hier alles voor over. Van grijze muis naar vrouw van de wereld, klinkt goed toch?

Senna woont in een luxe karakteristieke villa aan de rand van Wassenaar, samen met haar man Terence met wie ze al tien jaar samen is en hun dochtertje Olivia. Alles gaat haar voor de wind, Senna is razend populair, ze is een van de beste zangeressen van Nederland en zit in de jury van talentenjacht Stem! Zingen is haar lust en haar leven, ze voelt zich pas echt vrij als ze zingt. Maar niet alles is wat het lijkt, Senna probeert een balans te vinden tussen haar drukke leven als beroemdheid en het moederschap. Ook Senna heeft het niet altijd makkelijk gehad in haar jeugd en houdt er zo haar eigen ellende op na, waar zij op een juiste manier moet zien om te gaan als publiekelijk bezit. Maar ze is het aan haar dochter verplicht, voor haar doorstaat ze alles. Hou houd je je staande terwijl heel Nederland over je schouders mee loert?

Stem! is in één woord, nou vooruit met één woord red ik het niet, super origineel en fantastisch uitgewerkt. Ik heb er enorm van genoten. Kom maar op met dat volgende boek Marlen.

Stem! origineel thrillerdebuut, spannend, goed uitgewerkt, van grijze muis naar vrouw van de wereld, hoever ga jij om je ultieme doel te bereiken? Aanrader!