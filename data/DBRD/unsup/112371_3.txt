Nora, Blériot en Murphy. 3 personages. 3 zielen die een leven lang hunkeren naar elkaar. Enerzijds Blériot (in Parijs) en anderzijds Murphy (in London) werden – en blijven - wanhopig verliefd op hetzelfde meisje, Nora, dat nu eens in Parijs en dan weer in London verblijft. Nora woonde samen met Murphy, maar verliet hem om in Parijs toneelles te nemen. Blériot ziet zijn huwelijk stranden wegens zijn blinde liefde voor Nora. Nora op haar beurt ziet beiden graag en kan niet kiezen. “Er is te veel liefde op deze wereld”, zegt ze ergens in het boek “ ... of te weinig”. Af en toe reist ze terug naar Londen omdat ze ook Murphy niet kan missen. Blériot en Murphy moeten het voor lief nemen dat ze haar met elkaar moeten delen. Het boek, dat vanuit het gezichtspunten van beide mannen werd geschreven, brengt het lijden dat deze getormenteerde liefde met zich meebrengt haarfijn onder woorden. Pijnlijk mooi.