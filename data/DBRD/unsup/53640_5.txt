Gruwelijk om te bedenken dat dit verhaal gebaseerd is op waargebeurde feiten en dat dit in Nederland gebeurt. In het begin gaan je gedachten een heel andere kant op, net als bij Vivian (1 van de hoofdpersonen) tot de vreselijke waarheid duidelijk begint te worden.

Het duurt even voordat het echt spannend wordt maar de auteur weet heel goed naar een climax toe te werken. De titel is perfect gekozen, ik zou geen betere kunnen bedenken, en dat is op zich al erg.

Dit ongelofelijke verhaal laat een diepe indruk achter en blijft nog lang in je hoofd rondspoken. 5 Sterren vanwege het feit dat dit zeer goed en met gevoel is geschreven zonder ranzig te worden en omdat 'Lynn' zo dapper was het verhaal te delen.