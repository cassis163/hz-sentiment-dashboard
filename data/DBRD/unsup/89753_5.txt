Winter is lekker naar binnen keren met boeken en gedachten en alles wat huiselijk is om me heen. Nieuwe verslaving is de Graphic Novel (een net wel of net niet stripboek, als je goed zoekt vind je exemplaren zo mooi als literatuur of als filosofie..).

Portugal van Cyril Pedrosa is een autobiografisch getint verhaal over een striptekenaar, Simon, die op zoek gaat naar zijn roots in Portugal. 260 blz kon ik genieten van prachtige tekeningen die op zichzelf al een verhaal bevatten.

En denken dus over 'Wie en wat bepaalt jouw identiteit? Wat draag je mee aan levensbagage en waar is die rode familiedraad ontstaan. Het is geen toeval dat het thema me boeit. Hoeveel vrijheid is er om jezelf te zijn en hoeveel invloed wil familie op je hebben. Wie ben je uiteindelijk zelf.