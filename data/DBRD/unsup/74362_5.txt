De Hartenkoningin die wij kennen uit Alice in Wonderland was ooit een meisje, een meisje met een toekomstdroom, een meisje wat nog nooit verliefd geweest was.
Lady Catherine Pinkerton wil samen met haar beste vriendin de beste banketbakkerij van het Hartenrijk openen. Cath is dol op bakken en Mary Ann is goed met zakendoen. Maar Cath is de dochter van de Markies en Markiezin van Rotsschildpadbaai en een Lady staat niet te bakken. Haar ouders zien haar als toekomstige Hartenkoningin en de Hartenkoning lijkt dat ook wel te zien zitten. Maar Cath ziet helemaal niets in de kleine, giechelige, onnozele koning. En als ze op een dag Jest ontmoet, de nieuwe hofnar van de koning, weet ze wat echt verliefd zijn betekent…
Kan ze haar ouders en de koning teleurstellen en voor een toekomst gaan die ze zelf gekozen heeft?

Wat was het geweldig om terug te zijn in Wonderland en al die bekenden, die wij van later kennen, tegen te komen. Roddelkont Cheshire, die Cath af en toe een spiegel voorhoudt, het zenuwachtige Witte Konijn, Rups die een schoenenwinkel heeft, de Maartse Haas en natuurlijk de Hoedenmaker, Hatta! (die toen nog niet gek was) Het was nieuw en onbekend, maar toch ook heel vertrouwd om in die magische wereld te vertoeven.

Wat werd ik meegevoerd in dit betoverende verhaal! Ik leefde zo ontzettend mee met Cath, haar droom om een banketbakkerij te openen en de liefde die er ontstaat tussen haar en Jest. Waarom kan ze niet gewoon haar eigen hart volgen? Ik kon haar af en toe wel toeschreeuwen: Kies voor hem! Kies voor de liefde en je eigen geluk! Maar we weten allemaal hoe het verhaal afloopt… Alleen hoe het zo komt, dat weet je pas als je dit boek uitleest. Ik moet eerlijk zeggen, ik wilde af en toe gewoon niet verder lezen, ik wilde eigenlijk niet weten dat Cath voorbestemd was om de woedende Hartenkoningin te worden. Ik wilde dat het verhaal anders zou aflopen… Maar je moet gewoon doorlezen, je kunt niet anders. En wow, wat een verhaal!!! Ik kan wel blijven quoten