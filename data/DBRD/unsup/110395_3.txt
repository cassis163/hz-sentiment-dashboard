Spiegel is een geslaagd schrijversdebuut van model, zangeres en actrice Cara Delevingne. Ze is bijgestaan door Rowan Coleman, die reeds romans voor volwassenen en jongeren schreef. Deze samenwerking is een succes te noemen en is een gemakkelijk te lezen YA boek geworden. Door de eenvoudig geschreven korte zinnen en leuke geloofwaardige dialogen is het moeilijk weg te leggen en leest het vlot.

Het muziekgroepje 'Mirror Mirror' is inmiddels een veelbelovende band geworden die een jaar geleden voor een schoolproject was samengesteld. Vier scholieren die totaal geen binding met elkaar hadden werden hiervoor geselecteerd. Door de uiteenlopende karakters hadden deze scholieren er in het begin totaal geen zin in tot de try-out hen de nodige vibes gaf. De band was gevormd en ondanks de verschillende karakters zijn ze toch goede vrienden geworden. Tot het noodlot toeslaat en plots de bassiste en bandleider Naomi verdwijnt. Omdat Naomi in het verleden meermaals van huis was weggelopen vond de politie het geen onrustwekkende verdwijning waardoor Red, de drummer zelf op zoek gaat naar wat er is gebeurd. Door deze gebeurtenis komen er spanningen in de groep, alsook in de vriendschap waardoor men elkaar maar ook zichzelf beter leren kennen.

Spiegel is enerzijds een zoektocht naar een verdwenen meisje maar anderzijds zijn het de persoonlijke zoektochten naar hun eigen identiteit en diens persoonlijke demonen die het verhaal naast een who-done-it gehalte ook meeslepend, spannend, intrigerend en soms grappig maakt.

Had 3,5 mogelijk geweest had Spiegel 3,5 sterren gekregen.

Hierbij wil ik Uitgeverij HarperCollins en Hebban.nl bedanken voor het toegestuurde recensie-exemplaar. Bedankt!