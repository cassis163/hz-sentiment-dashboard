De lovebus neemt je mee naar het leven in de jaren 70 in een dorp in Groningen. Tijdens het lezen waan ik mij echt in die tijd en in die omgeving, mede door het gebruik van een aantal zinnen in het Gronings waarbij er direct een vertaling volgt. Hoewel ik dit soms ook erg vervelend vond, was het op één moment wel nodig omdat ik anders echt niet wist wat er gezegd werd.
Dankzij de prettige leesletters en schrijfstijl, mede als de korte hoofdstukken leest dit boek makkelijk weg ook al lukte het niet om me als lezer mee te sleuren en voldoende te boeien. Ik kan mijn vinger er niet precies op leggen waar het aan ligt, maar ik denk dat dit boek mij niet lang zal bijblijven. Maar het is zeker geen slecht boek, anders had ik ‘m niet zo snel uit kunnen lezen.