Liefde, ... en ook het gebrek daar aan, ... gespeelde hartstocht, ... plattelandsmensen in gesloten gemeenschap, conservativiteit, honkvastheid, zorg voor elkaar, verrassende gebeurtenissen, dramatische wendingen, ... en onbeantwoorde vragen: het boek heeft het allemaal, ...
Tommy Wieringa heeft al ( misschien zelfs meerder ) deze ingrediënten afgewogen, gemengd, gekneed om tot dit verhaal ‘ over mensen ‘ te schrijven. Want daar gaat het om in dit boek: mensen, ... mensen in de bekrompenheid van hun bestaan, met argusogen uitkijkend naar wat er voor nieuws te gebeuren staat!

Mariënveen herstelt nog van de donkere periode van WOII, ... het gaat daar allemaal niet zo snel. Paul Krüzen, de zoon van Aloïs, een onderwijzer, groeit op in dat dorpje daar in Twente, een dorpje waar nooit iets gebeurt, .. tot daar een Rus uit de lucht valt, ... Op dat moment weet Paul nog niet wat voor hem de gevolgen daarvan zijn.
Daar blijft het echter niet bij: andere ‘ vreemden ‘ vestigen zich in het dorpje.
Paul leidt ( lijdt ) een vrij eenzaam bestaan, mantelzorger voor zijn vader, en als enige vriend Hedwiges.
De opeenvolging van enkele dramatische gebeurtenissen maken het voor Paul niet gemakkelijk, .. .

Door gebruik te maken van flash-backs en perspectiefwisselingen wordt de lezer meegenomen in een rollercoaster van wantrouwen, ongerealiseerde dromen, onbevredigde liefdes, eenzaamheid, angst en wanhoop, ... maar daar hebben we dan “ De heilige Rita voor, ...
Dit is een onvervalste, rasechte streekroman.

Een boek dat boeit door eenvoud en herkenbaarheid, .. een boek dat je leest en dat je , ... leeft!