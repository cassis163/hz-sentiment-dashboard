Zoals de achterflap van het boek aanhaalt is dit boek een visionaire thriller hoe een wereldoorlog er in de 21e eeuw zou kunnen uitzien.

De vergelijking met Tom Clancy’s “The Hunt for Red October” gaat enkel op wat betreft de oorlogsvoering op zee. Voor het overige heb ik geen raakpunten gelezen.

De auteurs, beiden specialist op het gebied van moderne 21e eeuwse oorlogsvoering en nationale veiligheid hebben met dit boek aangetoond dat er in de toekomst niet veel zal veranderen.

Amerika is en blijft een grootmacht en het directoraat (China) is aan een gestage opmars bezig om de wereld te veroveren.
In het boek worden we geconfronteerd met moderne technieken tot oorlogsvoering naast de inzet van modern en gesofisticeerd materieel en materiaal.
Het boek leest nooit erg vlot. Er zijn teveel verhaallijnen en personages. Daarnaast houden de auteurs ervan alles tot in detail te beschrijven, wat vaak leidt naar ongeïnteresseerd lezen. De veel gebruikte, afkortingen zijn voor ingewijden waarschijnlijk vlot begrijpbaar, maar voor de leek zijn ze storend. De lezer wordt hierdoor geremd, want dient in de opgenomen lijst achter in het boek opzoekingen te doen en verliest hiermee heel wat tijd.
Ik betwijfel niet dat deze afkortingen hun nut hebben, maar zou zelf geopteerd hebben om deze onderaan de pagina te verduidelijken, wat veel over en weer geblader zou vermijden.
Jamie Simmons is de held uit dit verhaal en spreekt tot mijn verbeelding. Hij weet een eerste aanval van het directoraat af te slaan en met een afgedankt marineschip uit de Spookvloot, gaat hij de confrontatie aan met de moderne en futuristische oorlogstuigen van het Directoraat.

Het boek is opgedeeld in vier grote delen voorafgegaan door een proloog en wordt afgesloten met een epiloog.
Mooi is dat alle delen worden voorafgegaan door een citaat van Sun Tzu’s “De kunst van het oorlogsvoeren”. Moeten we hieruit opmaken dat deze man zijn tijd ver vooruit was in de oorlogsvoering en zelf visionair was?
Het boek is goed onderbouwd en doet je wel nadenken wat er in de toekomst kan gebeuren. De omwentelingen in onze huidige maatschappij baren mij soms zorgen.
Het boek doet realistisch aan, maar ik hoop dat het niet zo’n vaart zal lopen en dat de volgende wereldoorlog er nooit komt.

Wegens de stugge schrijfstijl, de vele personages en de onoverzichtelijke verhaallijnen, geef ik dit boek slechts drie sterren.