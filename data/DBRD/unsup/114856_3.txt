Pelgrimage door Derry Brabbs

De mooiste pelgrimsroutes in Europa is de ondertitel. En mooi zijn ze. Getuige alvast de foto op de cover.

Pelgrimages zijn meer en meer in trek, dit boek komt dan ook op een gepast moment. In Europa is er meer dan de tocht naar Compostella, dat maakt Brabbs met dit boek duidelijk.
Pelgrimage bevat 10 historische routes in West-Europa. In woord en beeld, met informatie over de afstanden en reistijden.
Ik had vooral natuurbeelden verwacht, door dit boek weet ik dat op deze routes ook een schat aan kunst en cultuur valt te beleven.

Voor zij die al plannen hebben om op pelgrimstocht te vertrekken is dit een boek om alvast uren in weg te dromen. Voor zij die nog twijfelen is dit boek misschien wat hen over de schreef trekt.
Qua praktische informatie is Pelgrimage wat spaarzaam maar achteraan is wel een lijst met relevante sites opgenomen waar alle praktische informatie w√©l beschikbaar is.

Deze kolos geeft gegarandeerd uren kijk- en leesplezier en je kan er alvast je armspieren met trainen (nu nog die beenspieren).
Een mooie (lees-)tocht gewenst!