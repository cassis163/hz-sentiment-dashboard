Het verhaal wordt door verschillende personages vertelt. In korte hoofdstukken. Door het verspringen van perspectief houdt het verhaal vaart. Al was het soms ook best verwarrend, want in wiens hoofd zat je nu? Ik heb me daarin wel een aantal keer vergist.

Het verhaal is spannend en zit ingenieus in elkaar. Veel verschillende lijntjes die allemaal kloppend bij elkaar komen.

Hier en daar vind ik het verhaal wat onwaarschijnlijk of te ver gezocht. Vanwege spoilers kan ik het niet duidelijk uitleggen, maar denk bv aan één van de verkrachtingen en de relatie tussen dader en slachtoffer. Eigenlijk vond ik dat zelfs jammer, onnodig.

Het boek houdt je wel in zijn greep, ik wilde maar doorlezen en weten hoe het zou aflopen. Wat de gevolgen van de verschillende daden zouden zijn. Ik vind het geen boek waar je vrolijk van wordt, daar is het te heftig voor. Maar je beleefd er zeker een aantal fijne leesuurtjes mee. Aanrader.