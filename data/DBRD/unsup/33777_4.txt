Achter gesloten deuren is een boek dat je in een keer uit wil lezen omdat je aan het einde van elk hoofdstuk met een vraag zit waar je antwoord op wil hebben. Het boek is opgebouwd uit hoofdstukken die om en om heden en verleden behandelen. Het leek me lastig deze opbouw maar het tegendeel is waar het maakt het boek alleen maar spannender omdat er naast een stukje verleden ook een stukje heden wordt ontsluierd. Het verhaal gaat over Jack en Grace. Hij is een top advocaat die voornamelijk mishandelde vrouwen juridisch bij staat in hun strijd tegen hun mannen en hij ziet er geweldig uit. Hij heeft nog nooit een zaak verloren. Grace heeft een internationale carri√®re en reist veel. Ze heeft de zorg voor haar zusje Milly, die het syndroom van Down heeft, op zich genomen zodat haar ouders naar Nieuw Zeeland kunnen gaan verhuizen. Op een dag ziet Jack Grace en Milly in een park en hij ontfermt zich over Milly. Grace is helemaal onder de indruk van zijn charme en zijn zorgzaamheid. Ze hoopt dan ook dat ze hem weer zal zien en dat gebeurt. Al heel snel vraagt Jack haar ten huwelijk en belooft haar dat Milly bij hen mag komen wonen als ze achttien wordt en het internaat moet verlaten waar ze nu is. Grace kan haar geluk niet op. Er wordt in kleine kring getrouwd en Grace krijgt als huwelijkscadeau haar droomhuis. Pas na de huwelijksreis zal ze het te zien krijgen. Het is een fantastisch mooi huis met een grote tuin. Er worden etentjes gegeven en Grace blijkt een voortreffelijk kok en gastvrouw te zijn. Haar baan heeft ze opgezegd omdat Jack graag na zijn werk thuis willen komen bij zijn liefhebbende echtgenote en Milly bij hen zal gaan wonen wat extra zorg met zich mee zal brengen. Grace wordt snel opgenomen in de vriendenkring maar het blijkt dat contact opnemen met Grace moeilijk is. lunch afspraken worden afgezegd en ze kan niet gebeld worden omdat ze geen mobiele telefoon heeft. Ze leiden voor de buitenwereld een perfect leven. Een mooi huis een aantal keren per jaar op vakantie naar Thailand en iedereen vind het geweldig dat Jack zo zorgzaam is voor Milly. Milly zal bij hen komen wonen als haar kamer helemaal klaar is want anders is het te verwarrend voor haar. In de tussentijd doet Grace heel erg haar best Jack gelukkig te maken. Ze stort zich op het schilderen van portretten van vrouwen alleen omdat hij dat zo prachtig vindt. Uiteindelijk speelt Milly een beslissende rol in het verloop van het verhaal. Aan het eind verliest Jack zijn eerste rechtszaak. Om niet teveel te verklappen kan ik zeggen dat het een heel spannend boek is waar je in blijft lezen omdat je wilt weten hoe het echt af gaat lopen. Na elk hoofdstuk denk je "nog een". Het is lang geleden dat ik dat had met een boek. Het is zeer de moeite waard.