In het boek 't Jagthuys heeft Merijn de Boer de liefdesgeschiedenis opgetekend tussen een autistische man van 35 en Vera, een seksueel zorgverlener. Zij valt als een blok voor de goed gebouwde en intelligente, maar ook merkwaardige man, die uiterst teruggetrokken leeft samen met zijn moeder in de villa 't Jagthuys. De auteur beschrijft in detail hoe het karakter van de hoofdpersonen, de man, de moeder en Vera, zich hebben gevormd. Dat doet hij door belangrijke en vormende ervaringen uit hun verleden te beschrijven. Langzamerhand verdiept hun relatie zich steeds meer. Naar het einde toe neemt de vaart in de roman toe, waardoor het moeilijk wordt het boek weg te leggen. Het einde komt onverwachts en is dramatisch en onvoorzien. De schrijfstijl van Merijn is vloeiend, beeldend en gemakkelijk leesbaar.
We hebben hier in mijn optiek te maken met een goedgeschreven boek met diepgang. De thematiek raakt me echter niet erg, ik ben dan ook zelf geen grote liefhebber van romantische boeken.
Ik wil het boek, vanwege zijn stijl en karakterontwikkeling waarderen met drie sterren.