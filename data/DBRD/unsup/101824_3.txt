Het boek sprak me met name aan vanwege deze tekst. Het boek is weer eens wat anders dan ik gebruikelijk lees, maar het had iets wat me nieuwsgierig maakte. Het huisje-boompje-beestje-ideaal is iets wat bij mij momenteel erg van toepassing is, gezien mijn vriend een aanzoek gedaan heft en we ook nog eens een huis gekocht hebben. Ooh en ik zit inmiddels ook al achter in de twintig. Dus ja, het boek sprak me aan.
Tijdens het lezen merkte ik wel dat het een confronterend boek is. Juist omdat er aspecten in voorkomen die praktisch iedereen wel meemaakt. Zoals al genoemd: het huisje-boompje-beestje-ideaal dat centraal staat, met alle bijbehorende emoties van verdriet tot euforie, van boos zijn tot een zenuwinzinking. De meeste mensen zijn rondom hun dertigste hier erg mee bezig. Maar wat nou als je niet aan die maatschappelijke maatstaven voldoet door te trouwen, kinderen te krijgen en een huis koopt? Of wat als je dat wel wilt, maar voor jou dit nog niet is weg gelegd door redenen waar je niks aan kunt doen? In het boek: Vind ik leuk?! wordt hier dus bij stil gestaan op een directe, pijnlijk grappige manier, waarbij eerlijkheid van belang is.
Tori, de hoofdpersoon, weet hier alles van. Je kruipt letterlijk in haar huid. Tori is een bekend schrijfster, heeft 1 boek geschreven en geeft hier presentaties, signeersessies en van alles en nog wat over. Zit veel op social media waar ze extreem zelfverzekerd over komt, maar is dit in werkelijkheid niet altijd. Zeker niet naarmate ze de magische grens van 30 jaar gepasseerd is, ze wil in haar prive leven zoveel meer dan ze nu heeft met als hoofddoel: gelukkig zijn. Echter wordt ze meegenomen in een reis om meer boeken over haar leven uit te geven met haar perfecte relatie want tja, haar vriend en zij zijn het ultieme powerkoppel toch? Of toch niet?

Het is een sterk geschreven verhaal waarbij je duidelijk en helder voor ogen krijgt dat niet alles is wat het lijkt. Je kan nog zo sterk overkomen naar de buitenwereld, maar dit in het echt niet zo zijn. Zelfs voor je partner kan de schijn nog zo zijn dat hij of zij niet door heeft hoe je je daadwerkelijk voelt. Dankzij het verhaal wordt je je nog bewuster over hoe je je leven wilt leiden en kijk je hier ook kritisch naar. Je gaat jezelf en je leefsituatie ook onder de loep nemen en vragen stellen.

In het boek komt duidelijk naar voren dat idealen en dromen belangrijk zijn. Je blijft wensen. Dromen, idealen en wensen veranderen echter constant. Dit komt omdat je zelf ouder wordt en je mee verandert. Omdat je omgeving verandert, maar ook omdat je je dromen, idealen en wensen behaalt over de jaren heen. Is dat dan niet genoeg zou je zeggen? Ja en nee, want je zal altijd wel iets nieuws hebben wat je graag in je leven wilt. Iets om naartoe te werken. Als je daar eenmaal bent, zoek je automatisch nieuwe dingen om naartoe te leven.

Het was zeker de moeite waard om het boek te lezen.