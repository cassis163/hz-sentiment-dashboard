Titel: Samen
Auteur: Anita Terpstra
Uitgeverij: de Bezige Bij/Cargo
288 pagina's



Anita Terpstra (Hallum, Friesland, 1974) is een Nederlandse thrillerauteur en tevens freelance journalist en redacteur. Ze studeerde journalistiek en kunstgeschiedenis.
In 2009 debuteerde ze als misdaadauteur met Nachtvlucht, dat genomineerd werd voor de Schaduwprijs (voor het beste Nederlandstalige thrillerdebuut) en de Crimezone Thriller Award. Samen is inmiddels haar zesde thriller.


Wanneer MacKenzie trouwt met Matt, een gevangene die in death row zit, laat iedereen in haar omgeving haar vallen. Matt is veroordeeld voor de ontvoering van vier vrouwen. Een van hen wist te ontsnappen en op basis van haar getuigenis wordt Matt veroordeeld. Hij blijft echter volhouden onschuldig te zijn; de andere vrouwen zijn nooit gevonden. Maar dan verdwijnt opnieuw een jonge vrouw
Op Matts leven te redden zet MacKenzie alles op alles om zijn onschuld te bewijzen. Wanneer dat niet lukt, besluit ze hem te helpen bij zijn ontsnapping uit de zwaarbewaakte gevangenis. Voor haar staat er namelijk nog veel meer op het spel...


Het verhaal start met een aantal brieven tussen Matt, die ter dood veroordeeld is, en MacKenzie. MacKenzie is in contact gekomen met Matt door de start van een 'Dog Rescue Prison Program' in de gevangenis. Door het schrijven van de brieven komen Matt en MacKenzie steeds dichter bij elkaar. Dan besluiten ze om met elkaar te trouwen.

Als lezer zet je grote vraagtekens bij de beslissing van MacKenzie om met een moordenaar te gaan trouwen, ondanks dat hij beweert onschuldig te zijn. Na de voltrekking van het huwelijk komt MacKenzie voor grote problemen te staan. De mensen in haar omgeving die haar huwelijk natuurlijk verafschuwen willen haar nu ook liever niet meer in hun buurt zien.

MacKenzie laat zich niet uit het veld slaan en ze vecht voor wat het waard is, om de werkelijkheid boven water te krijgen. Maar wat is het dat er zo drijft om Matt hoe dan ook uit de gevangenis te krijgen. Weet zij meer over de ontvoerde vrouwen? Weet ze zeker dat Matt onschuldig is? Of volgt ze haar eigen plan....
De spanning neemt toe. De verhalen beschreven uit naam van Rosie, een van de ontvoerde vrouwen, zijn met veel gevoel neergezet. Elk detail is echt, als ware het dat je zelf ook opgesloten zit. MacKenzie is hard en meedogenloos en gaat vol passie op haar doel af. Helemaal opgezogen in het verhaal, waarbij je totaal verrast wordt door allerlei plotwendingen, kan je dit boek niet meer neerleggen. Totdat je alle puzzelstukjes in elkaar hebt gelegd.

‘onschuldig tot het tegendeel bewezen is’.

Dit is het eerste boek dat ik van Anita Terpstra gelezen heb en wat ben ik overrompeld door een heerlijke schrijfstijl, goed uitgewerkte personages en een verrassend plot. Ik heb gewoon geen andere keus er moeten nog meer boeken van haar gelezen worden door mij dat staat vast.

Plot. : 4,5
Schrijfstijl. : 5
Originaliteit : 4
Psychologie : 4,5
Leesplezier : 4,5
Spanning. : 5

Ik geef ‘Samen’ 4,5****