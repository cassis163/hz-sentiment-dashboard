Evie Boyd vertelt in het heden wat haar in de zomer van 1969 als veertienjarige is overkomen.
Ze is een onzeker jong meisje, seksueel nog een onbeschreven blad, enige dochter, ouders zijn gescheiden en ze brengt de meeste tijd door bij haar moeder. Die moeder heeft een nieuwe vriend Frank en daarmee botert het niet al te best.
Ze ontsnapt door op te trekken met meisjes, jonge vrouwen die ze in de stad ziet. Ze weet eerst niet dat die meisjes in een commune met een charismatische man en andere jonge mannen samenwonen. Er wordt aan vrije seks gedaan en iedereen onderwerpt zich aan Russell, de man met de macht. De kinderen lijken er ook van iedereen te zijn. Ze leven van wat ze in vuilbakken vinden en wat ze bij elkaar stelen. Evie wordt vooral aangetrokken door Suzanne en het lijkt me dat ze een soort van kalverliefde voor die vrouw voelt. De vraag is wat die vrouw voor haar voelt en van haar wil.

Het verhaal heeft een hoog Charles Manson gehalte, speelt zich af in hetzelfde jaar dat Manson en zijn sekteleden Sharon Tate beestig vermoorden.
Het verhaal is voorspelbaar voor iedereen die deze geschiedenis kent. Het was niet echt spannend en de stukken uit het heden hadden er voor mij niet bij gemoeten.