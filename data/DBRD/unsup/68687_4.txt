Odette besluit haar oude, luxe stadsleven vaarwel te zeggen en heeft een boerderij gekocht. Maar dat is een hele verandering. Ze is nog maar net gesetteld of haar ex Dave neemt contact op en deelt mee dat hun dochter Ella naar Nederland komt, die vanaf haar geboorte bij haar vader in Amerika heeft gewoond. Als tot haar grote schrik ingebroken wordt, terwijl ze even van huis is, is ze dan ook blij als haar tweelingbroer Lodewijk ook een tijdje bij hen intrekt. Ze begint zich langzaam af te vragen of ze er wel goed aan gedaan heeft om te verhuizen en of ze ooit de rust zal vinden waar ze naar op zoek was.

Trammelant op het platteland is een heerlijke feelgoodroman met de dagelijkse ‘struggels’ om helemaal opnieuw te beginnen en nieuwe contacten te leggen. Liefde, spanning, humor en sensatie wisselen elkaar in rap tempo af en bepaalde situaties zal voor iedere dorpeling bekend voorkomen. Ik geef dit boek 4 sterren.