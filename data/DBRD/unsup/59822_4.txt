Het boek komt traag op gang. Het duurt even, voordat je de twee (per passage wisselende) verhaallijnen, goed op kunt pakken. Er is een verband, maar het zijn ook twee afzonderlijke verhalen. Het ene verhaal speelt zich af in het heden, waarin inspecteur Banks en brigadier Annie Cabbot de hoofdpersonen zijn. Het onderzoek naar het gevonden skelet uit het verleden, hun worstelingen met dit onderzoek en hun persoonlijke moeilijkheden zijn nauwgezet verwoord.. Het andere verhaal dat zich afspeelt in de Yorkshire Dales ten tijde van de Tweede Wereldoorlog, vertelt middels flashbacks wat er toentertijd vooraf is gegaan aan de moord. Gaandeweg komen de verhaallijnen samen. De oorlogstijd in het kleine plattelandsdorp Hobb' s End wordt heel goed en met kennis van zaken beschreven. Dit is het meest sterke van het boek. Natuur- en sfeerbeschrijvingen zijn karakteristiek en mooi. Vier sterren.