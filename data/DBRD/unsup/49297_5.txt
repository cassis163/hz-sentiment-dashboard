Over de Schreef is een lekkere dikke pil van meer dan 600 bladzijdes. Spanning en romantiek wisselen elkaar af in een boek wat zich maar moeilijk weg laat leggen. Het leven van rechercheur Stevie Mazzetti is voortdurend in gevaar. Een meedogenloze moordenaar heeft het op haar gemunt en voert in hoog tempo aanslagen op haar leven uit. Stevie heeft in haar leven al veel ellende meegemaakt, ze heeft 8 jaar geleden haar man en haar zoontje verloren in een gewelddadige maar zinloze overval. Maar was die overval wel toeval? En was degene die veroordeeld werd voor de overval wel de echte dader? Via minstens drie verhaallijnen wordt je als lezer snel het verhaal ingetrokken. De verhaallijnen worden vanuit verschillende perspectieven uitgewerkt, als lezer leer je verhaal vanuit de gedachtegang van een aantal personages. Stevie en haar dochtertje Cordelia vechten voor hun leven en worden daarbij bijgestaan door Clay, een vindingrijke detective die veel meer van Stevie houdt dan goed voor hem is. In het boek verschijnen veel personen, een aantal van hen komen ook in eerdere boeken voor, toch is dit boek goed als stand-alone te lezen. Het boek leest vlot weg, de 600 paginaâ€™s zijn om eer je er erg in hebt!