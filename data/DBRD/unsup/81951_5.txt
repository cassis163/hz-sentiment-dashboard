Dit boek staat bij de oorlogsboeken - een schap waar ik echt nooit kom. Het is dan ook dankzij de Lees eens wat anders topic op Hebban dat ik dit boek las. Ik ben diep onder de indruk van dit verhaal. De schrijfstijl is poÃ«tisch maar wel toegankelijk en het verhaal ligt - wat ik het liefste heb - op de grens van werkelijkheid en fantasie. Het speelt in de Tweede Wereldoorlog (een setting waar ik normaal niet van zo hou), maar dit element bleef eigenlijk redelijk op de achtergrond. Pas op tweederde van het verhaal wordt het grimmig en dringen de verschrikkingen van de oorlog tot je door. Omdat het verhaal tot dan toe vrij sprookjesachtig en lieflijk was, was de impact bij mij des te groter. Wie de Zwaluwman is, blijft een mysterie. Maar het verhaal biedt voldoende aanwijzigingen om een conclusie in elkaar te puzzelen.