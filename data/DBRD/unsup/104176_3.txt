De US open golf is bezig en Jack is goed bezig. Hij stond op dezelfde golfcourt ongeveer twintig jaar geleden ook op voorsprong maar toen liep het mis. Wat er toen mis ging is nooit helemaal duidelijk geworden maar hij won niet. Nu gaat het prima, maar dan wordt zijn zoon ontvoerd.
Myron Bolivar wordt erbij gehaald en op zijn manier gaat hij proberen de jongen terug te vinden. Om de zaak op te lossen moet hij terug naar de US open van jaren geleden.
Er wordt heel wat gelogen en iedereen probeert precies iets geheim te houden.
Ik heb niet veel met golf, eigenlijk niets, mannen met rare broeken, dat is het enige dat ik weet.

Volgens mij heb ik al spannender boeken van Harlan Coben gelezen. Het was een gepuzzel met niet zo heel veel actie. Myron is natuurlijk op zijn manier grappig, maar kan ook een heel goede vriend zijn voor Win, al moet hij deze keer op eieren lopen wanneer de moeder van Win opduikt.