Het was alweer een tijdje geleden voor mij: Een horrorverhaal lezen, dat me echt op het puntje van mijn stoel kreeg. Dit boek heeft dat gedaan!
Het verhaal begint al gruwelijk goed: Een jongen (Pieter) wordt aangereden en sterft door het ongeval. Zijn vrienden zijn er kapot van, vooral zijn beste vriend: Jaap. Hij besluit om een Ouijabord te gebruiken en in contact te komen met Pieter. En dat lukt! Pieter verschijnt als geest en neemt een aantal andere geesten mee. Deze Pieter wil Jaap voor zich alleen hebben. Hij gaat steeds meer eisen stellen. Op de begrafenis van Pieter doet Jaap wel heel erg raar. De andere vrienden John en Dirk (en hun vriendinnen) maken zich ernstig zorgen. Jaap laat ze niet meer binnen en hij doet zo vreemd en afstandelijk tegen ze! Wat niet gek is, want ze hebben hem uiteindelijk in de steek gelaten. Ze besluiten om voor hem te gaan vechten. Maar tegen wie moeten ze het nu eigenlijk opnemen? Thuis krijgen ze ook vreemde berichten. Namelijk met een stukje krijt, via een schoolbord. Deze geest probeert ze te helpen. Zullen ze op tijd zijn om Jaap te redden? Het is echt een super spannend verhaal!

Het is een verhaal met horror en ik kreeg er de kriebels van. Dingen die door de lucht vliegen, geesten die je kunnen aanraken en kwaad kunnen doen. Geesten die wraak willen nemen op een verschrikkelijke manier. Ik zie het allemaal zo voor me!
Het is vlot geschreven, deze Young Adult. En het leest als een trein. Het plot vond ik ook erg goed, zag het echt niet aankomen! Ik zou willen dat dit boek op het witte doek kwam! Dat zou me een horror wezen! Ik zou daar echt van genieten. Echt een boek om mee te griezelen. En de film zou veel schrikeffecten bevatten;-). Het verhaal speelt zich af in het oer-Hollandse Katwijk.
De cover past precies bij het verhaal, het zegt al genoeg.

Ouijaborden zijn echt levensgevaarlijk! Het boek begint al met een waarschuwing: om het niet zelf te gaan doen. Dat vind ik echt een goede tip! Wie weet wat je in huis haalt? Het kan wel een kwade geest zijn!