'Jou, Claire. Hij wil jou.' Als Claire van Santpoort deze woorden hoort weet ze dat ze "Alles te Verliezen" heeft.
Aan het zorgeloze leven van Claire dreigt een einde te komen als ze ineens oog in oog komt te staan met een man die haar verleden beter kent dan haar echtgenoot Harald.
Geweld nadert haar huis. Erotische spanningen komen boven drijven. Haralds zorgvuldig opgebouwde makelaarskantoor dreigt ten onder te gaan aan torenhoge schulden. Zeer donkere wolken pakken zich samen boven het onschuldige leven van de twee jonge dochters van het echtpaar.
Als Claire geconfronteerd wordt met de gevolgen van haar geheime verleden en de rampzalige invloed daarvan op haar gezin neemt ze een dramatisch besluit.
Esther Verhoef heeft na Rendez-vous en Close-up met Alles te verliezen wederom een geweldige thriller geschreven.