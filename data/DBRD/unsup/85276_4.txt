Het hele soepzootje, het ontstaan van het heelal, de aarde, de mensen en de rest door Floor Bal & Sebastiaan Van Doninck

Op een toffe, vlotte, leerrijke manier legt wetenschapsjournalist Floor Bal kleuters (en meelezende/voorlezende volwassenen) het ontstaan van het heelal uit. Ze doet dat op een duidelijke vlotte manier die kinderen en volwassen aanspreekt.
De soms grappige, altijd boeiende, pagina vullende illustraties van Sebastiaan Van Doninck maken het verhaal nog duidelijker en ook gewoon veel mooier. Ik persoonlijk ben verliefd op het varkentje bij de Dit is de wereld-pagina.

De wereld, vroeger én nu, het is allemaal een soepzootje, moge dat duidelijk zijn. Maar wel een geweldig mooi én boeiend zootje. Vooral in dit boek! Lees, kijk, geniet en leer bij!