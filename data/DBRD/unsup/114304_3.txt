Bemoedigende autobiografische reflecties van een hoogopgeleide twintiger die het heft in eigen handen neemt als haar leven niet de route neemt die zij gehoopt had. Anjuly schrijft hiermee een aangrijpend boek over keuzestress, liefdesperikelen en haar persoonlijke zoektocht naar een bevredigende carri√®re. Dit aangevuld met korte citaten die als een soort facebook statussen elk hoofdstuk afronden en daarmee tonen dat meer leeftijdsgenoten met soortgelijke issues kampen. Op deze manier wordt er zowel een persoonlijk als een maatschappelijk beeld geschetst van een generatie die alleen maar op negatieve wijze in de beeldvorming terecht komt.

De kracht van haar schrijven zit in een niets en niemand ontziende eerlijkheid waarmee ze haar eigen angsten en haar eigen frustraties invoelbaar maakt voor de lezer. Met een prettig relativerend gevoel voor humor waar ik zelf enkele malen hardop om heb moeten lachen. Volgens mij kunnen veel twintigers (in verschillende stadia van hun ontwikkeling) veel hebben aan de kritische realiteitscheck die deze jonge vrouw op zichzelf loslaat. Het is al een verademing dat iemand eens bekent hoe ontzettend vervelend afstudeerscripties en meerdere afwijzingen op de arbeidsmarkt kunnen zijn voor je zelfbeeld.