Je leert in dit verhaal vier vriendinnen kennen die metelkaar op vakantie gaan naar Kreta.
Het is fijn dat ieder hoofdstuk wordt afgewisselt met Lauren, Emily, Fay en Naomi, zodat je ieder persoonlijk beter leert kennen.
Al gauw merk je dat de sfeer gaat broeien tussen Fay en Lauren als ze allebei vallen voor de charmes van Leonard, die met zijn beide vrienden Danny en Nick hun naaste buren zijn. De jongens zoeken veel contact met de vriendinnen, maar het blijft onzeker of ze wel te vertrouwen zijn.
Als ze merken dat er een insluiper in hun huis geweest is wordt de sfeer dreigend, vooral als Fay ontdekt dat haar gouden horloge gestolen is.
Doordat de politie geen steek verder komt, gaat Emily, die graag een politieopleiding wil doen, zelf op onderzoek uit en ontdekt vreemde dingen.
Hun relaxte vriendinnen vakantie veranderd in een grimmige toestand.

Ik vond het een heerlijk jeugdthriller vol spanning en intriges. Lekkere korte hoofdstukken, wat heel prettig leest. De spanning blijft er in tot het eind en door de wending in het verhaal wordt je op het verkeerde been gezet. Ik vind dit boek een absolute aanrader voor jeugd, maar ook voor ouderen.
Ik heb meer boeken gelezen van Eva Burgers en is mij ook heel goed bevallen. Een fantastische schrijfster, helemaal mijn smaak..!!