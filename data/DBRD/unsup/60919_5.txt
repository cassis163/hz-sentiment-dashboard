Bij een debuut van een nieuwe auteur is het altijd wat afwachten, maar dit is een geslaagd debuut! Vanaf de eerste pagina’s neemt deze thriller je mee doorheen een verhaal dat spannend blijft tot de laatste pagina’s. Het thema en de uitwerking is heel actueel en continu attractief om te lezen door de opeenvolging van gebeurtenissen en de geleidelijke uitwerking van de personages. De stijl doet me wat denken aan een combinatie van Dan Brown en David Baldacci, en meerdere keren heb ik tijdens het lezen gedacht dat hier wel een leuke verfilming kan inzitten.

Doorheen het hele boek voel je je verwant met de 3 hoofdpersonages, en hoewel ze alle 3 ten opzichte van elkaar achterdochtig blijven had ik als lezer toch een lichte voorkeur voor Marie Vaerewyck en Thomas Van Den Broeck. Hoewel een aantal verhaallijnen een voorspelbare uitkomst hebben, hebben andere dat totaal niet en blijft het toch lang gissen wie er achter The Dark Force zit. En zonder te veel te willen verklappen is de wending op het einde nog heel verrassend.
De personages en opbouw hebben van dit boek hebben het potentieel om uit te groeien tot een vervolg serie van boeken, en dus kijk ik alvast uit naar het volgende boek van Buelens en Vermeiren!