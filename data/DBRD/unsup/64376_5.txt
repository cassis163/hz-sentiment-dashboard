Het derde deel uit de Fabian Risk serie is een vervolg op het eerste deel. Twee jaar later en het Helsingborg team is volledig ingekakt na de gebeurtenissen van Zonder gezicht. Zoals gewend van Ahnhem begint het verhaal met een proloog. Het zet de toon voor de rest van het verhaal. De proloog na het lezen van het boek opnieuw gelezen en nu snap ik het waar de scene in het boek geplaatst kan worden.

Deze keer ook weer een psychologisch verhaaltje en wel over de paradox van Theseus. Het gaat over persoonsidenteit. Het verhaal gaat direct verder met een spectaculaire achtervolging van Tuvesson door Helsingborg met een dodelijke afloop. Het vreemde aan het slachtoffer is dat deze al twee maanden dood is en in een bevroren toestand heeft gezeten. Het is dan duidelijk waar de titel voor staat. 18 graden onder nul en een bevroren lichaam. De zoektocht naar het mysterie is begonnen en is een geweldig in elkaar gezet verhaal met verwijzingen naar het eerste deel. Lekker overdreven en totaal ongeloofwaardig maar wat een verhaal zeg.

Aan de andere kant in Denemarken mag Dunja Hougaard natuurlijk niet ontbreken. Ze is dankzij Kim Sleizner gedegradeerd tot een straatagente in uniform. Ik had eigenlijk verwacht dat ze bij het Helsingborg team ging werken, maar ze kon blijkbaar terecht bij de politie in Helsing√∏r. Ze komt natuurlijk iets op het spoor op straat en dat is een bebloede vrouw. Het spoor leidt naar zwervers en de link naar Springvloed is gelegd. De verhaallijn is compleet anders dan die van Fabian Risk en de vraag is waar de lijnen elkaar gaan kruisen.

In al het geweld staat het gezin van Risk centraal. Het is de lijm van het verhaal. Elk Risk lid is betrokken bij het verhaal en soms best wel verrassend, vooral Matilda met haar ouijabord. Sonja, de vrouw van Fabian gaat ook een eigen leven leiden en de scene met Alex moet wel gevolgen hebben voor de toekomstige delen.

Weer een steengoed boek van Ahnhem die bij mij eigenlijk niet meer kapot kan. Zijn er minpunten? Jazeker, de muziek is naar mijn mening te veel aanwezig. Wat minder had het verhaal beter gemaakt. Wat ook een nadeel kan zijn is dat het verhaal best wel verwijzingen heeft naar de eerdere delen. Verwijzingen die ik niet meer op het netvlies had. Een voordeel is dan om de drie boeken direct achter elkaar te lezen..

Het einde van het boek belooft veel voor het volgende deel.........