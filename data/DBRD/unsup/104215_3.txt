In Penitenza nemen Karin en Dimitri de lezer mee naar Italië. Voor een nieuwe klus gaat Johan met zijn vrouw Merel naar Florella.
Ze komen te wonen bij de verhuurders Daniel en Loredana.

Johan gaat in opdracht van de vader van Loredana (Gianni) renovatieklussen uitvoeren. Gianni wil dat Johan ook gaat werken aan een schilderij genaamd Penitenza.

Terwijl Daniel samen met zijn vriend Peter een crimineel netwerk probeert op te zetten en daarbij ook de oma (Maria Grazia) van Loredana bij betrekt gebeuren er in Florella verschrikkelijke dingen.
Johan wordt door het lot en toevalligheden opgepakt en veroordeeld. Wat volgt is een mooi geschreven verhaal over de misdaad, wraak, verlangens en druk. Waar Johan vasthoudt aan zijn principes en daardoor mogelijke hulp af slaat blijft Merel vechten om de zaak onder de aandacht te houden. Daarnaast wordt de verleiding, die Daniel, heet steeds groter. Kan ze hier wel mee omgaan?

Wie weten de waarheid en wat gaan ze er mee doen? Doet iemand de benaming van het schilderij eer aan of is Johan gedoemd tot een lange gevangenisstraf?

De schrijfwijze van dit duo is prettig te noemen. Er is gekozen voor hoofdstukken vanuit karakters. Dit zorgt op een paar punten voor een minder prettige overgang omdat er een onlogische situatie ontstaat. Behoudens dat is de opbouw en het plot goed uitgewerkt. Persoonlijk had ik graag meer diepgang in de omgeving gehad zodat je meer wordt meegenomen in het mooie landschap dat Italië te bieden heeft.
De toevoeging van enkele Italiaanse woorden en termen zijn dan wel weer een mooie toevoeging.