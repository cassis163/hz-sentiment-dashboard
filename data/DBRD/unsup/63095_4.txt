( Het boek wat ik gelezen heb heeft een veel mooiere cover met een konijntje)

Hoewel ik nog nooit van de schrijfster en actrice Sarah Winman had gehoord viel ik meteen voor het boek. De cover, met het grappige konijntje, sprak mij (als grote konijnenvriend) enorm aan. Het boek vroeg er gewoon om om gelezen te worden!

Elly en haar broer Joe hebben al van kleins af aan een heel hechte band. Broer en zus hebben maar weinig vrienden. Omdat Joe vindt dat Elly een vriend nodig heeft geeft hij haar een konijn, God. Niet lang daarna sluit Elly vriendschap met Jenny Penny en krijgt ook Joe een vriend, Charlie.Wanneer Charlie verhuist krijgt Joe het erg moeilijk. Als de ouders van Elly en Joe de voetbalpool winnen besluiten ook zij te gaan verhuizen. Nu raakt ook Elly haar beste vriendin kwijt.Het gezin begint een B&B in Cornwall. Het loopt er geen storm, maar tante Nancy, de oude Arthur en zijn goede vriendin Ginger vinden er hun thuis.Jaren later , wanneer Joe en Elly volwassen zijn, duiken Jenny Penny en Charlie weer op in hun leven. Elly hoopt dat de vriendschap tussen hun vieren weer net zo wordt als vroeger, maar het lijkt er op dat dit niet zo gemakkelijk zal gaan.

Het was een heerlijk boek om te lezen. Ondanks het kleine wereldje waarin de hoofdpersoon leefde was het verhaal toch heel gevarieerd. Ieder persoon in Elly's leven was heel bijzonder en bracht de nodige boeiende verhalen met zich mee. Er waren droevige momenten in het boek ( zoals de ziekte en overlijden van Ginger), serieuze stukken ( de borstkanker van moeder en het leven van Jenny Penny) en heel grappige situaties ( bijvoorbeeld de dialogen tussen broer en zus). Dit alles werd op een goed manier afgewisseld waardoor het boek heel prettig was om te lezen.Misschien zal de titel sommige mensen afschrikken. Dit is echt niet nodig. Er wordt in het boek niet gespot met God, er wordt alleen maar naar Hem gezocht en over Hem getwijfeld. Elly kreeg het beestje met kerst cadeau, omdat zij een vriend nodig heeft. Net als zoveel kinderen hun huisdier de meest onmogelijke namen geven gaf Elly haar konijn de naam God. En wat is er nu mooier dan dat God met kerst naar je toe komt om je te troosten?