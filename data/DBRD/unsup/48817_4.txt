Het thrillerdebuut van Siegel en wat voor één. In een sneltreinvaart trekt hij je mee in het verhaal van Charles Schine, een reclameman wiens leven op één dag volledig ontspoort. Na een slippertje wordt hij samen met de knappe Lucinda nog in de hotelkamer overvallen door een indringer die Lucinda meerdere malen bruut verkracht. Ze doen geen aangifte omdat ze beiden hun huwelijk niet op het spel willen zetten, maar dan wordt Charles gechanteerd.

Schine, door Siegel prachtig geschetst als een man van vlees en bloed, is de wanhoop nabij en belandt in een ware nachtmerrie. De ene wanhoopsdaad volgt op de andere en brengt hem steeds verder in de problemen. Zijn leven verandert in een onomkeerbare chaos.

James Siegel heeft een heerlijk snelle schrijfstijl en de vele plotwendingen maken Ontspoord tot een genot om te lezen. Heel even ontspoort de schrijver zelf en moet hij terugvallen op wel een heel grote toevalligheid om het verhaal niet te laten stranden. Na dit ene zwakke moment herpakt hij zich sterk en zet je weer een aantal keren op het verkeerde been.

Een puike debuut. Echt een om te onthouden!