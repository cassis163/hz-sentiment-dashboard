Wat zou je doen als blijkt dat ergens in de wereld al vastligt wanneer je gaat sterven. In New York waart een moordenaar rond. Hij kondigt door middel van een briefkaart aan wanneer iemand gaat sterven. Hij wordt de Doemsdag-moordenaar genoemd. De mensen sterven op allerlei manieren: een overdosis, een val uit het raam, een roofmoord. Aan FBI profiler Will Piper de taak om deze Doemsdag-moordenaar te vinden.
Dit debuut van Glenn Cooper smaakt naar meer. De karakters zijn goed opgebouwd en worden krachtig neergezet. De verhaallijn is goed en de plot is goed uitgedacht. Het is een boek dat spannend is en naarmate de bladzijdes door je vingers glijden steeds moeilijker weg te leggen is. We hoppen in dit boek van het heden naar het verleden en aan het einde grijpen alle tijdlijnen moeiteloos in elkaar. Dit boek is absoluut een aanrader!