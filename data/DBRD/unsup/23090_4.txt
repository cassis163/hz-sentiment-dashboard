Bij het zien van de schitterende cover word je meteen nieuwsgierig naar wie die vrouw is en wat haar verhaal is.
In het mooie voorwoord vertelt de auteur hoe hij erop kwam om een boek te schrijven over Ariaantje en waarom hij dat heeft gedaan. Daarna kan je lezen wie de ouders van Ariaantje waren, waar ze vandaan kwamen, wie zijzelf was, hoe haar leven verliep voor zover dat bekend is, met wie ze trouwde, hoeveel kinderen ze kreeg en hoe het haar gezin verging na haar overlijden. Ondanks dat er niet echt veel bekend is over Ariaantje, krijg je toch een redelijk beeld van haar. Toch is het jammer dat er niet meer bekend is over haar, zoals bijvoorbeeld haar kindertijd aan boord bij haar ouders.
Voor diegenen die Ariaantje heten is het leuk om te lezen waar hun naam vandaan komt, waar de naam van afgeleid is en niet alleen Ariaantje wordt uitgelegd, ook de naam Kommertje, die in de huidige tijd, niet of nauwelijks meer voorkomt, wordt uitgelegd.
Het is niet alleen het verhaal van Ariaantje en haar nazaten, maar je komt ook meer te weten over hoe men vroeger leefde, wat men deed en hoe men dacht. Hoe het leven in een Amsterdamse weeshuis eraan toe ging. Je moet je tijdens het lezen echt in de tijd verplaatsen omdat bepaalde dingen toen anders ging en men anders dacht.
Het is een verhaal over overleven na het verlies van een ouder, het overleven in een weeshuis en daarna, het overleven van de oorlog, omgaan met het verlies van een dierbare.
De foto's en de kranteberichten zijn een mooie aanvulling op het boek. Je krijgt een nog beter beeld van Ariaantje en haar nazaten, hoe ze eruit zien.
Kortom; dit boek is vooral leuk voor de nazaten van Ariaantje, maar ook voor een ieder die van verhalen over het verleden houden.

Lees verder op https://surfingann.blogspot.nl/2018/01/de-ariaantjesaga-kerst-huisman.html.