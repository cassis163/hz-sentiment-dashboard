Moederziel….wat heb ik genoten van dit boek. De band tussen moeder Myrna en dochter Josje is niet erg goed, dus als Josje bij haar moeder gaat inwonen lopen de spanningen alleen maar hoger op. Myrna lijdt aan de ziekte MS, en de schrijfster heeft goed verwoord wat het betekent om te moeten leven met beperkingen.

Daarbij komen nog de vreemde buren en na een ruzie met Josje, wat volledig uit de hand liep, wordt de bemoeizuchtige buurvrouw Ina later vermoord gevonden in de tuin.
Het boek heeft mij vanaf de eerste bladzijde tot de laatste geboeid en kon het niet wegleggen. Ik heb het dan ook in één dag uitgelezen.
Wèl één minpuntje vond ik dat de moord op Ina onduidelijk en vaag is gebleven.
Dat had beter uitgewerkt kunnen worden, naar mijn idee..

Daardoor geef ik het boek 1 duimpje minder, maar is nog goed voor 4*
Ik vond het ook geen thriller, maar een spannende onderhoudende roman die geen moment verveelt.
Een heerlijk boek met een lekkere vlotte schrijfstijl. Een aanrader!