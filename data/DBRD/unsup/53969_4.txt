Skippy tussen de sterren leert ons het leven kennen van studenten op het dure internaat Seabrooks en laat ons ook kennismaken met een aantal docenten,vriendinnetjes en nog een aantal personen.
De sfeer wordt goed beschreven op de kostschool waar het vooral gaat over de veertienjarige pubers.

Skippy heeft als kamergenoot Ruprecht,een jongen die altijd maar bezig is met experimenten,en hoewel zijn vrienden er niet erg in geloven zijn ze wel bereid hem te helpen.
Vooral het optreden voor het 140 jarig bestaan van de school loopt niet helemaal zoals het zou moeten lopen.
Echte pubers zijn het met hun verliefdheden en de streken die ze uithalen.
Hilarische momenten komen er voor in het boek terwijl er ook dingen gebeuren die ronduit tragisch zijn en ingrijpend zijn in hun leven
Dan heb je Carl,die op allerlei momenten Skippy probeert te dwarsbomen,vooral als het om de liefde gaat.
De meisjesschool waar ze zo graag naar toe zouden willen blijft verboden terrein,al weten ze toch wel contact te leggen met de diverse meisjes.
Als de jongelui met dieetpillen gaan beginnen gaat er toch wel het een en ander mis,de emoties lopen soms erg hoog op,wat bij pubers wel vaker het geval is.
Van veel leerlingen kom je het nodige te weten,ondanks dat er veel rivaliteit is kunnen ze het aardig met elkaar vinden.
Skippy heeft het soms erg moeilijk,voelt zich vaak erg onzeker,probeert zijn problemen zo goed en zo kwaad als het kan zelf op te lossen.
Howard,de leerkracht geschiedenis , zelf ooit leerling van Seabrooks,heeft ook de nodige problemen,en met hem nóg wel een aantal personen.
Hij is er teruggekeerd na een mislukte carrière elders en zijn verhaallijn loopt door het boek heen

Het verhaal gaat over het heden ,maar grijpt ook terug naar het verleden.
De karakters worden goed neergezet en je leert ze steeds beter kennen,de leerlingen zowel als de docenten en directie,je voelt soms de emoties die er spelen.

Ik vond het boek wel erg traag op gang komen en had moeite om bij de les te blijven,later in het boek kwam ik meer in het verhaal.

Al met al vond ik het een goed verteld verhaal.