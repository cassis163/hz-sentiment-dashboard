NEEM ZÉKER EEN GEIT

Wat een geweldig boek is dit van Claudia de Breij. Het geeft je een inzicht in
hoe andere mensen omgaan met liefde, dood, vriendschap, alles wat je tegen
komt in het leven dus.
Ze heeft hier diverse BN-ers voor geintervieuwd die allemaal stuk voor stuk veel
levenservaring hebben op allerlei gebied. Ik stond er van versteld dat veel van de vragen / antwoorden mij ook bekend in de oren klonken. Nee het is géén zwaar boek geworden maar het leest erg prettig en overgoten soms met vleugjes humor, dát zeker. Het enige minpunt is, dat het uit was vóór ik er erg in had.

Ik dacht dat het boek zou bestaan uit intervieuws met verschillende mensen, maar dat is niet het geval. De geraadpleegde “wijze” mensen lopen als een rode draad door het boek heen zodat je belangstelling niet vervaagd en het heel afwisselend geschreven is.
Bij situaties die je zelf mee hebt gemaakt en nu door anderen aangekaart worden sta je regelmatig stil en ga je bij jezelf te raden van “goh”dat heb ik ook gehad en ja ik had er zó mee om moeten gaan eigenlijk.
Vooral bij Erica Terpstra kreeg ik het gevoel dat we veel gemeen hadden en over vele onderwerpen precies dezelfde mening hadden. Was erg onder de indruk van dit boek. Heel menselijk en super helder en klaar geschreven. Een groot compliment aan Claudia de Breij. Zij is voor mij een fantastische schrijfster. Kan iedereen dit boek aanraden.