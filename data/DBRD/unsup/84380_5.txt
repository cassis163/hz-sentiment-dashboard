Sarah en haar vrienden zijn vrij normale tieners. Ze vinden het leuk om een feestje te bouwen, roddelen, worden verliefd en maken lol. Totdat een auditie op school alles veranderd. Ze neemt haar kans en doet mee en droomt al van een mooie carrière. Als haar vriendin Antje iets heel grappigs vertelt, vindt Sarah iets op haar tafel. Een vreemd dagboek lijkt alles over Sarah te weten. Van wie is dit dagboek? Ook krijgt ze nare gsm-berichtjes. Maar ze mag het niemand vertellen. Het lijkt alsof iemand haar achtervolgt. Maar wie? Iedereen lijkt wel verdacht. Dus doet ze zo gewoon mogelijk en trekt op met Antje, haar broer, waar ze heimelijk gek op is, en de rest van de vrienden. Maar de berichtjes blijven volgen. En er zijn 2 scholieren die zelfmoord hebben gepleegd. De schrik zit er goed in. Demonen uit haar verleden achtervolgen haar. De spanningen stapelen zich op. Blijven de fouten uit haar verleden haar achtervolgen?

Wat als angst je leven overneemt. En je niet meer kunt weten wie je echt bent?
Je leest het in Your One And Only.

{ “Everywhere I wander It’s as though I’m split in two, That there is half of me that lives, The other watching while I do.”}

De elementen:

De cover is donker gekleurd, met een meisje met blond haar. Ze kijkt wat bedenkelijk. Waarom kijkt ze niet blij? De titel laat blijken dat er mogelijk liefde in het spel is. Voor wie is dit?
Het vertelperspectief is de ik-vorm. Het verhaal is prettig leesbaar en in verschillende delen opgebouwd. Daarnaast hebben een aantal personen hun eigen hoofdstukken. Zo wordt het verhaal vanuit verschillende karakters vertelt. Je moet er wel goed bijblijven, vanwege het aantal personages. Het is een verhaal over liefde en bedrog, over pijn en verdriet en over een pijnlijk hart. Wat bijna voelbaar is door de lezer.

{ “Ik weet niet wat ik hier doe. Die schokkende gedachte ﬂitst door me heen als ik mijn ogen open. Wat is dit? Waarom ben ik hier? En misschien nog veel belangrijker: van wie is het dagboek dat voor mijn neus ligt? De glanzende gouden letters spellen niet mijn naam, noch die van iemand die ik ken.”}

Mijn mening over het boek:

Rani De Mondt heeft een mooi verhaal neergezet, over schoolgaande tieners die lol maken, uitgaan en verliefd worden. Gezien de donkere cover en onbekende auteur, ging ik zonder verwachting geheel blanco het verhaal in. Het verhaal wat vrolijk begon, greep mij vast totdat er kippenvel verscheen op beide armen en raakte mij als lezer zeker naar mate het einde naderde. Het is goed opgebouwd, met een vlotte pen geschreven en goed te volgen. Het boek brengt teweeg dat er bij de lezer dubbele gevoelens naar boven komen. Het is een prachtboek, maar ook met veel tegenstrijdigheden. Het is erg mooi maar ook zielig. Het vertelt over de mooie momenten van een groep tieners…maar vertelt ook over harde aspecten die heel ver gaan. Ze zijn soms hard.. ook tegen elkaar.

Het boek is een verhaal met dubbele bodem.. maar zeker niet saai te noemen & als doos van Pandora..eerder verrassend, spannend en mooi tegelijk. Misschien een beetje te mooi, als je weet dat een 14-jarige hieraan begonnen is. Wat als compliment bedoeld is.

https://birdysboeken.blogspot.nl/2017/08/rani-demondt-your-one-and-only.html