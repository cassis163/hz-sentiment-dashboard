Een hoofdpersoon, waarvan ik tijdens het lezen dacht: hé, dat zou ik gezegd of gedacht kunnen hebben.
Fiona moet door met wat ze doet, zoals ze zelf zegt: Want zo is het leven. Je kunt alleen voorwaarts.
Ik heb écht genoten van dit boek, van de hoofdpersoon Fiona Griffiths die op momenten in haar leven, waarop ze verstijfd van angst is, maar toch een weg vindt om door te gaan.
Fiona, een jonge rechercheur, wordt aan het werk gezet voor de oplossing van moorden, verdwijningen en wat al niet meer.
Wat is er toch met haar gebeurd in de tijd van haar leven, waar ze het niet over wil hebben?
Met haar kleine, tengere uiterlijk beweegt ze zich op de meest lugubere plaatsen en brengt het een en ander teweeg in de onderwereld.
Een geweldig boek, met een geweldige hoofdpersoon, waarvan ik zeker meer zou willen lezen !
Het heeft me geboeid van A tot Z.