Olivia zit in de eindfase van een politie-opleiding als ze de opdracht krijgt een onopgeloste zaak van 23 jaar geleden te analyseren en kijken of ze hier iets uit kan halen.
Het begint een beetje stroef, maar de zaak intrigeert haar, ze weet de rechercheur op te sporen die destijds belast was met de zaak, en die kort daarna verdween om in het daklozen circuit weer op te duiken, het circuit dat wordt geteisterd door jongeren die het op daklozen hebben gemunt, ze worden zodanig mishandeld dat het soms tot de dood leidt.
De afgegleden rechercheur, Tom Stilton, gaat haar helpen.
Ze stuiten op allerlei vreemde gevallen, er komt leven in de onopgeloste zaak, wat heeft het grote concern MWM, de leidinggevenden van toen, Magnusson en Wendt, en een escortdame met de moord op een zwangere vrouw, die destijds is vermoord op een strand dmv springvloed, met elkaar te maken.
Naar verloop van tijd grijpt alles in elkaar en komt het tot een onverwacht plot.

Een knap geschreven thriller die zich in een typisch scandinavische sfeer afspeelt die bij ons, nederlanders zo hoog scoort.