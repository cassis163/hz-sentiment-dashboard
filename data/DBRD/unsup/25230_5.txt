Er zijn enorm veel boeken om de beste versie van jezelf te worden. Ik lees de afgelopen tijd meer van dit soort boeken, het heeft mijn interesse gewekt en uit elk boek kan je vaak toch wat tips halen. The Miracle Morning en De sparkle die ik gelezen heb vallen beiden ook onder deze categorie en uit beide boeken heb ik wat dingen gehaald. Gaat het voor mij meer betekenen dan de andere boeken die ik al gelezen heb?

Minder doen Meer bereiken is verdeeld in vier delen. Deel I Wanneer is het leven ingewikkeld geworden. Deel II Wat echt belangrijk is. Deel III Minder is meer in je leven. Deel IV Bereik meer door minder te doen. Elk deel focust zich ergens op maar door heel het boek loopt één lijn doen wat jij wilt. Neem de stappen om te doen wat jij wilt maar doe minder. Doe minder? Dus minder doen om te bereiken wat ik wil doen? Ja inderdaad minder doen om meer te bereiken. Het klinkt eerst vreemd maar na het lezen van het boek klinkt het heel normaal. Waar ben ik al mijn tijd aan kwijt, kan dat anders, beter, effectiever. Moet ik sommige dingen wel doen? Aan de hand van vragen en stellingen gaat Sháá Wasmund met jouw je reis aan. Natuurlijk maakt Sháá deze reis niet echt met je maar door de tips, de vragen die je moet beantwoorden en de stappen die ze je geeft gaat ze wel een eind mee.

Het is aan jouw om te beslissen of je blijft hangen in het negatieve of je gaat focussen op het positieve.

Wat vond ik van Minder doen Meer bereiken?
Na de eerste paar pagina's noteer ik al aardig wat zinnen om te onthouden. Ik noteer wat voor mindset ik heb, een groei gerichte en dat vond ik wel mooi om te weten en te onthouden. Ik noteer zinnen, tips, woorden en nog veel meer. Dat begint natuurlijk al goed als je nog maar net in een boek bezig bent en al zo geïnspireerd raakt. Ik heb elke dag een kort stukje uit dit boek gelezen. Daar is het gelukkig prima geschikt voor. Boeken om bij na te denken en dan echt nadenken over wat je wilt of wat je moet doen vind ik niet fijn om snel uit te lezen. Bij snel lezen kan ik niet nadenken bij de vragen en/of stellingen. Voor deze boeken moet je de tijd nemen. Het leest erg lekker en er zijn geen moeilijke woorden en/of zinnen gebruikt waardoor alles makkelijk te berijpen en lezen is.

Ben ik overgegaan tot actie?
Tijdens het lezen van Minder doen Meer bereiken ben ik over gegaan tot actie. Sháá Wasmund kan het niet geweten hebben maar er stonden zinnen in die echt betrekking tot mij hebben en wat ik wil bereiken. Ik heb een notitieboek gekocht en daar mijn plan in opgeschreven. De eerste stappen zijn gezet; het idee is er, ik heb besloten het te gaan uitvoeren, het plan is opgeschreven, ik heb het besproken met iemand anders en er zijn punten gemaakt om naar toe te werken.