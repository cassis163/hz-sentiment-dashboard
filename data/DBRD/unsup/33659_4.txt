Mijn tweede boek van Sebastian Fitzek voldeed aan de torenhoge verwachtingen die ik had na het lezen van "Het Pakket".

Deze keer gaat het fictieve verhaal over een cruiseschip en diens passagiers. Er verdwijnen mensen aan boord en er bestaat een duidelijk zichtbaar patroon voor degene die het wil zien. Martin Schwartz doorziet het patroon al spoedig wanneer hij incheckt op Sultan of the seas, na een mysterieuze invitatie. Net het schip waar hij zelf nogal dramatische herinneringen aan heeft overgehouden wordt het toneel van een ongekend avontuur.

Fitzek schrijft een fictief verhaal op basis van feitelijke waarheden. Hij houdt de lezer scherp door iedereen op het verkeerde been te zetten. Daarnaast presteert hij het om alle verhaallijnen af te sluiten, ook al gebeurt het af en toe na de aftiteling. Heerlijke speelse psychologische thriller.