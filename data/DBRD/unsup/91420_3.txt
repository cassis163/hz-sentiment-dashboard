Ruim 10 jaar heeft dit boek ongelezen in mijn kast gestaan. Zoals zovelen werd ik aangetrokken door de titel, alleen legde ik het na even bladeren steeds weer weg. Geïnspireerd door de 'lees-uit-eigen-kast'-actie hier op Hebban, besloot ik om dit 'bladerboek' eindelijk van kaft tot kaft te lezen. Het bleek een opgave. Al snel kwam ik erachter dat het essay van Bollman na de inleiding van Hemmerechts eigenlijk weinig toevoegt. Bollman etaleert een gedegen kennis van de kunstwereld en (kunst)geschiedenis, maar de onderbouwing van zijn aannames en uitspraken vind ik summier. Ook wil het, ondanks verwijzingen, niet echt één geheel worden. Voor wie een beetje thuis is in kunstbeschouwing bevat het best leuke weetjes. Tegelijkertijd voelt het allemaal erg geforceerd en bij elkaar gezocht. Zo'n boek waarbij de kaft en flaptekst al voldoende zijn om je aan het denken te zetten. Prima dus als koffietafelboek om even door te bladeren.