Gregg en Dan zijn twee vrienden die op een conferentie besluiten om vreemd te gaan. Ze hopen dat het niet zal uitkomen, maar dat doet het natuurlijk wel. De vrouwen van Gregg en Dan gaan ieder zo op hun eigen manier met het bedrog van hun partners om. Beslissen beiden paren om ondanks alles met elkaar verder te gaan?

Om eerlijk te zijn verwachtte ik geen verhaal met veel diepgang toen ik met het lezen van dit boek begon. Maar het verhaal over de ontrouw van Gregg en Dan heeft me aangenaam verrast! Zo kwam ook uitgebreid aan bod hoe de vrouwen van de mannen de ontrouw van hun mannen ieder op hun eigen manier ervaarden en hoe ze hier mee omgingen. Ook zit er in het verhaal de nodige humor , wat ervoor zorgt dat het verhaal niet zwaarmoedig wordt en je toch met veel plezier verder leest. Het “open” einde laat je niet met een leeg gevoel achter, maar zorgt voor nog een twist.