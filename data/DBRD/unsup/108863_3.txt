Ik wil eerst en vooral Hebban bedanken dat ik dit boek mocht lezen en mocht meedoen aan de leesclub.
Daarnaast zeg ik maar meteen dat het moeilijk boek is om te recenseren. Langs de ene kant vind ik het een prachtig boek, langs de andere kant niet zo. Hoe dit komt? In de eerste plaats, de vertaling! Helemaal niet geslaagd in mijn ogen. Het boek bevat nogal beeldende taal en ik heb het idee dat veel betekenis verloren is gegaan. Dit in combinatie met kromme zinnen, maakt het een boek waar je wat 'effort' moet instoppen. Jammer, want het is immers een mooi verhaal over het leven, de liefde, vriendschappen, ... . Een boek met een boodschap verpakt in magie en beelden die je nooit meer loslaten. Een aanrader, zeker wel, maar misschien beter in originele taal!