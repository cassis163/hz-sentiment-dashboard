Goed, ik werd eigenlijk al verliefd op dit boek nog voor ik het gelezen had. Wat een prachtige hardcover is dit! Om nog maar te zwijgen over dat prachtige binnenwerk.
Toen ik erachter kwam dat dit deel twee was, kreeg ik het al benauwd. Gelukkig kan je dit boek ook als een standalone lezen. Ik had niet het idee dat je boek één gelezen moest hebben om alles te begrijpen. Het wordt toch herhaalt en mooi uitgelegd.
De titel is wel barslecht vertaald moet ik zeggen. Van 'homecoming', vermoedelijk het eindejaarsbal dat zo in Amerika genoemd wordt, naar 'thuiskomst'. Het ging grotendeels over het eindejaarsbal dus het leek mij een logischere titel.

In het begin vond ik het allemaal best wat kinderachtig overkomen, maar na een tijdje ging ik het allemaal wat beter begrijpen. Er was zoveel meer dan gewoon een verhaal.
Opnieuw een boek waar je veel uit kan leren. Niet enkel over acceptatie, maar ook over vriendschap, tegenslag, het vertrouwen van anderen en nog zoveel meer. Het was vast en zeker een mooi verhaal en ik heb er best van genoten als een easy read.
Voor de inhoud zelf zou ik eerder 3.5/5 sterren geven, maar die verdomde cover en binnenwerk... Die doen me toch echt de das om. Dit is het pareltje van mijn boekenkast, dat kan ik je alvast verzekeren.