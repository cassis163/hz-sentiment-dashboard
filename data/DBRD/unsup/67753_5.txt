Onvoorstelbaar spannend. Twee woorden die perfect het boek en de gehele verhaallijn samenvatten. Vanaf pagina één kruip je mee in het verhaal van een jonge vrouw Nicole Frank die op een wonderbaarlijke wijze een auto-ongeluk heeft overleefd. Je komt terecht in een wereld vol geheimen, mysterie en onwetendheid.
Lisa Gardner pseudoniem van Lisa Baumgartner is een Amerikaanse schrijfster die debuteerde in 1998 met haar bekende thriller Bloedbruiloft. Vandaag de dag is ze een van de meest geprezen en succesvolle misdaadauteurs ter wereld en heeft ze al vele andere boeken uitgebracht. Tot op de bodem is al maar liefst haar dertigste boek. Lisa Gardner heeft dit verhaal heel gedetailleerd en met veel verbeelding geschreven. De personages zijn zo mooi en krachtig beschreven dat je je goed kunt inleven in elk van hen en in hun situaties. Je duikt als het ware in hun leven waar je een kijk kan nemen in hun verborgen geheimen die ze in hun hoofd schuilhouden. Het verhaal is niet alleen vertelt vanuit het standpunt van hoofdpersonage maar ook vanuit het standpunt van haar echtgenoot en van de detectives Wyatt Foster en Tessa Leoni. Op die manier krijg je een betere en diepere inkijk in het verhaal en bekijk je het via verschillende perspectieven.
De verhaallijn gaat over een vrouw Nicole Frank die op een avond een auto-ongeluk heeft meegemaakt. Haar auto is terecht gekomen in een ravijn aan de rand van een autosnelweg. Het wordt algauw duidelijk dat het niet over een ongeluk gaat maar dat er veel meer aan de hand is. Moord? Zelfmoord? Door het ongeluk heeft Nicole een zware hersenschudding opgelopen wat er voor zorgt dat ze een heel deel van haar geheugen kwijt is. Haar verloren geheugen en herinneringen waarmee ze doorheen het verhaal steeds met geconfronteerd geraakt spelen niet in haar voordeel. Na het ongeluk heeft Nicole het de hele tijd over een jong meisje genaamd Vero die op het moment van het auto-ongeluk bij haar in de auto zou zijn geweest. Het enige dat men weet is dat Nicole het de hele tijd over haar heeft, haar aan het zoeken is maar haar niet kan vinden. “Vero! Waar is Vero? Ik kan haar niet vinden. Ze is nog maar zo klein. Help. Alstublieft. O god help!” Naar verder onderzoek blijkt dat er helemaal geen ander meisje bij haar in de auto aanwezig zou zijn geweest. Het meisje zou niet alleen niet bij haar in de auto hebben gezeten, het meisje zou zelfs al jaren lang dood zijn. Wie is Vero? Waarom is ze op zoek naar haar? Waarom is zo belangrijk? Is het hun dochter? Is dit echt of is het een verbeelding ten gevolgen van haar hersenschudding? Vanaf het allereerste moment kom je terecht in een grote golf van onverwachte wendingen die vele vragen oproepen. Telkens wanneer je denkt dat je het verhaal eindelijk weet te snappen wordt het tegendeel bewezen en duikt er weer een ander mysterie op.
Het boek zorgt ervoor dat je het niet alleen gaat lezen maar dat je er ook zelf over twijfelt en nadenkt. Vele onverwachte wendingen zorgen er ook voor dat het boek een echte pageturner is en het creëert ook een zekere dynamiek. Ze hanteert een vlotte gemakkelijk te lezen schrijfstijl. Eens je begint te lezen gaat het snel en wil je niets liever dan het boek in een keer uitlezen.
Kort samengevat samen met het hoofdpersonage waan je jezelf door een zoektocht doorheen het verleden op zoek naar feiten. Je valt van het ene mysterie in het andere, je gaat van de ene herinnering naar de andere. Samen met haar probeer je al de puzzelstukjes tot een geheel te brengen tot het moment dat de puzzel compleet is. Dus hou je van boeken vol met spanning en geheimen en ga je graag tot op de bodem om een mysterie te ontrafelen dan raad ik dit boek zeker en vast aan. Ikzelf heb er alvast heel erg van genoten en ga zeker niet aarzelen om de andere boeken in de reeks ook te lezen.