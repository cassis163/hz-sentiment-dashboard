De cover ligt geheel in de lijn van Bloedlijn wat ik enkel kan toejuichen.

In dit verhaal treedt Jessica toe bij Saligia. Ze moet eerst de vuurdoop overleven vooraleer ze werkelijk tot Saligia kan toetreden. Het gevaar loert om elke hoek, maar uiteindelijk wordt Jessica volwaardig lid van Saligia. Haar eerste opdracht luidt de Antwerpse diamantair Baruch Salomons te onderscheppen en zijn handeltje te doen ophouden. Daarvoor is ze tot veel in staat. Ze begint een relatie met Baruch Salomons om zo in zijn leven te kunnen spitten. Ze gaat met hem mee naar Zimbabwe om hem echt te kunnen ontmaskeren, maar zoals altijd gaat het niet zoals gepland. Het gevaar loert om elke hoek en ook Jessica verkeert een aantal keren in levensgevaar. Zal ze overleven en in welke staat komt ze uit dit avontuur?
En hoe zit het met de relatie tussen Jessica en Alec? Houdt deze stand ondanks de 'romance' tussen Jessica en Baruch?
Naast haar opdracht voor Saligia, heeft Jessica ook nog een priv√©leven. Haar vader is ondertussen verhuist naar een hospice en ze bezoekt hem zo vaak mogelijk, weliswaar minder vaak dan haar zus.

Net als in Bloedlijn zijn de hoofdstukken ook heel kort. I love boeken met korte hoofdstukken! Er is afwisseling van verhaallijnen. Zo is er de verhaallijn rond Jessica en Baruch, maar ook de verhaallijn rond een Afrikaans gezin die in het verre Westen een nieuw leven willen opbouwen en ook de ex-vriendin van Baruch speelt een rol in het verhaal. Uiteindelijk hebben ze wel allemaal iets te maken met deze zaak.

Jessica Haider wordt ook omschreven als de vrouwelijke Dexter. Ik ken Dexter niet, maar ik vind Jessica wel een vrouw met ballen, een vrouw met veel lef. Ze deinst voor weinig terug en is er niet beroerd over om iemand neer te knallen als haar eigen leven in gevaar is. En dit gegeven lees ik niet vaak. Een vrouwelijk hoofdpersonage met ballen aan haar lijf. Ik heb Jessica Haider in mijn hart gesloten.

Ik kijk al helemaal uit naar het volgende boek van Corine Hartman in deze reeks. Ik weet nu al dat ik de volledige reeks wil hebben, mooi gesorteerd in mijn boekenkast.