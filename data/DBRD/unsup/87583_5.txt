Hella Rooyakkers, een nuchter in het leven staande vrouw, heeft een relatie met Berry, een man die psychologische trainingen volgt bij Sygma. Hella heeft er niks mee, maar hij is er helemaal van onder de indruk en zolang zij er niet in betrokken wordt, vindt ze het allemaal prima. Dan haalt Berry haar over om bij Sygma een kennismakingsweekend te volgen. Met tegenzin gaat ze erheen, niet wetend wat er allemaal nog volgt....
Een spannend boek met een beklemmende sfeer. Ik kon me goed vinden in Hella, hoe zij tegen zulke praktijken staat. Het was een genot om te lezen, mede dankzij de korte hoofdstukken. Een goed boek. Lezen dus!