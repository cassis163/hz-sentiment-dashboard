10 jaar geleden werden 2 jongens van 6 jaar ontvoerd. Al die tijd werden ze niet gevonden. Win bleef al die jaren zoeken, 1 van de jongens is familie van hem. Na een anonieme tip weet hij 1 van de jongens te vinden. Hij roept de hulp in van Myron Bolitar om de jongen te bevrijden.

Verschillende boeken heb ik al gelezen van Harlan Coben, maar nog niet eerder 1 uit de serie over Myron Bolitar. Naar huis is alweer het 11e deel uit de Myron Bolitar serie van Harlan Coben. Tijdens het lezen merk je wel dat er al eerdere boeken zijn verschenen, je vraagt je hierdoor wel wat dingen af over de band tussen Myron en Win en andere personages. Voor het verhaal op zich maakt dit echter totaal niet uit. Wat dat betreft is het boek ook perfect los te lezen.
Het maakt mij wel heel erg nieuwsgierig naar de eerdere avonturen van Myron en Win, 2 hele interessante personages.
De schrijfstijl is erg fijn, het leest heel makkelijk weg. Er zijn verschillende wendingen in het verhaal waardoor de spanning constant aanwezig blijft. Het verhaal blijft vragen oproepen en hierdoor wil je door blijven lezen. Het verhaal is nergens saai en ook niet voorspelbaar, goede plot twisten maken het tot een heerlijke thriller.
Naar huis is voor mij een aangename kennismaking met 2 interessante personages waar ik nog veel over hoop te gaan lezen! Raar dat ik ze nog niet eerder heb ontdekt!
Het boek krijgt 4 sterren van mij!