Ik heb dit boek gewonnen via Graag gelezen van Mieke Schepens. Als ik alleen op de cover had moeten afgaan had ik zeer waarschijnlijk dit boek nooit gelezen. Nu las ik haar recensie en wilde ik deze maar wat graag lezen.
En ik ben zeker niet teleurgesteld. Ik heb van het begin tot het eind genoten van dit boek.
Het verhaal bestaat uit 2 verhaallijnen, het heden en het verleden. Er komen maatschappelijke problemen in voor zoals pesten, pedofilie, wraak en kanker.
Freek was 13 toen zijn vader overleed en wordt door zijn oom misbruikt. Hierdoor veranderd hij en hij begint te pesten.
Freek is getrouwd met Eva die borstkanker heeft. De strijd die hij meemaakt door het heden en het verleden maken hem onzeker. Heeft hij er goed aan gedaan om wel of niet de juiste keuzes gemaakt te hebben? Hij blijft met de vraag zitten, zou het werkelijk waar zijn dat een slachtoffer later zelf ook een dader wordt, zoals men vaak beweert?
Als je begint te lezen met het proloog, wil je absoluut verder lezen, het onthult nog niets van het verhaal en persoon. De karakters zijn zeer mooi uitgewerkt door Jan en je kan ze duidelijk voor je zien. Je wordt het verhaal ingezogen en je wil alleen maar doorlezen om te weten waar het naar toe gaat.
Je denkt het te begrijpen en toch weet Jan een mooie plot neer te schrijven, verrassend zelfs.
Ik ben maar wat blij dat ik dit boek gewonnen had en kan deze een ieder aanraden!