Mooie zomerse cover, aqua blauw, met daarop een smeltend raketijsje. Tijdens het lezen van het boek worden zowel de titel als de cover duidelijk, goed gekozen dus.

We beginnen bij dag 0 Hij en vervolgens dag 4 Zij.
Als snel is duidelijk dat dit prologen zijn. Het verhaal zelf begint bij dag 71 Zij.
Heerlijk, een simpele aanduiding van de dag en of het hem of haar betreft. Daar hou ik van, in 1 oog opslag duidelijkheid.
Vanaf dag 71 tellen we af naar dag 0.
Sommige dagen hebben meerdere hoofdstukjes, andere dagen slaan we over, maar dat is niet erg.

We volgen het leven van de familie Laurens en Remie Balt – Asten. Hij is politicus/staatssecretaris van een partij die het gezinsleven en trouw hoog in het vaandel heeft staan, en zij een succesvolle architect. Zij denkt dat hun huwelijk perfect in orde is, goed inkomen, 2 kinderen en ook tussen de lakens is er niks mis. Tot dat ze per ongeluk in de tuin een telefoongesprek van haar man opvangt. Ongeloof, verbijstering, maar ook woede. Wat volgt is een ware vechtscheiding. Zij blijft met de kinderen en de au-pair in het door haar ontworpen grote huis wonen, hij neemt in eerste instantie zijn intrek in het tuinhuisje. Totdat Remie dat ontdekt, dan verkast Laurens samen met hond Wolf naar een hotel.

Maar neemt Laurens daar wel genoegen mee?

En dan… tijdens het verjaardagsfeestje van hun zoon Pelle, worden hij en zijn zusje Alex ontvoerd door een clown. Wie is daar verantwoordelijk voor? Remie en Laurens komen daardoor weer dichter bij elkaar, maar is het huwelijk nog te redden?

En wat is de rol van au-pair Elise? Is zij wel helemaal recht op de draad? Wie heeft Remie zo toegetakeld dat ze meerdere dagen in het ziekenhuis behandeld moet worden? En waarom staat het tuinhuis ineens vol met computers en beeldschermen? De raadsels worden groter en groter.
En dan… een ontknoping die zijn weerga niet kent. Wauw. Dit had ik niet verwacht en moest ik ook even echt laten bezinken.

Het grootste gedeelte van het boek had ik zo iets van ‘goed boek, wat de spanningsboog goed vasthoud, maar psychologische thriller? Mwah, eerder een psychologische roman, met een onrustige ondertoon. Maar dan die ontknoping, Chapeau! Ik geef dit boek 4 ****