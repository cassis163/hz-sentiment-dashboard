Een heerlijke winterse westernromance van de hand van Debra Eliza Mane, die zich wederom in het stadje Twin Bridges afspeel
Dukette, beter bekend als Duke Brooks is het jongere zusje van Jacob uit het vorige deel van ‘Liefde in Twin Bridges’. Zij woont nog thuis en maakt vanaf de zijlijn mee hoe de een na de ander verliefd wordt. Nu gaat zelfs haar broer trouwen. Na de meest romantische huwelijksaanzoek ever kan de familie Brooks zich voor gaan bereiden op een echt sprookjeshuwelijk tijdens de kerst en op de aanstaande verhuizing van hun ouders en het pas getrouwde stel. Duke is al jaren verliefd op Ian, de stalhulp, en ze hebben zelfs een geschiedenis samen die tijdens het verlovingsfeest dubbel zo hard naar boven komt bij Duke. Er komt veel verdriet en woede mee naar boven als ze de herinneringen met de mensen die haar liefhebben deelt. Dan verschijnt er een vreemd figuur op hun ranch. Wie is dat en waarom kent hij de naam van Duke. Terwijl Duke en Ian worstelen met het verleden en soms letterlijk met elkaar vorderen de voorbereidingen van de bruiloft van Jacob en June. Het einde is spetterend mooi en knalt eruit. Hoe romantisch kan een roman zijn? Nou, zo romantisch…..
She did it again….Debra Eliza Mane heeft mij weer laten genieten van een heerlijke Young Adult roman die zich afspeelt in Montana. De meeste personages kennen de vaste lezers ondertussen goed van de vorige twee delen, namelijk het deel van Abby en Blake waarbij de Nederlandse Abby vlucht naar Montana en daar op de ranch terechtkomt om er nooit meer weg te gaan. En het deel over Jacob en June waarbij een filmploeg June’s boek verfilmd op de ranch. Duke en Ian speelden hier al een kleine rol in en groeiden naar elkaar toe. Als het verhaal van Duke uitkomt, als ze vertelt waarom ze het op hun 15e uit heeft gemaakt en Ian nooit meer bij zich wilde hebben liepen de tranen van ontroering over mijn wangen. Je verwacht een luchtige chicklit te lezen maar dit onderwerp was bepaald niet luchtig maar wel heel mooi gebracht.
Wat de gevolgen zijn van een gruwelijke daad, ook jaren erna, is hier echt duidelijk geworden. En ik was heel blij dat Debra dat zo serieus aanpakte dat het niet na een kus of vrijpartij weer allemaal goed zou zijn. Je voelt de worsteling, de strijd die Duke voert en hoe moeilijk het allemaal is. Daarnaast is er een vreemd persoon op de ranch aan het ‘logeren” en de mannen en Duke gaan achter hem aan…..dat was het spannende deel. Dit kwam voor mijn gevoel iets te snel allemaal goed maar het past verder mooi in het verhaal.De romantiek komt op het einde, en daar was weer een traan, en alles is nog niet goed maar nu even wel. Wat een romantisch einde. Om van te genieten. Ik verwacht in het volgende deel de rest van de strijd van Duke en Ian en dat het uiteindelijk hopelijk goed zal komen. Ik heb deze familie in mijn hart gesloten en kijk uit naar een volgend deel. Je bent dus nog niet klaar Debra!