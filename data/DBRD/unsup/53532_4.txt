Stress reset de titel zegt al genoeg. Het resetten van je stress en weer ontspannen leven. Dat wil ik ook wel. Het boek begint ermee dat het je leven grondig zal veranderen. De klachten herken ik dus ik moet zeker verder lezen. Het verhaal gaat over Carine Green die klachten heeft waar nog geen middel tegen gevonden is. Als op een dag J.P. in de wachtkamer zit en haar zijn kaartje geeft wordt ze toch wel nieuwsgierig. Ze belt hem op en ze spreken af. Dit gebeurt meerdere keren waarbij ze telkens een briefje krijgt met een middel erop. Ze zoekt uit wat het middel voor je doet en het maakt haar steeds nieuwsgieriger. Als J.P. op een gegeven moment aangeeft hoe ze de middelen moet gaan gebruiken doet ze het ook en na een paar weken merkt ze dat ze zich lekkerder voelt. Het werkt dus echt. Vriendinnen die ook klachten hebben schrijft ze de middelen voor en die merken ook resultaat. Wie J.P. is blijft een raadsel maar wat hij voorschrijft werkt.