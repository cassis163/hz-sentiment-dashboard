Geek girl – Holly Smale

'Mijn naam is Harriet Manners en ik ben een "geek". Ik weet dat omdat ik het net heb opgezocht in het woordenboek. Ik heb een vinkje gezet naast de symptomen die ik herken, en ze blijken allemaal op mij van toepassing! Eerlijk gezegd komt het niet als een enorme verrassing.'

Harriet Manners weet best veel; zo weet ze dat een mens gemiddeld 15 keer per dag lacht, hommels niet kunnen lopen, en dolfijnen met één oog open slapen. Ze is geen nerd, maar een charmante allesweter - een geek, zeg maar. Er is alleen één ding waar ze absoluut niets van begrijpt: mode. Maar hier komt verandering in als ze op een dag wordt gecast als model en besluit dat dit dé kans is om van haar geeky imago af te komen. Terwijl ze in hilarische situaties belandt, komt ze erachter dat er niet bepaald een klik is met de modewereld. Maar kan ze nog teruggaan naar de oude Harriet die ze ooit was?





Harriet Manners is vrijwel de menselijke versie van het begrip “Nerd”. Ze is sociaal vrij awkward, weet allerlei random dingen en is gewoon goed in elk vak op school. Harriet noemt zichzelf anders, ze vindt zichzelf geen nerd, maar een “Geek”.

Harriet weet van alles eigenlijk wel iets, behalve één ding, mode. Echter wordt Harriet op een dag gecast als model, en hoewel ze eerst twijfelt besluit ze dat dit toch de kans om van haar geek girl imago of te komen. Harriet komt er echter achter dat ze geen klik heeft met de modewereld, maar kan ze nog terug naar haar oude leven?

Het boek “Geek girl” heeft weinig diepgang, echter is het bij dit boek totaal niet storend. Je hoeft niet na te denken en je vliegt bijna door het boek heen.

De random facts zijn erg leuk en maken het boek weer anders als anders, de humeur in dit boek is ook ontzettend leuk. Harriet is sociaal toch vrij awkward en dit zorgt ervoor dat er nogal aparte situaties ontstaan, deze situaties zijn eigenlijk altijd wel grappig en je zit echt met een glimlach op je gezicht te lezen. Ondanks dat het boek voorspelbaar is, heb ik erg genoten van dit boek.

Ik geef het boek 3.5/5 sterren.