Verdwaaltijd is een verhaal met een prachtige schrijfstijl. Ik ben er mooie zinnen in tegen gekomen.

Door de vele personen en de perspectiefwisselingen verdwaalde ik ook van tijd tot tijd in dit boek. Het boek leest dan ook niet super vlot. Het gaat allemaal wat traag. Vooral in het begin is het lastig omdat je de diverse mensen nog niet kent.

Die verschillende personen leer je niet echt goed kennen. Alleen maar oppervlakkig. Je komt er daarom niet achter waarom ze allen van verdwalen houden. In mijn ogen is het meer doordat ze een obsessie hebben. Met overleden familie, met kunst, met een ex, gewoon dwangmatig.

Het is een lastig boek. Aan de ene kant intrigeert het verdwalen mij wel. Aan de andere kant leer je de personen niet kennen en snap je niet waarom ze ronddolen. Al met al niet een boek dat ik snel zal aanraden om te gaan lezen. Het boek krijgt door de soms prachtige zinnen 3 sterren van mij.