Voor de inhoud van het verhaal zie eerdere reviews.
In het begin worden erg veel personages ten tonele gevoerd. Later blijkt de samenhang. Als de lezer dit door heft, leest het verhaal vlot; Grote delen van het verhaal  vooral als het om Jurek Walter gaat - kennen een beklemmende sfeer, mooi neergezet.
Het aantal hoofdstukken is wel erg veel. Wellicht afgekeken van James Patterson. Voor veel lezers zal dit aantrekkelijk zijn, maar een indeling in hoofdstukken dient functioneel te zijn en dat is bij dit verhaal niet het geval.
Op onderdelen is het verhaal onwaarschijnlijk en dat komt het verhaal niet ten goede. Zo komt Michael na 13 jaar van de buitenwereld te zijn afgesloten vrij, maar reageert hij te normaal en niet 'gestoord' zoals men zou mogen verwachten.
De belangrijkste plot  er zijn er meer-, de gezinssituatie van Jurek Walter, is goed gevonden en overtuigend. Maar het is zwak om de plot in de epiloog helemaal uit de doeken te doen. Dit zou niet nodig moeten zijn.
De titel Slaap is slecht gekozen, daarover gaat het boek niet; waarom niet de letterlijke vertaling Zandman gekozen?
Samenvattend een goed, lezenswaardig boek, waarbij je benieuwd blijft naar de afloop, maar hun vorige boek Getuige is beter.