Na een bladzijde of 50 was ik serieus van plan om het boek aan de kant te leggen. Wat een hoop onzin, onwaarschijnlijkheden en herhalingen.
Maar ik heb het een boek toch doorgezet, en was uiteindelijk toch nog heel verrast door het verloop van het boek, met op het einde ook nog een redelijk spannende ontknoping.

Freddie Venton is journaliste, maar schrijft alleen stukjes die geen geld opbrengen. Ze werkt bij een expresso bar in de nachtdienst om toch de eindjes aan elkaar te kunnen knopen in duur Londen. Als ze tijdens haar dienst een oude vriendin treft, die nu bij de politie werkt, besluit ze haar te volgen en belandt zo op een crime scene.
Hoewel dat nogal onwerkelijk is, evenals het feit dat ze vervolgens aan het politie team wordt toegevoegd omdat ze “social media expert” is, waar de politie totaal geen kaas van heeft gegeten, volgt er toch een heel aardig verhaal.
Iets te vaak wordt er een verwijzing gemaakt naar “wat er 8 jaar geleden is gebeurd”, maar als dat eenmaal is verklaard is het best een leuke thriller met een actueel thema; Social media, Twitter, “weet je wel met je wie contact hebt”.