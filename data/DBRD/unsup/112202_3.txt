Niels Oxen verdwijnt stilletjes in een bos.Hier leeft hij een rustig bestaan samen met Mr White een witte samojeed. Dit zou het einde kunnen zijn maar het is slechts een begin.Wanneer een ambassadeur vermoord wordt en later nog andere moorden op prominente figuren plaatshebben en er ook altijd honden gedood worden start het spel. Al snel blijkt Niels vaak op de verkeerde plaats te zijn en hij is niet enkel zwerver maar was vroeger elitesoldaat.Als verdachte wordt hij onverwachts en in het geheim gerecruteerd om de zaak te onderzoeken. Samen met Margarethe Franck vormt hij een onverwacht duo.Wanneer blijkt dat de zaken veel ingewikkelder zijn dan gedacht en misschien niemand nog te vertrouwen is ,gaan deze intelligente dame en Niels onvermoeibaar door. Jammer genoeg is macht de vijand en worden bewijzen vakkundig verdoezeld. Of het explosieve team toch de zaak oplost,moet je zelf lezen...

Het eerste deel van deze trilogie was naar mijn mening een goed begin van de serie.
Het heeft me nieuwsgierig gemaakt naar het vervolg van de avonturen van Niels en Margarethe.
De karakters en hun leven wil ik ook graag beter leren kennen.
Voor mij dus een geslaagd begin van een actuele, spannende reeks maar geen topper.