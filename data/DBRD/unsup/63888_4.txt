De cover maakt je vrolijk en zorgt dat je het boek meteen wil gaan lezen. De kleuren zijn goed gekozen, geven je het zomerse gevoel voor als je het gevoel even kwijt was op een regenachtige dag.
Ondanks dat het een boek uit een serie is, De vier seizoenen, het laatste deel, kan je het boek ook los lezen. Het is niet belangrijk dat je de eerste delen hebt gelezen. Er wordt een enkele keer verwezen naar een vorig deel, maar dat is niet storend, want je begrijpt meteen waar het over gaat.
De korte verhalen en de stukjes uit het dagboek zijn op een vlotte, poÃ«tische, beeldende manier geschreven.
De auteur laat je in zijn verhalen anders naar bepaalde dingen, dieren, de natuur en mensen kijken. Hij vergelijkt geregeld mensen met de natuur zoals bijvoorbeeld in Gras en laat je nadenken over het nut van bijvoorbeeld een mixer. Hij geeft een mooie beschrijving van de natuur en dieren. Soms herken je iets in de verhalen zoals bijvoorbeeld een boom die al jaren ergens staat, maar waar je je nooit bewust van bent geweest. Geregeld blikt hij terug op zijn leven, maar hij schrijft ook wat hem bezig houdt, waar hij mee bezig was, waardoor je een goed beeld krijgt van de auteur. Het lijkt of hij de het dagboek voor de jongste telg heeft geschreven zodat zij later, als ze oud genoeg is om het te begrijpen, kan lezen. Het is een soort mini-biografie. Eenmaal begonnen aan een verhaal, wil je alleen maar verder lezen, je wilt weten waar hij heen wil met zijn verhaal, wat hij bedoelt.
Het verhaal van de vrouw die in de oorlog haar gezin verliet voor een Oostenrijkse soldaat is aangrijpend en je weet niet of je haar nu moet bewonderen omdat ze haar hart volgde of een hekel aan haar moet hebben omdat zij haar kinderen in de steek liet.
Een enkele keer zorgt hij dat je zin in een drankje krijgt zoals in IJsjblokjes of zin in een heerlijk ijsje krijgt zoals in IJsjes waarbij hij ook een beroemd ijsje beschrijft.
Minpuntje is dat de paar noten niet onderaan de bewuste pagina staan, maar pas aan het einde van een hoofdstuk.
Kortom dit is een heel mooi boek, vooral voor dieren- en natuurliefhebbers. Mocht je de andere delen niet hebben gelezen, dan wil je die ook gaan lezen omdat je heel benieuwd bent naar de vorige seizoenen. Het is een mooi boek die je mee kan nemen op vakantie om af en toe een hoofdstuk te lezen in een verloren uurtje of dat je even een moment voor jezelf wilt hebben.

Lees verder op https://surfingann.blogspot.nl/2017/07/zomer-karl-ove-knausgard.html.