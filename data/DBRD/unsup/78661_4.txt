ik las de Duitse uitgave van dit boek.

Deze "psychothriller" maakt géén deel uit van een serie of reeks. Daardoor staat alles wat je moet weten in dit boek. Het verhaal verzand daarom nergens in uitleg over vorige delen of herhalingen daarvan. Het tempo ligt hoog, en dat in combinatie met een literair taalgebruik (lange zinnen, weinig dialoog, "moeilijke" woorden, spelen met taal) maakt dat het een thriller is voor de literaire fijnproever en die zal er dan ook veel plezier aan beleven.

Het boek heeft een bijzondere opbouw, waarbij je door de proloog steeds in spanning blijft bij de zoektocht van de hoofdpersoon. Pas na het dankwoord(!) neemt die spanning af.
Wat begint als een vrij simpele verdwijning van een cruisepassagier -er verdwijnen jaarlijks veel passagiers van cruiseschepen, waarbij zelfmoord voor de hand ligt- wordt al snel iets anders. De hoofdpersoon is er emotioneel bij betrokken, maar daar blijft het verhaal niet in hangen. De hoofdpersoon heeft genoeg aan zijn hoofd, want er gebeurt vanalles op het cruiseschip. Zowel de lezers als de hoofdpersoon worden daarbij steeds op het verkeerde been gezet. Steeds als je denkt dat de ontknoping nabij is, blijkt er weer een andertje onder het gras te zitten.

Een fijn boek om op een cruise te lezen, omdat het cruiseleven goed beschreven wordt. Het maakt het lurken aan een cocktail naast het zwembad net iets minder gezapig.