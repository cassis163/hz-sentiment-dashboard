Marit Johansen is eigenaar van detectivebureau Bureau MaRiT.

BM4: de zaak van
                - De beschadigde Toyota
                - De jaloerse vriendin
                - Een hete dood

 Deel 4 begint met de zaak van de beschadigde Toyota, waarin een echtpaar uit Crooswijk de buren verdenken van bekrassen van hun auto. In deze zaak heeft Marit snel een oplossing gevonden.

Daarnaast gaat ze samen met collega en minnaar Jack Stevens de gangen na van een vrouw in Hotel New York, het voormalige hoofdkantoor van de Holland-Amerika lijn.  De affaire van de vrouw in het hotel eindigt heel anders dan ze zich hadden kunnen voorstellen.

Vervolgens wordt ze met rechercheur en ex-minnaar Dix Boeks betrokken bij de dood van een man in een sauna in het Zeeuwse plaatsje Kamperland. De man had een vrouw, twee kinderen en een homosexuele relatie.

Hoewel er 3 zaken worden genoemd in de titel, wordt aan de zaak van de beschadigde Toyota slechts een paar bladzijden besteed. De zaak van de jaloerse vriendin wordt uitgebreider behandeld. Het grootste deel van het boek echter gaat over de dood in de sauna.

Tussen de zaken door worden de gevoelens van de hoofdpersoon heen en weer worden geschud tussen Jack en Dix.

Het boek is een triller zonder pretenties, lees lekker weg, maar heeft mij niet echt weten boeien. De beschrijving van de Rotterdamse locaties is aardig, maar had volgens mij nog verder kunnen worden uitgebouwd.