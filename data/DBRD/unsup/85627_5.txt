Het boek wat door iedere liefhebber van geschiedenis en kunst gelezen moet worden!
Je mag een boek niet op zijn kaft beoordelen.. Nou bij dit boek mag dat zeker wel.
Een boek die je gewoon af en toe uit de kast wilt pakken alleen al om die 2 pareltjes op de voor- en achterkant nog eens goed te bekijken.

Dit geldt ook zeker voor de inhoud.
Het begint met hoe de schilderijen en het verhaal erachter van `het mapje ooit´ tot de uitwerking van dit boek is gekomen.
Je voelt en merkt in alles de liefde voor deze schilderijen en de kunst geschiedenis.

Het boek neemt je mee van het Amsterdam waar de 2 "tronies" in 1641 geschilderd werden door de meester, tot hoe ze uiteindelijk via de veiling van Jan van Leppens bezittingen terecht kwam in het Weense paleis van de familie Lanckronski en verder...

Het 2e kind van vader Karol Lanckoronska was Karolina; Gravin Karolina Lanckoronska was het eerste kind uit zijn huwelijk met Marie Fürstin von Croy ze werd geboren op 11 aug. 1898.
Gravin Karolina speelt een belangrijke rol in dit verhaal. Het is dankzij haar en de brief die ze in 1994 schreef, 5 jaar naar het vallen van de muur vanuit Rome dat we ze nu nog kunnen bewonderen in het koninklijk paleis van Warschau.
We volgen in het verhaal de weg van Karolina die ondanks dat het in die tijd niet gewoon was voor een meisje toch kunst geschiedenis mocht gaan studeren. De liefde voor de kunst had ze als klein meisje al overgenomen van haar vader.

Je leert meer over haar, de geschiedenis van Polen en Oostenrijk inclusief de 2e wereldoorlog waar Karolina in concentratiekamp RavensBrück terecht kwam. Ondertussen dat Karolina aan het vechten was voor haar leven kwamen de twee schilderijen bloot te staan aan de grote kunstroof tijdens de oorlog.

Het hele verhaal is in op een zeer boeiende manier verteld waardoor ook iemand zonder veel interesse in (kunst) geschiedenis zich kan verliezen in dit boek. Je proeft daadwerkelijk de sfeer van Amsterdam van kunstenaars en kunstverzamelaars in de 17e en 18e eeuw en je ziet jezelf al ronddwalen op Rozdal in de 19e eeuw..

Gerdien Verschoor heeft dit verhaal tot leven weten te brengen.
Ze heeft me een andere kijk op de schilderijen weten te geven en ik zou nu niks anders willen als naar Warschau gaan...

Pluspunten aan dit boek zijn de mooie foto's die te zien, de bronnen en het namenregister waar overal in dit boek naar verwezen wordt.
*****