Sullivan `Sully ` Moss was ooit - hoewel een charmante underachiever - een redelijk succesvolle man.
Maar daar is niet veel meer van over, in feite is Sully gewoon een loser.
Sully zelf, maar ook zijn vrienden en familie, hebben de hoop al opgegeven dat het ooit nog wat met hem zal worden.
Na een zelfmoordpoging, die overigens ook mislukt, belandt hij in het ziekenhuis.
Bij onderzoek blijkt hij nog redelijk gezond te zijn.
In het ziekenhuis vat Sullivan het plan op, iets goeds met zijn leven te willen gaan doen en een goede daad te verrichten. Hij besluit donor te worden en wil een nier doneren aan een onbekende persoon.
Alleen blijkt het, dat hij , om donor te kunnen worden, aan allerlei nogal strenge eisen te moeten voldoen.
Hij mag niet meer drinken, moet een baan zoeken en fit worden.
Dat alles bij elkaar zal hem , zeker ook omdat hij nogal ego√Østisch is, de nodige moeite gaan kosten.

De auteur, Debra Oswald, heeft vanwege haar beroep, waaronder scenario schrijfster, veel schrijf ervaring en dat is goed te merken tijdens het lezen van Z.G.A.N., haar eerste roman.

De personages en de diverse gebeurtenissen worden goed beschreven en weergegeven, met name hoofdpersonages Sullivan komt goed uit de verf.
Ook weet ze de sfeer in het ziekenhuis treffend te beschrijven, je ziet de gebeurtenissen en personages als het ware voor je.
Sully wordt zelfs zo goed beschreven, dat je als lezer een beetje van hem gaat houden.
Houdt Sully zijn nieuwe, betere en gezondere leven vol?

Het boek is vlot geschreven , waardoor je als lezer geboeid blijft.
Ondanks het best zware onderwerp is het een licht en bij vlagen humoristisch boek, waarbij je niet teveel hoeft na te denken.
De goede schrijfstijl en een menselijk onderwerp maken het lezen plezierig.
Voor de liefhebbers van de boeken van Graeme Simsion.