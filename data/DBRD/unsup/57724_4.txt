Het verhaal roept al vanaf het begin vragen op en komt een beetje ongeloofwaardig over. Ten eerste reist zijn kat mee in het vliegtuig. Later wordt duidelijk waarom zijn kat per se mee moest, maar ondertussen vraag je je als lezer wel af wat een jongen van zestien zoal beweegt zijn huisdier mee op reis te nemen. Hij moet tenslotte wel voor het beestje zorgen. Waarom heeft zijn zus geen hulp aangeboden ten opzichte van de zorg van het dier? Waarom gaat zijn zus niet mee? Waarom dropt ze hem, aannemende dat ze volwassen is, enkel bij het vliegveld? Je zou zeggen dat zijn zus heel verantwoordelijk voor hem is, gezien zijn moeder overleden is en zijn vader het te druk heeft met zijn werk als archeoloog.
Gelukkig wordt je door de vlotte schrijfstijl geneigd door deze puntjes heen te lezen. Naarmate je in het verhaal vordert, zal het ook vlotter lezen, omdat je door de vlotte schrijfstijl wordt geprikkeld. Van Unen schept een goed beeld van zijn karakters en de omgeving waar het verhaal zich afspeelt. Wanneer je uiteindelijk bijna het einde nadert, wordt je als lezer dan ook niet teleurgesteld. Sterker nog, het zal naar meer smaken. Een spannend boek, ook voor de jongere lezers onder ons.