Falco groeit op in Corcordia als zoon van het stamhoofd. Het Vogelvolk leeft vrij afgelegen en vredig samen op hun eigen stuk land in Concordia. Falco gaat graag op jacht met zijn beste vriend Tycho. Ze hebben allebei een Stympha, een prachtige vogel met zeer bijzondere uiterlijke kenmerken. Ze hebben bijvoorbeeld ijzeren snavels, maar ook een aantal zeer bijzondere verdedigingsmiddelen. Ook eten ze graag (vissen)ogen. Deze vogels beschermen hun baasje. Elke bewoner van het dorp heeft zijn/haar eigen Stympha. De vogels worden meegenomen door de Alkeiden. Een volk waar je de kriebels van krijgt. Falco kan er niet mee leven dat de vogels weg zijn en gaat op pad om ze terug te halen. Op zijn avontuur komt hij voor talloze gevaren te staan. Samen met zijn vriend Tycho en nieuwe vrienden doet hij er alles aan om voor de Stympha’s en zijn volk te vechten. Maar de vijand is echt enorm sterk. Zijn ze wel te verslaan? Hun leger is zo groot…….. En de leider kent geen genade.
Falco leert veel over zijn eigen verleden, dingen die hij liever niet had willen weten. Hij moet ermee in het reine komen. Hij kan zich een leven zonder Stympa’s niet voorstellen. Maar normale mensen zien Stympha’s als Moordvogels en ze zijn er doodsbang voor. Naarmate hij dichterbij in de buurt van de Stympha’skomt, ziet hij dat er veel volkeren lijden onder de toorts van de Alkeiden. De Alkeiden laten boze, teleurgestelde mensen achter. Maar durven ze ook in opstand te komen?

Falco is nog nooit uit zijn dorp weggeweest, dus er gaat een wereld voor hem open. Hij leert veel dingen over andere volkeren. Falco is een eigenwijs en koppige jongen. Hij doet wat hij wil, zegt wat hij wil en heeft altijd de gekste plannen. Zullen zijn vrienden hem nog wel volgen?
Het is een verhaal over vriendschap en verraad. Het is spannend en avontuurlijk! Falco is een jongen naar mijn hart. Hij laat zich niet uit het veld slaan, een echte doorzetter. Ook zitten er een aantal momentjes in met leuke humor. Er zitten allerlei emoties in dit boek verwerkt en dat is echt goed gedaan! Het boek is niet makkelijk weg te leggen. Het plot zit goed in elkaar en je leert de personages goed kennen. Er zijn best een aantal personages in dit verhaal, maar het is absoluut niet verwarrend. De hoofdpersonage is echt Falco, je kijkt door zijn ogen mee in het avontuur dat voor hem ligt!

Voor in het boek staat een landkaart, het is leuk om te zien waar de personages zijn. Een landkaart is altijd een super leuke aanvulling.

Zo nu en dan heeft het echt een Science Fiction achtige sfeer. Er zijn luchtschepen en de wapens zijn ook het soort dat je in een SF wereld verwacht, dit geeft een heel andere kijk op het spannende fantasy verhaal. Deze Young Adult leest als een trein, ookal is het best een dik boek. Als je het boek dichtslaat, hoop je echt dat er nog een vervolg gaat komen. Het smaakt echt naar meer!
Ik geef het boek 4,5 sterren!