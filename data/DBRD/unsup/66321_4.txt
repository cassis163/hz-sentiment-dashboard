Het boek gaat over Joy, die iets vreselijks heeft meegemaakt op haar achttiende. Ze heeft zich hier overheen gezet, de gedachten over wat er is gebeurd compleet verdrongen en een leven opgebouwd met een fijne man, Stefan. Stefan organiseert jachtuitjes voor groepen en als Joy in contact komt met een groep mannen komt de herinnering aan de vreselijke ervaring ineens keihard binnen.Ze zint op wraak.
Ik dacht dat het een boek zou worden met een emotionele ondertoon, omdat het zo aangrijpend is, wat Joy heeft meegemaakt, maar Marjan van der Berg wisselt de heftige gebeurtenissen af met luchtige stukken. Er wordt telkens een stukje meer verteld over de ervaringen van Joy en daarom is dit een boek wat je niet makkelijk kan wegleggen. Je wil weten wat ze heeft meegemaakt en op welke manier ze wraak gaat nemen. Boeiend en vlot geschreven, een goed debuut!