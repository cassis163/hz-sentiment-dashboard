Nynke doet het weer! Eindelijk eens een schrijfster die iets vernieuwend doet met de structuur van een boek. De cover is weerom heel mooi, je begrijpt hem als je het boek leest. Herkenbaar met het eerste boek is dat het hier ook begint met een vers uit de Bijbel en eindigt met een liedtekst. Ze zijn niet lukraak gekozen maar zijn verweven met het boek.
De hoofdstukken zijn niet gewoon genummerd maar veel origineler hebben zij de naam van de persoon van waaruit het verteld wordt. Er zijn vier hoofdpersonen die het boek maken. Het grappige is dat zij dezelfde gebeurtenissen vanuit hun standpunt soms anders interpreteren en beleven. Om dat te doen moeten de karakters goed uitgewerkt zijn en dat is hier duidelijk het geval.
Het plot is heel goed opgebouwd. Eerst de terugblik naar het vorige deel en hoe het daar tot een spannend einde kwam. Dan springen we twee jaar verder in de tijd en blikken de personages terug op wat de voorbije twee jaar gebeurd is. Het boek neemt een rustige, beschrijvende start. De personages zitten allemaal met twijfels. Hoe moet het nu verder? Dan ineens van de ene seconde op de andere wordt je in het verhaal gegooid als in een rollercoaster. Je wordt van het ene personage naar het andere geslingerd.
De erotische sc√®nes worden echt emotioneel beleefd in dit boek. Ze zijn heel netjes en teder beschreven. Er komt ook een erotisch stukje met twee vrouwen in, vinden we niet zo snel terug in erotische boeken maar is leuk.
Het boek is opgebouwd naar een duidelijke climax. Je groeit hier als lezer langzaam mee in. De ontwikkeling van de personages beleef je mee. Op het einde is het een opeenvolging van duizelingwekkende wendingen en een tsunami van gebeurtenissen die je over je heen krijgt. Als lezer moet je even happen. Weerom een superspannend einde en er is tevens een verwijzing naar het deel drie.
Het derde deel gaat over liefde maar je voelt de liefde van Nynke voor het schrijven al in de eerste twee delen. Als we op deze manier blijven doorgaan wordt deel drie ook buitengewoon goed! Kijk er vol verwachting naar uit.
Laat je verleiden door de sluwe verleider, je krijgt er geen spijt van!