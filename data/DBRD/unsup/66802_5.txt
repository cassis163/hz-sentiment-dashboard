Nicholls schrijft met vindingrijke humor, en soms wordt het hilarisch. De hoofdpersoon is echt een anti-held en regelmatig gaat alles, ondanks dat hij zo hard zijn best doet, grandioos mis. Echter, dit wordt op zo'n onderkoelde, droge toon uiteengezet dat je in schaterlachen uitbarst.

Verder is het gewoon een mooi en ontroerend liefdesverhaal over het echte leven, met z'n ups en downs, heerlijk om je mee te identificeren en om mee te leven. Met de roadtrip door Europa als leuke bonus; grappig om over Amsterdam te lezen door de ogen van Nicholls. Ik vond het een verkwikkend en ontspannend boek. Aanrader!