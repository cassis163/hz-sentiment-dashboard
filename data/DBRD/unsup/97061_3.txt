Jérôme Colin, (geboren in 1974) is journalist bij de RTBF, hij woont en werkt in Brussel. Zijn boek "het slagveld" ( Le champ de bataille’) is zijn 2de roman en was een bestseller in Wallonië. Het werd naar het Nederlands vertaald door Martine Woudt en uitgegeven door de Bezige Bij.

In het boek maken we kennis met een veertiger, getrouwd met Lea en vader van een dochter Elise en een puberende zoon Paul.
Na de geboorte van de kinderen is zijn relatie met Lea helemaal veranderd, zijn vrouw is niet meer de onbezorgde losbol die hij leerde kennen. Maar het is vooral sedert zijn zoon aan het puberen is, dat hij de touwtjes volledig kwijt lijkt te raken. Paul gaat naar school wanneer hij het wil en als hij al eens in school is krijgt hij voortdurend opmerkingen met als gevolg dat hij van school gestuurd wordt. Wat het hoofdpersonage ook probeert, hij lijkt voortdurend op onbegrip te stoten, zowel bij zijn zoon als bij zijn vrouw. Tot de aanslag in Maalbeek, daarna wordt alles anders. Of hoe de aanslagen toch iets positiefs kunnen teweegbrengen.

Aangezien het boek maar 192blz telt , is het een ideaal "tussendoor" boek. De auteur beschrijft de soms zware thema's die aan bod komen met een dosis humor en zijn de problemen die er in voorkomen voor veel gezinnen met kinderen herkenbaar. Het is de kunst om niet in de valkuil te tuimelen en je relatie staande te houden in soms woelige tijden.

PS: Van mij krijgt het boek 3,5 sterren, maar omdat dit hier niet mogelijk is geef ik het ***.