De hoofdpersoon is een manipulatief, zestienjarig, zwanger meisje. Later in het verhaal zal blijken dat haar naam Lisa is. Lisa is heel wetenschappelijk ingesteld en zegt zelf dat ze zeer ordenend is en bezig met het opstellen van bewijsbare theorieÃ«n.

Het verhaal speelt zich zeventien jaar geleden af. Ze is ontvoerd en in eerste instantie wordt er gedacht dat ze is weggelopen.
In eenzame opsluiting slijt ze haar dagen. Het wordt haar duidelijk dat haar bewaker uit is op haar ongeboren kind, welke later ter adoptie zal worden aangeboden.

Ze kan haar emoties zelf regelen, door in gedachten een schakelaar aan of uit te zetten. Ze beredeneert ook haar eigen handelen heel minutieus en zoekt bij alles naar "voordelen" die ze op een later moment zou kunnen gebruiken.
"Op de zeldzame momenten dat ik mijn angstschakelaar omzette om te testen, werd ik gek van angst".
"Uiteraard interesseerde zijn gevoelige ego me niets, maar dit soort listen bedenken we nu eenmaal om onze vijanden voor de gek te houden. We sussen hen en wiegen hun onzekerheidjes veilig in slaap, totdat de tijd komt om de val te laten dichtklappen, aan het koord te trekken en toe te slaan met de snelle hand des doods".

De bewaker is iemand die op een voorspelbare tijden haar maaltijden brengt en Lisa berekent zorgvuldig wat hij doet. Ze weet na verloop van tijd zeer gedetailleerd hoeveel tijd iets neemt en kost. Beetje bij beetje is ze bezig om zicht te wreken op haar gijzelnemers en broedt ze haar plan uit om te kunnen ontsnappen.

De hoofdstukken van Lisa worden afgewisseld door hoofdstukken van FBI-agent Roger Liu. Beiden vertellen hun verhaal in de ik-vorm.

Het is een boeiend en vlot lezend verhaal, het ontwikkelt zich rustig en gaandeweg worden dingen duidelijker. De auteur heeft de plot terdege doordacht en opgebouwd.
Het verhaal mist helaas de spanning die de cover en de tekst op de achterflap beloven en dooft al voor dat het boek daadwerkelijk uit is.