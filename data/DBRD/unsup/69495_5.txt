Dit boekje kreeg je gratis bij aankoop van een boek (of boeken) ter waarde van 12,50 euro. Het is namelijk het geschenk tijdens de Maand van het Spannende Boek.

De cover sprak me niet meteen aan. Ik denk dat het voornamelijk de titel was. Incendio zegt me niks en veroorzaakte de grote kloof tussen het boek en ik. Maar na de korte inhoud en de goede recensies besloot ik het boekje te lezen.

Het verhaal gaat over Julia. Tijdens een reis naar ItaliÃ« kocht ze een bijzonder moeilijk stuk, L'Incendio. Ze is meteen verkocht en de hoge prijs speelt haar ook geen parten. Wanneer ze terug thuis is, begint ze meteen het stuk te spelen. Maar ze wordt gestoord door haar dochtertje die besmeurd is met bloed. Even later ontdekt ze hun oude kat op het terras, dood. Wanneer even later nog iets ergs gebeurt, is Julia ervan overtuigd dat het muziekstuk haar dochter behekst heeft. Ze gaat op onderzoek uit, maar dit onderzoek loopt niet over rozen. En is haar dochter werkelijk behekst of is er iets anders aan de hand?

Het e-book van dit verhaal bevat 85 pagina's met enkele hoofdstukken. De schrijfstijl van Tess Gerritsen is heerlijk opgebouwd tot een hoogtepunt. Tussendoor geeft ze nog vele cliffhangers mee en lees je het boekje in no-time uit. Je blijft verbaasd achter met het einde en hoopte toch dat Incendio een "normaal" boek van 300 pagina's was.

Ik weet weer waarom ik Tess Gerritsen zo'n goede auteur vond. Snel maar weer een andere Gerritsen nemen, want ze staat garant voor enkele spannende uren! :-)