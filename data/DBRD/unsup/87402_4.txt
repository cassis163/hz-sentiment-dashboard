Een leuk winters boekje voor de jonge peuter.

Op de omslag van het boek zie je een lief winters plaatje, een schattig muisje met een sneeuwbal tegen een mooie winterblauwe achtergrond. De uitsnede (sneeuwbal) trekt gelijk de aandacht. Natuurlijk moet je daar even aanzitten ook als je geen peuter bent ;). Tijdens het verhaal wordt dit gat steeds groter, leuk bedacht. Zo hoort de peuter het woord groter , maar ziet het ook en kan het ook zelf ervaren. Precies wat een peuter nodig heeft. Eerst pas alleen je vinger erin en op het laatst je hele hand.

Het verhaal gaat over een muisje, hij maakt een sneeuwbal en rolt deze tegen de heuvel op, de sneeuwbal wordt steeds groter en zwaarder, maar gelukkig helpen zijn vrienden Poes, Big en Konijn hem. Samen duwen ze de sneeuwbal de heuvel op en dan.........'O nee.' 'Help!' 'Boem!'..... Spannend hoe loopt dit af. :)

Het is een praktisch hardkartonnen boekje, met afgeronde hoeken, zodat de peuters gemakkelijk zelf kunnen bladeren met hun kleine handjes. Ook is het boekje goed schoon te maken door de gladde bladzijden, wat zeker handig is. Er staat weinig tekst in het boek maar dat is ook niet nodig, de illustraties geven het verhaal op een leuke speelse manier weer. Samen ben je sterk en kom je op de leukste ideeÃ«n !