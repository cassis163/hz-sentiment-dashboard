Het eerste hoofdstuk beschrijft de moord op Grace; Grace viert haar 30-jarige verjaardag met een paar vriendinnen in een vakantiehuis als ze vermoord in het meer wordt gevonden. Een dader wordt nooit gevonden.

Nicky was een van de beste vriendinnen van Grace en ze is een paar jaar later met de man / weduwnaar van Grace getrouwd. De relatie is iets wat beide niet voorzien hadden maar wat gebeurde tijdens de rouw om Grace waarin ze steun bij elkaar zochten. Greg en Nicky lijken zo op het oog gelukkig maar toch wringt er van beide kanten iets, misschien schuldgevoelens naar Grace toe? Greg werkt veel in Amerika en Nicky is journaliste in London, ze is dus vaak alleen. Op de terugweg van een korte trip naar Spanje ontmoet ze in het vliegtuig toevallig de knappe Adam en ze voelt zich gevleid onder de aandacht die ze krijgt van deze veel jongere man. Maar was deze ontmoeting wel zo toevallig? Adam weet de interesse te wekken van de journaliste (ze schrijft necrologieën) door haar te vertellen over zijn over zijn tante die vroeger bij een bekende nachtclub portier geweest was en nu niet lang meer te leven heeft. Ze spreken af haar samen te bezoeken. Dat is het begin van een complex maar zeer spannend verhaal:

Door haar omgang met Adam en de dingen die hij zegt begint Nicky steeds meer vraagtekens te krijgen bij de dood van Grace. Wat weet ze nou eigenlijk van Greg? En wat weet ze eigenlijk van Adam? En wat weet Adam van Greg? Wat wil Adam van haar? Uiteindelijk krijgt ze antwoord op al haar vragen, maar : “Nicky ondervindt dat de littekens die de liefde achterlaat een leven lang mee gaan”

Boeiend geschreven, met veel vaart. Het grote aantal personages is af en toe lastig, zeker in het begin als nog niet duidelijk is wat iedereen met elkaar te maken heeft. Nergens heb je het idee dat het minder boeiend wordt en ik blijft het knap vinden dat je tot het plot zo’n beetje van iedereen hebt gedacht: misschien is hij het, misschien toch zij om vervolgens compleet verrast te zijn over hoe het nu daadwerkelijk in elkaar zit. Dit is dan ook waarom het boek voor mij 5 sterren waard is.