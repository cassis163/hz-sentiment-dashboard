Toen ik Thuis in Virgin River ging lezen merkte ik dat ik herkenning had, alles kwam zij zo bekend voor en dat klopt want het boek is eerder verschenen onder de titel Virgin River. Toentertijd had ik al genoten van het boek en nu weer. Ik ben fan van Robyn Carrs boeken en dat bewijst dit boek maar weer eens.

Thuis in Virgin River is een liefdesverhaal pur sang. Het is heerlijk leesvoer en lekker wegdromen. Het boek boeit vanaf de eerste bladzijde en toen ik het boek uit wist ik al dat ik absoluut het vervolg wil gaan lezen. Het leest gemakkelijk en voor je het weet heb je een heel stuk gelezen in het boek. De beschrijvingen zijn levensecht en het lijkt of je er naast staat. Thuis in Virgin River is een aanrader voor jong en oud en ik heb weer een boek in de boekenkast dat ik graag uitleen aan vrienden.