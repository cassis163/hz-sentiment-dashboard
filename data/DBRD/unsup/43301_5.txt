Royals is de opvolger van de Selectie. Het heeft precies de juiste elementen van een leuke roman (YA) die je wegleest in de vakantie. Daisy is de ideale hoofdpersoon; ze is zoals ons! Dwars, vervelende bijbaan, een bestie die alleen maar druk met jongens is, een ex die ervandoor is gegaan met een ander en een bijdehante oudere zus die vrijwel 'perfect' is. Ze woont in het vakantieoord Florida en verft haar haar in alle kleuren. Het enige probleem: haar zus is verloofd met de Schotse kroonprins. Wat Daisy zeker weet is dat het jongere broertje van de prins zeker weten voor problemen zal zorgen. Waar ze dus absoluut niet op zit te wachten. Nou Daisy, wat je niet wenst, zul je krijgen!

Royals is een heerlijk boek om in weg te dwalen. Je beleeft een royale wereld vanuit Daisy's perspectief, waardoor je jezelf erin kan herkennen. Het boek heeft wel een bepaalde manier van humor waarvan je moet houden, eerlijk gezegd niet helemaal mijn stijl. Maar zoals ik al zei, je gaat er zo doorheen vanwege de korte hoofdstukken en de royal blogs tussendoor.
Als je Royals vergelijkt met de Selectie, dan heeft de Selectie wel behoorlijk meer diepgang. Dit boek is gewoon een leuk prinsessenverhaaltje voor tussendoor! Toch zeker de moeite waard om open te slaan.

Doordat Daisy gewoon zichzelf blijft tijdens de koninklijke onderwerpingen is het verhaal echt geschreven voor moderne prinsessen zoals jij en ik!