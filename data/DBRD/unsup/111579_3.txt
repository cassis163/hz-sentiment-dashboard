Evangeline kwam als 12-jarig meisje in het klooster terecht. Ze weet dat engelen bestaan maar ze ging er vanuit dat ze een beschermende kracht hadden. Door alle geheimen die in het vroegere bestaan van het klooster hebben gespeeld komt ze erachter dat engelen ook een verwoestende kracht kunnen zijn. Een eeuwenlange strijd staat op het punt weer uit te barsten en Evangeline is de enige die dat kan tegenhouden.
Ik had eerst mijn twijfels over dit boek, daar het niet een van mijn favoriete genres is. Al met al vond ik het niet tegenvallen. Lezers die van (kunst)geschiedenis houden zal dit boek zeker aanspreken.