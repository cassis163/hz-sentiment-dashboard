Nachtstad is weer een heel mooi boek van de IJslandse schrijver Indridason.
In dit verhaal krijgt Erlendur - een jonge Erlendur dit keer - te maken met een zwerver - Hannibal - die gevonden wordt in een plas water.
De collega's van Erlendur denken dat Hannibal in het water gevallen is, terwijl hij dronken was. Erlendur gelooft dit niet, ook al omdat hij erg begaan is met Hannibal en andere zwervers, die hij heeft leren kennen tijdens zijn diensten. Bovendien is er in diezelfde nacht nog iemenad verdwenen, een vrouw. Wel erg toevallig, vindt hij.
Erlendur gaat op eigen houtje op onderzoek uit en wil achter de waarheid komen.
Nachtstad is - hoewel ik het boek wat minder vond dan de andere boeken van Indridason, weer een plezierig leesbaar en erg goed geschreven boek, met erg mooi vormgegeven personages en sfeervolle beschrijvingen van IJsland.
Mooie schrijfstijl, boeiende personages, diepgang in het verhaal, een mooi plot, wat wil een lezer nog meer.
Kortom: ik heb het boek met veel plezier gelezen en kon het tijdens het lezen moeilijk wegleggen. Aanrader, zeker voor lezers die houden van mooi geschreven verhalen uit het koude Noorden.