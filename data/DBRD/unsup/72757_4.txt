Alhoewel De stem onder de categorie 'Literatuur & romans' valt, weet ik zeker dat liefhebbers van de (psychologische) thrillers hier ook hun hart bij op kunnen halen. Maarten, Lisa en Hans spelen de hoofdpersonen en werken allemaal bij hetzelfde bedrijf. Maarten is een onzekere, ietwat saaie man die een oogje heeft op Lisa. Lisa heeft haar baantje te danken aan haar vader en is niet bepaald populair op de werkvloer. Hans, de manager en wiens ontslag op de loer ligt, probeert via een omweg zijn zaakje te redden. Als Maarten plots op een dag een stem hoort, lijkt zijn geluk definitief gekeerd hoewel het soms voor gÃªnante momenten zorgt. Het einde vond ik verrassend sterk en zorgde ervoor dat de cirkel weer rond was. Dat moment dat je je boek dichtslaat en eventjes in de verte staart om het verhaal te laten zakken. Korte hoofdstukken maakte het prettig om te lezen. Vier sterren van mij!