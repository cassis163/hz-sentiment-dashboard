Dit boek zit vol met droge logica, droge humor en absurdisme - het doet een beetje denken aan Lewis Carrolls Alice in Wonderland of, dichter bij huis, de stijl van Mark Tijsmans. Opvallend dat Kress een Canadese is; het lijkt me veeleer een Britse schrijfstijl, eigenlijk. Heel erg aangenaam.
Het is ook een leuk, onderhoudend verhaal met een goede vertaling. Misschien is de stijl een beetje t√© kinderlijk naar mijn smaak, maar ja, het is dan ook een kinderboek (10+, staat er op de kaft). De vertaling zelf lijkt de lat iets hoger te leggen door toch woorden te gebruiken die je in die leeftijdscategorie minder tegenkomt, en dat maakt het als oudere lezer wel plezant.
De setting is intrigerend. Met de cover, de piraten en de algemene achtergrond lijkt het eerder op een verhaal dat zich in de negentiende eeuw afspeelt of zo - tot je dan een moderne filmcrew tegenkomt en er sprake is van een laptop. Is dit deel van het absurdisme, is het escapisme, of is het eclecticisme? (Wat een woord, eigenlijk.)
Als je wel eens een echt kinderboek leest, is dit in elk geval een aanrader!
7,8/10