Op mijn zeventiende klassikaal gelezen tijdens Engels op de middelbare school. Hoewel mijn aandacht er toen niet altijd bij was, vond ik het destijds al een fascinerend boek -mede dankzij de bevlogen uitleg van mijn docent.

Twintig jaar later kwam ik het tegen als ePub, ik heb het in één ruk uitgelezen. Hoewel de Soviet Unie inmiddels niet meer is, heeft het verhaal uit 1945 niets ingeboet aan actualiteit. Om die reden is Orwells verhaal wederom fascinerend, hoewel ik beter kan zeggen: zorgelijk.

Een werk dat 73 jaar na dato nog als een huis staat en ook nog eens fijn leest, is maar op één manier te omschrijven: een meesterwerk.