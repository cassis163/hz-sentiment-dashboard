Dankzij de boekenlijst Nederlands van m'n tienerzoon in aanraking gekomen met mijn eerste Robotham. Het duurde toch enkele hoofdstukken vooraleer ik 'in' het verhaal kwam. Misschien komt het door gewenning aan de schrijfstijl of omdat het reeds het 6de boek in een serie is, doch vanaf een bepaald moment neemt de schrijver je op een bepaalde manier mee in het verhaal zodat je het boek nog moeilijk naast je kan leggen. Het enige nadeel met dit boek : als je het, wegens omstandigheden, een paar dagen niet hebt vastgenomen is het soms nodig om even terug te kijken wie welk personage is. Maar zelfs deze opmerking doet me nog niet denken om het boek 'slechts' 4 sterren te geven.
Het verhaal is simpel : 3 tienermeisjes maken plannen op weg te lopen van huis, maar deze trip krijgt snel een ander parcours.
Met momenten toch wel harde, confronterende feiten ... iets dat mij niet afschrikt, maar gevoelige lezers misschien toch wel het boek even naast zich heen doen leggen.
Kortom een nagelbijtende thriller met overdonderende twists.