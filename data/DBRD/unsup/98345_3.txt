Dit was weer een goed boek van Mankell, hoewel niet zo goed als andere die ik van hem heb gelezen. Kurt Wallander is na de gebeurtenissen in het vorige boek, De witte leeuwin, waarbij hij iemand heeft doodgeschoten, depressief geraakt en heeft inmiddels een jaar lang niet gewerkt. Hij staat op het punt zijn ontslag in te dienen, wanneer een jeugdvriend Sten wordt vermoord. Sten is kort daarvoor bij hem gekomen om hulp maar die heeft hij geweigerd. Samen met zijn team gaat Wallender op zoek naar wat er precies is gebeurd. In het boek volgt de lezer van dag tot dag de gebeurtenissen. Lang lijkt het of ze niet verder kunnen komen, maar heel langzaam worden de contouren van een grote misdaad blootgelegd totdat in een spannende eindspurt de man die glimlachte op het nippertje ontmaskerd kan worden.