"Dit is zoiets waar je naar van gaat dromen, dus als je vannacht huilend en bang wakker wordt, vraag mij dan niet om je te troosten, want ik heb gezegd dat je niet mocht kijken." ~ p41.

Wat een geweldig verhaal! Van begin tot einde letterlijk 1 grote vlucht die je meeneemt en niet meer loslaat. Ik vind het gewoon jammer dat ik hem al uit heb...

"Hij had sinds donderdag al veel afgrijselijke dingen gezien, maar dit sloeg echt alles. Hij probeerde het weg te duwen naar zijn onderbewustzijn, maar het wilde nergens passen." ~ p75.

Vlucht is een super spannend verhaal met een hoog adrealine gehalte. Vijf dagen geleden begon het, de bizarre moorden. Mensen die elkaar zomaar afschieten, bloedbaden, opstand en agressie. Moordenaars beginnen zich te verenigen, en inmiddels is de electriciteit ook uitgevallen. Wanneer Jack zijn naam op radio hoort, weet hij genoeg. Hij moet nú vluchten. Samen met zijn gezin springt hij in de auto, met letterlijk de dood op zijn hielen.  Weet hij de moordenaars voor te blijven?
Zodra je de eerste bladzijde gelezen hebt zit je vast in het verhaal en laat het je met geen mogenlijkheid meer los. Je moét weten wat er gaat gebeuren, wat er aan de hand is, en het aller belangrijkst: overleeft hij het? Vlucht was mijn eerste boek van Blake Crouch, en ik kan je vertellen dat ik gelijk echt ALLES wil lezen wat deze man geschreven heeft en in de toekomst gaat schrijven. De manier van vertellen, het vast houden van de spanning, de onderliggende emoties. Dit verhaal klopt gewoon. Echt puur genieten!

"Wil jij leven in een wereld waarin we onschuldige mensen moeten doden om dit te overleven?" ~ p189.

Instant fan. Echt! Zonder ook maar enige twijfel krijgt die boek 5 sterren en zou ik hem echt iedereen willen aanraden. Enige nadeel: je leest hem veel te snel uit!