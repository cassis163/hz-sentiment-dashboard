Sky stond al op mijn nog te lezen lijst zodra dit boek uit gebracht werd. Helaas was het niet eerder beschikbaar bij mijn bibliotheek dus moest ik geduld hebben. Dat geduld is zeker beloond! Sky is het eerst boek van Ellen Lina dat ik heb gelezen. Maar ik wil haar andere boek ook zeker gaan lezen. Door Ellen te volgen op twitter (en een aantal bloggers) trok Sky gelijk mijn aandacht en werd ik nieuwsgierig naar het boek.
De omslag van het boek spreekt mij ook erg aan, maar dat komt waarschijnlijk omdat ik iets met blauw heb. Ik vroeg me wel af wat de betekenis was van van de vogelkooi en de vogel maar na het lezen van het verhaal is me dat duidelijk geworden.
Het verhaal speelt zich af in zowel het heden als in het verleden. Er is hier onderscheid gemaakt tussen cijfers (heden) en letters ( verleden). Meestal is het geschreven uit het oogpunt van Elisa, de moeder van Sky en later in het boek vanuit Julian en Sky. De hoofdstukken zijn niet te lang waardoor het makkelijk is om het boek even weg te leggen of om juist even snel een hoofdstuk te lezen. Als is mijn ervaring dat wanneer je eenmaal aan het lezen bent dat je het niet meer weg wil leggen.
De onderwerpen die in het boek aan bod komen zijn dingen waar we tegenwoordig veel over horen, zoals sexting, tienerzwangerschappen en het leed dat de social media kan veroorzaken. Dit boek zou eigenlijk standaard in de bibliotheek van het voorgezet onderwijs moeten zitten. Als ik de tienerzwangerschap van Elisa als voorbeeld neem, ik kan me best voorstellen dat er pubers zijn die denken ik raak niet zwanger bij de eerste keer, maar dit boek bewijst het tegendeel. Ook de gevaren en gevolgen van sexting komt aan bod.
Het boek komt op elk punt geloofwaardig op mij over en het is lekker vlot geschreven waardoor ik het snel uit had (4 dagen ondanks een druk weekend en een werkdag). De personages zijn goed neer gezet. Je kan de verwarring voelen bij zowel Sky als Julian door hun hoogbegaafheid maar ook de gevoelens van Elisa zijn goed neergezet. Wat ik in het verhaal wel een minpunt vond is dat voor mij al vrij snel duidelijk was welke rol Niels in het verhaal speelde, maar storend was het zeker niet. Wat ik zeker nog wel melden is dat ik het erg verrasssend vond dat Ellen de buren van Elisa en Sky duidelijk neerzet als mensen in een achterbuurt maar dat er onder die harde buitenkant hele lieve en behulpzame mensen huizen.