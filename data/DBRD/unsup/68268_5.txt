Papa en mama noemden mij Fred, want dat betekent Vrede. Maar het hielp niet. Zo begint dit prachtige kleine boekje en dat zet meteen al de toon. Hoe is het kleine leven van een jongen met op de achtergrond die grote oorlog (WO II). Het speelt zich af in Zweden. De vader van Fred is als soldaat naar de grens gestuurd. Fred en zijn moeder missen hem erg, dat merk je aan alles. Zo praat Fred bijvoorbeeld tegen de kier in de kast waar zijn vaders jas hangt, zijn hoed en dansschoenen staan. Fred praat bijvoorbeeld over zijn verliefdheid op Elsa, een stoer meisje uit zijn klas. Overal is tekort aan waardoor deze kerst anders wordt dan anders. Een heel teder verhaal over een jongetje dat probeert om in zijn eigen omgeving zijn naam waar te maken. Zeker niet alleen verdrietig, ook warm en grappig. Prachtige zinnen, mooie retro-illustraties die heel goed bij het verhaal passen.