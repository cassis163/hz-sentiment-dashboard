Wanneer bij een antiquariaat in Parijs aan 3 musea een onbekende tekst van de Romeinse schrijver Plinius de Jongere te koop wordt aangeboden, wordt tegelijkertijd de Nederlandse scenarioschrijfster Esther van Baerle gevraagd voor een internationale speelfilm die de vrouwenhaat binnen de Rooms-Katholieke Kerk aan de kaak wil stellen op basis van ditzelfde document. Als Esther voor haar research op bezoek gaat bij haar vroegere professor, treft ze hem vermoord aan in zijn werkkamer.
Zo begint ‘Het negende gebod’ alvast met een knaller.

Houtman wil met ‘Het negende gebod’ opnieuw een religieuze thriller op de kaart zetten en slaagt alvast in het religieuze aspect. Hij beschrijft heel goed de spanning binnen de katholieke kerk wanneer de Plinius-tekst boven water komt. Aan spanning ontbreekt het wel een beetje. Het reizen van de ene plaats naar de andere biedt niet altijd een meerwaarde aan het verhaal, net zoals de bekende personages die in het boek verschijnen.
De erotisch getinte scènes zijn in dit verhaal overbodig. Niet ieder boek heeft zo’n scènes nodig.
Het verhaal is geschreven in een vlotte stijl en is daardoor goed leesbaar. De hoeveelheid geschiedkundige elementen maken het verhaal soms wat zwaarder en moeilijker, maar zorgt er wel voor dat je er als lezer je hoofd bijhoudt. De titels van de hoofdstukken zorgen er mee voor dat je de draad zeker niet kwijtraakt.
Zeker een aanrader voor de liefhebber van het genre.

3,5 sterren