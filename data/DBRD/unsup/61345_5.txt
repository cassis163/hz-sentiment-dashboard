Net als George Orwell's 1984 vertelt dit boek over een toekomst vol censuur. Het gaat hier niet zozeer om een eenzelvig denken, maar om het uitbannen van het denken als geheel. Denken verstoort de gemoedsrust in tegenstelling tot het oppervlakkige vermaak met sport, spel en televisie.
Aangezien boeken aanzetten tot denken, zijn boeken verboden en dienen alle boeken in vlammen op te gaan. Montag, de hoofdpersoon, is een brandman, die met zijn vlammenwerper boeken te lijf gaat. Nadat hij contact legt met zijn eigenzinnige buurmeisje en korte tijd daarna getuige is van een vrouw die samen met haar boeken in vlammen opgaat, beginnen de radartjes in Montag's hoofd in werking te treden.