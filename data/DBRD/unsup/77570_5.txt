Met grote verwachting dook ik in Wiegelied. Ten eerste een groot compliment voor de intrigerende voorkant van dit boek, prachtig! De hoofdpersonages uit de voorgaande boeken Tom Stilton en Olivia Rönning spelen weer een prominente rol in Wiegelied. De verschillende verhaallijnen kronkelen als glibberige alen door het boek. De informatie die leidt tot de uiteindelijke ontknoping van dit hele verhaal wordt heel gedoseerd gebracht. Hierdoor blijf je, net als de 3 voorgaande boeken, doorlezen… Ook Wiegelied bevat een groot maatschappelijk thema en dat maakt deze boeken thrillers met een boodschap, het zijn geen verhalen om het verhaal maar verhalen met een stukje bewustwording….aan de ene kant vind ik dat heel goed maar dat maakt de boeken en in dit geval Wiegeland pittig, het verhaal dobbert dagen na het uitlezen nog steeds door mijn gedachten…. Rolf & Cilla Börjlind maken ook met dit boek hun naam meer dan waar!