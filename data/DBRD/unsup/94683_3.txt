Su, geadopteerde Koreaanse dochter van Ruth en Bernard (Bernie) Oliphant-Brotheridge wordt door haar moeder gedwongen samen met haar zus Leah en haar vriendinnen Millie en Natasha op vakantie te gaan. Ze gaan naar Magaluf, de partyplace op het Spaanse eiland Mallorca. Dan kan de serieuze Su als ""oppas" dienen voor haar zus.

Op de laatste avond wordt Su onder invloed van drank en drugs trending topic op Youtube. Een filmplje waarin zij 12 jongens oraal bevredigd in een discotheek gaat de hele wereld over. Haar moeder, rechter Ruth Oliphant richt zich direct op het opsporen en aanpakken van de daders. Geen moment staan haar gedachten stil bij de gevoelens van haar beide dochters.

Verloren dochter is precies zoals de tekst op de cover zegt: "een moeder zint op wraak na de online aanval op haar verloren dochter". De spanning in het boek zit in de acties van Ruth. Deze zijn onverwacht, creatief en vooral vol wraak, Ze verdwijnt volledig in haar eigen wereld en het enige wat telt is wraak.

De oogpunt in Verloren dochter is zowel vanuit Ruth als Su. De volgorde in het boek is vrij chronologisch, maar ook wordt er gebruik gemaakt van flashforwards naar toekomstige acties van Ruth.

De uitdagingen omtrent adoptie komen ook aan bod in het verhaal, Ruth probeert al heel het leven van de 18-jarige Su om haar obsessief gelukkig te maken. Dit misschien wel ten kostte van de band met haar biologische dochter Leah met alle gevolgen van dien.

Het is mooi om te lezen dan Helen Fitzgerald haar karakters met veel aandacht en oog voor detail behandeld. Vol gevoel beschrijft zij de ervaringen van Su, die gedurende het boek aan de beurt om voor zichzelf te kiezen.