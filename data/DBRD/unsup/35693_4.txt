Wanneer Iskander Bregt zich tevreden nestelt op het terras van Hotel Metropole klinkt er opeens een zeer hard en snijdend geluid. Deze uitbarsting gaat gepaard met een energie die hem lijkt weg te duwen. Na een minuut is iedereen op het terras gevlucht. Met uitzondering van Iskander en een man gekleed in het zwart. Waar komt deze man zo opeens vandaan? Iskander besluit hem te volgen. Hoe kan iemand zo uit het niets verschijnen? Maar tijdens de achtervolging draaien opeens de rollen om. Iskander wordt de prooi. Een omstaander besluit hem te helpen.

Enkele uren later wordt hij wakker in zijn restaurant in Noord-Spanje. Een belangrijke vraag dringt zich op: Hoe is hij hier zo snel geraakt? De vrouw die hem geholpen heeft blijkt ook bij hem te zijn. Misschien heeft zij de antwoorden? De volgende dagen maakt hij kennis met het begrip Reizen. Hijzelf heeft dit talent niet maar blijkt toch een talent te hebben die baanbrekend is voor verschillende partijen. Want wat als het mogelijk is om met zijn talent altijd exact te kunnen bepalen waar je naartoe reist ? En dit ook voor personen die het talent niet hebben? Een spannend kat en muisspel begint.

Het verhaal is een thiller met scifi elementen en dit maakt het vlot en spannend om te lezen. De verhaallijn wordt belicht vanuit meerdere personages: Iskander, ZoÃ«, Green en Fissler zijn er enkele. Dit is ook nodig om een goed overzicht te krijgen op het volledige complot. Het is soms even schakelen maar op deze manier krijgt het plot veel meer diepgang. Ook de wetenschappelijke benadering van het reizen is voor mij een meerwaarde. Dit maakt het verhaal geloofwaardiger. De linken naar de filosofie waren leuke nadenkertjes:

Als je naar je schaduw kijkt en ziet dat hij altijd en direct reageert op wat jij doet wil dat nog niet zeggen dat jij en je schaduw een en dezelfde zijn.

Als lezer is het nodig je concentratie erbij te houden en is het een uitdagender boek om te lezen. Maar de gebeurtenissen volgen zich snel op.Er ontstaan voor verschillende personages regelmatig levensgevaarlijke situaties uit soms onverwachte hoek. Deze worden op een beeldende manier verteld door de schrijver. Je wordt als lezer vanaf pagina 1 meegezogen in het verhaal. Het laat je daarna ook niet meer los.

Ik ben dan ook zeer benieuwd naar het volgende boek van Wessel de Valk.