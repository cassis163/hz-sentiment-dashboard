Auteur: Jan Kouwenhoven
Uitgever: Jan Kouwenhoven Publishing Categorie: Literatuur > Romans Verschijningsjaar: 2016
Bindwijze: Paperback

Samenvatting:
Kort na het overlijden van zijn vader wordt de dertienjarige Freek seksueel misbruikt door zijn populaire oom, die in zijn vrije tijd jeugdwerker is. Omdat van dwang geen sprake is, ontwikkelt Freek een immens schaamtegevoel. Ook worstelt hij met een brandende vraag: zou het werkelijk waar zijn dat een slachtoffer later zelf dader wordt, zoals men vaak beweert? Zijn doen en laten wordt er niet gemakkelijker op. Ook gaat in de loop der jaren zijn geweten knagen: hij vermoedt dat zijn oom meer slachtoffers heeft gemaakt en dat wellicht nog steeds doet. Freek zoekt manieren om hem alsnog tot stoppen te dwingen. Daarbij speelt hij eigen rechter, mede uit angst dat opbiechten van wat hem overkomen is toch niet geloofd wordt. Wanneer Freek jaren later vader van een zoon is en zijn vrouw voor de tweede keer een zware behandeling ondergaat tegen kanker, krijgt hij via Facebook een vriendschapsverzoek van een oud-klasgenootje dat destijds het pispaaltje van de klas was. Wat moet zij toch van Freek? Weet zij iets over hem? Of is zij juist op de hoogte van zaken waarvan Freek géén weet heeft?

Recensie:
Het boek leest gemakkelijk en is bijzonder goed geschreven. Woordkeuze die voor iedereen begrijpelijk is en wat maakt dat dit boek voor velen zeer toegankelijk is.
Zijn korte hoofdstukken en bestaat uit een Verleden en een Heden.
Het begint met het Verleden en het volgend hoofdstuk gaat over het Heden en zo wisselt dit het hele boek door wat ik persoonlijk erg prettig vond, aangezien de twee onderwerpen toch zware kost zijn die je niet zomaar naast je neerlegt.

Jan Kouwenhoven beschrijft in het Verleden de jeugd van Freek die al op jonge leeftijd zijn vader verliest en direct daarna seksueel wordt misbruikt door zijn oom. In het Heden maken we kennis met de getrouwde Freek die een jonge zoon heeft en zijn vrouw Eva die voor de tweede keer te maken krijgt met borstkanker.

Jan Kouwenhoven weet op een zeer realistische, prachtige en ontroerende wijze te beschrijven wat seksueel misbruik op jonge leeftijd met Freek heeft gedaan. Wat de gevolgen zijn ook eenmaal volwassen. Hoe het als een rode draad door zijn leven loopt. Nooit uit zijn gedachte is. Schuld- en schaamtegevoel, maar zich ook verantwoordelijk voelen voor de rest van de familie en deze in bescherming neemt. Het als een groot geheim en zware last met zich meedraagt. Een worsteling die geen enkel kind zou mogen meemaken. Pestgedrag kan ontwikkelen waardoor andere onschuldige kinderen weer de dupe worden en daar veel last van ondervinden ook op latere leeftijd en wat daar weer het gevolg van is en dit alles door slechts één dader: de volwassen oom. En zoveel (jonge) levens onnodig moeilijk maken…kapot maken.

Ook in het Heden weet Jan Kouwenhoven op doeltreffende wijze te beschrijven wat kanker binnen het gezin doet. Hoe in feite ieder gezinslid hier onder lijdt en machteloos toe moet kijken. Kanker heb je niet alleen, maar samen. Hoop, verdriet, machteloosheid, onbegrip, acceptatie, humor, lachen, boosheid, praten, zwakheden en sterk zijn lossen elkaar af. Hoe sterk je kunt en moet zijn en in het bijzonder hoe sterk zijn vrouw is en blijft. Hoe diep liefde voor elkaar kan gaan. Hoe gemis zijn tol eist. Bovendien wordt Freek in deze toch al moeilijke tijd geconfronteerd met zijn jeugd op diverse manieren. Hoe pester en slachtoffer nader tot elkaar komen en wordt duidelijk wat zijn zwijgen teweeg heeft gebracht.

Kortom een roman die mij diep heeft geraakt. Ik ben onder de indruk van de voortreffelijke wijze waarop dit alles is beschreven door Jan Kouwenhoven. Deze roman is een echte aanrader en ik geef dan ook 5*****.