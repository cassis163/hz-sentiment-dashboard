Ik mocht het boek lezen vanuit de thriller leesclub. Helaas bleek dat de foute doelgroep. Het is geen thriller, maar een roman. Dat is niet mijn categorie en maakt een eerlijke recensie schrijven wat lastig. Omdat ik het niet fair vind over een boek te oordelen op basis van verkeerde verwachtingen slechts enkele opmerkingen, zonder dat ik de clou wil verraden:

Het is een roman die absoluut nieuwsgierig maakt! En in het begin misschien zelfs een beetje jaloers.
De schrijver, en hoofdpersoon, zijn Belgen. Hou hier rekening mee! Het boek is voor mij goed leesbaar, maar heeft absoluut een Belze tongval. Het is echt een ander taalgebruik dan we van een boek in de Nederlandse taal gewend zijn. Ik vond het even wennen, maar ook wel grappig en passen bij het verhaal en de personage. En ondanks dat ik er echt even in moest komen, of het begon gewoon traag dat kan ook, las het uiteindelijk wel makkelijk en lekker weg.
Als je het boek uit hebt, laat het dan heel even bezinken. Dan zie je hopelijk, net als ik, hoe kloppend de ontknoping in elkaar zit. En ookal lijkt het nog zo bizar, heel ver van de alledaagse realiteit is het niet als je het goed doorziet.
De kaft is trouwens ook een leuk detail en niet zoals meestal. Er is volgens mij veel beter nagedacht over dit boek dan men op het eerste lezers-oog zou denken, geef het die kans!