In deze recensie staan een paar spoilers, de eerste, de voorlaatste en de laatste alinea en de conclusie zijn spoiler-vrij!

Ik vond dat Clockwork Angel wat moeizaam op gang kwam, maar de tweede helft was gewoon heel erg leuk en spannend. De epiloog heeft er echt voor gezorgd dat ik meteen ben begonnen in het tweede boek, want ik wilde gewoon heel erg graag weten wat er nou allemaal met Will aan de hand was!

Net zoals The Mortal Instruments, zijn deze boeken echt keigoed uitgewerkt! Ik vond dit boek ook veel spannender dan het eerste boek. Behalve dat het spannend is, gebeuren er zoveel dingen waarvan je achteraf denkt: O ja, dat had ik kunnen weten! Er zitten zo veel details in die eerst onbelangrijk lijken, maar later echt van enorm belang zijn! Zo had ik echt niet verwacht dat Jessamine een verraadster was! Ik leefde echter helemaal met haar mee, want ze leek zo overtuigd van haar liefde voor Nate en zijn liefde voor haar… Bijna net zoals in de echte wereld: Mensen die iets slechts doen zijn er van overtuigd dat wat ze doen goed is.

En toen Will erachter kwam dat zijn vloek nep was en naar Tessa ging om erachter te komen dat ze echt nét verloofd was met Jem… Toen kreeg ik echt tranen in mijn ogen! Eindelijk liet hij zichzelf toe van haar te houden en dan is het te laat. Ik kan zelf geen keuze maken tussen Jem en Will, maar dit was wel erg zuur, zeg!

In tegenstelling tot het eerste boek, sleurde Clockwork Prince me mee in de Shadowhunter-World. Hoewel het dezelfde wereld is als in The Mortal Instruments, is het toch anders. Omdat het zich zoveel vroeger afspeelt, krijg je een heel ander beeld bij de wereld. Eigenlijk wel grappig, en dat is het leuke van spin-offs die zich in dezelfde wereld afspelen, maar wel in een totaal andere tijd. Misschien moest ik daarom even inkomen: na The Mortal Instruments ben ik helemaal gewend aan het modernere gedoe, maar de Shadowhunter-World van The Infernal Devices is eigenlijk heel anders. Als je eenmaal in het verhaal zit, is het net zo leuk!

Ik heb me bedacht! Ik moest even inkomen, maar het tweede boek van deze serie heeft me overgehaald. Ook ik ben nu een grote van The Infernal Devices! Op naar deel 3…