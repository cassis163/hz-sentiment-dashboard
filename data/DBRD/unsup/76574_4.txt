Dit is het tweede boek van Carlos Ruiz Zafón, en blijkbaar een vervolg op “De schaduw van de wind”, toch is “Het spel van de engel “ een relaas op zichzelf.

Het verhaal speelt in Barcelona in de jaren 1920. De hoofdpersoon is David Martin, een jongeman die al van kinds af iets heeft met boeken. Ook al om dat hij verzeilde in “het Kerkof der Vergeten Boeken”. Hij verdient de kost met het schrijven voor een krant. Het lijkt dat hij niet gelukkig kan worden: hij heeft een hersentumor, zijn grote liefde Cristina is onbereikbaar, slechte herinneringen aan zijn jeugd kwellen hem,….

Dank zij zijn mentor en vriend Petro Vidal, kan hij zich uit de armoe halen en begint te schrijven om in zijn levensonderhoud te voorzien. Hij heeft een contract van 20 jaar om een reeks misdaadverhalen te schrijven onder de titel “De Stad der Verdoemden”.

Van zijn eerste succes koopt David niet alleen een oude schrijfmachine maar ook het verwaarloosde huis met de toren.

Andreas Corelli, een Franse uitgever merkt de schrijfstijl op van David en vraagt hem om een speciaal boek te schrijven. Met dit contract van één jaar krijgt hij een loon van 100.000 Franse franc . Aangezien dit (zeker in die tijd) een aanzienlijke som geld is, en Corelli een eind kan maken aan het 20 jaar contract, heeft David zijn keuze snel gemaakt.

David moet echter aan schrijfvrijheid inboeten omdat het boek geschreven moet worden volgens de nauwgezette instructies van Corelli. Het wordt alsmaar duidelijker dat het boek de grondlegging moet worden van een nieuwe religie.

David vraagt zich wel af of hij een goede keuze gemaakt heeft: sinds zijn contract gebeuren bizarre dingen met hem en rondom hem. De politie staat aan zijn deur omdat zijn uitgevers een ongeval hadden en David hen net eerder bedreigd had. Zijn alibi blijkt niets waard te zijn.
Iemand heeft het blijkbaar op David voorzien… er vallen nog al wat doden…

David ontdekt ook dat dat de vorige eigenaar van zijn huis dezelfde schrijfopdracht van Corelli gekregen heeft. De man heeft het boek echter nooit kunnen afmaken door een bizar ongeluk. …




Tot zover mijn plot voor dit boek. ‘k Ga teveel verklappen als ik er verder op in zou gaan.

Wel zit ik na het lezen van “Het spel van de engel” nog met enkele vraagtekens:
- Wat is er met de vorige eigenaar van het huis, Diego Marlasca, gebeurd en waarom
- Het enige moment waarin de moeder van David voorkomt in dit boek is als hij haar trots zijn eerste boek, gepubliceerd onder eigen naam, laat zien
Zal ik antwoord krijgen op deze vragen in het 3de boek van Carlos Ruiz Zafón?



‘k kijk nu al uit naar het 3de boek .