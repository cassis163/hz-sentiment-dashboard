Dit boek was geweldig om te lezen! Ik hou heel erg van sprookjes en dit boek zit er vol van. Het gaat over een meisje genaamd Alice. Ze woont in Ferenwoud, een land dat bekend staat om zijn prachtige kleuren en iedereen zijn eigen gave heeft. Wanneer je 12 jaar wordt, mag je tijdens de Overgave je talent aan de bewoners van Ferenwoud laten zien. Daarna krijg je ieder je eigen speciale taak. Alice verheugt zich hier heel erg op, omdat ze altijd al een buitenbeentje is geweest, ze is namelijk de enige zonder kleur. Drie jaar geleden is haar vader verdwenen.

Met de Overgave van Alice loopt het niet zo heel goed af en als dat niet het enige probleem is moet ze ook nog eens met de leugenachtige Olivier samenwerken om haar vader te vinden, omdat hij weet waar Alice haar vader is. Ze reist samen met Olivier naar de mysterieuze Verdermeer. Hier wordt magie niet altijd voor het goede gebruikt. Het verhaal is niet geschreven vanuit een ik-perspectief, maar vanuit een alwetende perspectief. Hierdoor lees je eigenlijk over de gebeurtenissen die Alice meemaakt, in plaats van dat je haar gedachtes en gevoelens meekrijgt.

De schrijfster heeft het verhaal super goed geschreven, wat ik vooral heel fijn vond waren de prachtige details die ze erover vertelde, ik kon het gewoon voor me zien. De schrijfstijl is makkelijk en het boek leest lekker vlot weg. Wat ik ook heel mooi vind is de kaft van het boek. Het boek ziet er prachtig vol kleur uit. De mooie details die erin zijn verwerkt vind ik erg mooi. Zoals de levende papier waar de titel `Verdermeer` staat.

Dit boek is een aanrader voor iedereen, ik vond een heel vermakelijk en leuk boek om te lezen, maar kan je bijvoorbeeld ook voorlezen aan kinderen.