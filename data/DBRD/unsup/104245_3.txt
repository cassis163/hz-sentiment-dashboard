Leid ons niet in bekoring smaakt naar meer. Het verhaal speelt zich af in Gent. De typisch Belgische benamingen voor diverse functies in de wereld van de overheid zijn in het begin wat storend maar naar gelang het verhaal vordert wen je er aan. Beetje in de stijl van Baantjer en Aspe: als je het boek leest dan krijg je af en toe de behoefte om de stad van het verhaal te gaan bezoeken, door het nadrukkelijk benoemen van straten en pleinen van Gent. Het boek valt in twee delen uiteen die uiteindelijk prachtig in elkaar passen. In het tweede gedeelte wordt duidelijk waarom de vrouwen werden vermoord. Het boek is behoorlijk spannend en ik kijk uit naar het volgende boek van de schrijfster.