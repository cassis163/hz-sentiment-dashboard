In aanpakken volg je de succesvolle Samantha. Zij vertrekt naar het Engelse platteland, nadat zij op kantoor een enorme fout heeft gemaakt. Eenmaal daar wordt ze aangezien als de nieuwe hulp in de huishouding, maar Samantha heeft geen idee hoe de wasmachine ook maar werkt.

Het boek zit vol humor en de beschrijvingen van Kinsella zijn weer treffend. Tijdens het lezen zie je de ongemakkelijke en gÃªnante momenten werkelijk voor je gebeuren en kun je niet anders dan hardop lachen. Zoals je van Sophie Kinsella gewend bent is het een vlot geschreven boek. Je leest er vlug doorheen en krijgt een goed beeld van de personages in het boek. Ik was al fan van Sophie Kinsella, maar dit boek heeft het voor mij weer bevestigd. Aanpakken is een reeks van lachwekkende situaties, met daarin een stukje herkenbaarheid. Toch weet Sophie je wel nog te verrassen met plotwendingen die ik van te voren niet had zien aankomen. Voor fans van de boeken van Sophie Kinsella is ook dit zeker weer een aanrader!