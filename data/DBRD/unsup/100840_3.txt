Ik ben er even in bezig geweest, maar ik heb vandaag Ik blijf toch jullie moeder uitgelezen. Ik moet zeggen dat ik erg onder de indruk ben. Het verhaal is gewoon ongelooflijk; hoe een onschuldige moeder zo achter de tralies terecht kan komen. Ik werd er zelf echt bang van! Het zal je maar overkomen!
Ik had echter wel verwacht dat het een heel emotioneel verhaal zou zijn. En dat heb ik heel anders ervaren. Angela vertelt steeds wel dat ze wanhopig is en teleurgesteld in het rechtssysteem, maar soms dacht ik: wat beschrijf je dat op een redelijke en rustige manier. Ik heb dan ook niet echt gehuild bij het lezen, wat ik wel had verwacht, gezien de achterflap.
Hoe dan ook toch een mooi, aangrijpend boek.