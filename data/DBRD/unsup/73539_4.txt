Het boek is echt een aanrader. Leest heel makkelijk ondanks dat er een klein lettertype wordt gebruikt. De meeste kinder- /youngadult boeken gebruiken een groter lettertype maar dit leest zo goed weg dat het niet storend is. Karakters zijn duidelijk, ook de wonderlijke wereld wordt goed beschreven zodat je helemaal op kan gaan in die andere mogelijke wereld. De spanning is nooit weg. Je wilt graag dat Helena gevonden wordt. Je gaat mee met Emma op zoek naar haar zus. Want door de verdwijning van haar zus staat haar hele leven op zijn kop.
In een wereld waar mens en "wonderlingen" naast elkaar leven en Wonderingwiki.org de informatiesite is van mensen over wonderlingen woont Emma sinds kort in een stacaravan vlak naast het bos waar de meeste wonderlingen wonen. Jaren geleden is het bos ineens ontstaan en zijn de mensen verjaagd uit het centrum van de stad. Nu wonen er harpijen, slangenmensen, feeÃ«n, ratters en katten. Emma haar zusje Helena is verdwenen. Haar ouders helemaal in de ban van het vinden van Helena hebben grotendeels hun vermogen verloren, daarom wonen ze nu ook in de stacaravan. Daar maakt Emma kennis met Jack, een kat... en hij heeft een cadeau voor haar.....

lezersrecensie ook geplaatst op goodreads/dizzie en bol.com