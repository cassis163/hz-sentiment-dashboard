Geniver Loxley heeft het goed voor elkaar, maar achter dit mooie plaatje schuilt een groot verdriet, acht jaar geleden heeft ze een doodgeboren kindje gekregen en het lukt niet om opnieuw zwanger te worden. Haar wereld komt op zijn kop te staan als er een vrouw voor de deur staat die beweert dat haar kindje nog leeft.

Sophie McKenzy heeft met Sluit mijn ogen een goed debuut gemaakt in de thrillerwereld. De vertelstijl doet mij aan Sophie Hannah denken en net als in de serie Homeland vragen we ons telkens af of de hoofdpersoon paranoïde is of dat de wereld echt zo gevaarlijk is. Een van de dingen waaraan je kan merken dat het McKenzys eerste thriller is, is dat de kandidaten om verdachte te zijn erg duidelijk worden gepresenteerd (de knappe zakenpartner, de beste vriendin, de onbekende minnares). Hierdoor was het voor mij vrij snel duidelijk wie er achter dit verhaal zat.

Al met al een ontzettend spannend boek is waarbij je meegesleept wordt in het verhaal en met een goede ontknoping. Ik ben erg benieuwd wat Sophie McKenzy nog meer voor ons in petto heeft.