De hoofdrol in 'Wat dood is' is voor Patrick. Hij lijdt aan het syndroom van Asperger, een stoornis die Belinda Bauer zeer invoelend beschrijft. Patrick wil weten wat er exact gebeurt als iemand doodgaat, om daarachter te komen studeert hij anatomie.
Tevens is een grote rol weggelegd voor een comapatiënt. Zijn situatie grijpt je bij de strot. Het zal je maar overkomen ...

Zeer boeiend en knap geconstrueerd verhaal, waarin alle personages tot hun recht komen. Je moét doorlezen, want je wilt weten hoe het allemaal in elkaar zit en hoe het eindigt.
Het taalgebruik van Bauer is eenvoudig, 'Wat dood is' leest daardoor net iets te gemakkelijk weg. Het zij haar vergeven, want ertegenover staat een meesterlijk en origineel verhaal.

[spanning 3, plot 5, schrijfstijl 3, leesplezier 4, originaliteit 5, psychologie 4]