Voor Just Not Any Book mocht ik het boek Thuis in Virgin River van Robyn Carr lezen.
Dit is voor mij het eerste boek van deze auteur.

Melinda laat alles wat ze heeft in LA achter om in Virgin River de plaatselijke dokter te assisteren. Daar aangekomen blijkt het niet de droom te zijn die ze had gehoopt en wil rechtsomkeert maken. Maar haar passie als verloskundige en de behoefte om een vondeling te verzorgen houden haar daar.
Als ze dan ook nog Jack tegen het lijf loopt wordt het nog moeilijker om te vertrekken.
Kan haar hart dan toch nog lief hebben.....?

Het verhaal zit goed in elkaar en ik heb me lekker mee laten slepen en zelfs een traantje gelaten. Op bepaalde momenten komt er ook wat humor naar voren waardoor het lekker luchtig blijft. Dan nog gecombineerd met een kleine dosis spanning maakt het boek compleet. Dit is wat ik in een roman wil vinden.

De omgeving is idyllisch en goed weer gegeven. Ik vind het zelf altijd leuk om daar in gedachten het nodige aan toe te voegen zodat het mijn eigen beleving wordt.
De personages zijn herkenbaar en komen echt tot leven. Ze zijn gaandeweg bekenden geworden waar je zo op bezoek zou willen gaan.

Na het lezen van dit boek ben ik ook nieuwsgierig naar de andere delen van deze serie.
Dit boek is zeker een aanrader.