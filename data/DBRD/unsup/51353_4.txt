'Waarom verdrinken vissen niet?' is een mooi boek om jong en oud úren bezig te houden.
Het zorgt voor 'AHA-momenten' en het is soms ronduit walgelijk om bepaalde zaken te lezen. Ik had bijvoorbeeld niet hoeven te weten waarom een vlieg van poep houdt, maar dat is dan ook weer grappig natuurlijk!
Het boek is rijk geïllustreerd en staat voor met foto's van de verschillende dieren die besproken worden. Ik vind de afbeeldingen die getekend zijn niet altijd even mooi of informatief maar dan kan persoonlijke smaak zijn. Het themapersonage met de safari-outfit spreekt me niet aan.
Het boek heeft een goede opbouw, met een kleine algemene inleiding over het dierenrijk en daarna alle vragen met bijhorende antwoorden. De antwoorden zijn duidelijk geformuleerd en als ze moeilijke woorden bevatten worden die ook voldoende uitgelegd. Ik ben verbaasd over het grote aantal vragen die aan bod komen en over de grote hoeveelheid 'nieuwe' informatie. Beroepshalve heb ik toch elke dag te maken met dieren en ook mijn opleiding was daar helemaal op gericht, en toch heb ik me bijna op elke pagina verbaasd over iets wat ik niet wist.
Ik ben blij dat ik dit boek mocht lezen voor de Buzz. Het is een heerlijk boek om doorheen te bladeren en op een speelse manier iets te leren!