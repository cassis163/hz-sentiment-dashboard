Meg is een alleenstaande moeder en is gelukkig met haar zoontje Lucas. Maar tijdens de periode voor Kerstmis begint het altijd te kriebelen. De versierde straten, de winkels vol met kerstcadeautjes en de supermarkten die alle soorten feestmaaltijden aanprijzen.
Meg droomt al jaren van een heel gezellige en sfeervolle kerst. Met een echte kerstboom, versieringen in huis en cadeautjes bij de open haard. Maar er mist toch iets in haar leven. Voor wie zou ze eigenlijk het hele huis in kerstsfeer brengen? Alleen voor haar zoontje? Zal ze weer alleen zijn deze Kerst of verandert alles door een ontmoeting met een onbekende?



thumbnail_IMG_6854

Ok√© soms valt je oog op een titel en een kaft en weet je gelijk dat je het boek wilt lezen. Dat gebeurde bij mij met dit boek. Ik bezocht de boekhandel nadat ik bij de kerstmarkt was geweest en tja,, dan wil je een romantische kerstroman zeker lezen.
Amanda Prowse is een mij een onbekende schrijfster.
Het boek leest super gemakkelijk en al snel leef je volledig mee met Mag en haar leven. Je leest herkenbare situaties en strubbelingen die ieder in zijn leven wel eens mee maakt. Hoe mooi, maar ook hoe moeilijk de liefde soms kan zijn. Zelfs mijn hart gaat sneller kloppen wanneer Mag haar liefde vindt bij Edd. Wanneer je leest dat dit toch dreigt mis te gaan, wil je verder lezen en gun je haar een andere afloop. Uiteindelijk lukt dat, wat wel iets voorspelbaar is. Maar dat maakt mij op dat moment helemaal niets uit. Ik ben zeker enthousiast geworden over de manier van schrijven van Amanda Prowse. Ik ga zeker nog een boek van haar lezen.