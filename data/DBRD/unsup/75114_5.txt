Een eerdere recensie van mij over "Allerzielen" van dezelfde schrijver luidde als volgt:

"[...] de schrijver maakt vaak gebruik van lange zinnen, veel komma's en plaatst van tijd tot tijd veel tussen haakjes. Dat is niet altijd even prettig om te lezen, toch heb ik het boek met veel plezier uitgelezen [ ...] en het is heel wel mogelijk dat ik in de toekomst nog eens een boek van deze schrijver zal gaan lezen".

Welnu dat laatste heb ik gedaan en heb daar geen moment spijt van gehad, want wat een prachtig boek is dit. Voor de inhoud van het boek verwijs ik U graag naar de andere lezersrecencies.

Ook in dit boek weer veel lange zinnen, met veel komma's en veel tussen haakjes, maar ik heb me daarin berust bij deze schrijver en mijn natuurlijke manier van lezen (vlug vlug vlug...) aangepast naar een langzamer tempo om te kunnen genieten van de vele prachtige volzinnen, zoals daar bijvoorbeeld zijn:

"[...]de belachelijke mobieltjes die iedereen tegenwoordig van dichtbij raadpleegt, alsof het glazen bollen zijn[...]"

"Een mens vergeet veel sneller wat via zijn mond naar buiten komt dan wat via zijn oren naar binnen gaat [...]"

"Telkens als je niet kunt wachten om iemand te ontmoeten of om een ontdekking te onthullen, stel je het moment zo lang mogelijk uit."

"Wat één keer gebeurd is kan opnieuw gebeuren, dat weet iedereen. Minder mensen lijken te weten dat de precedenten er niet toe doen; wat nooit gebeurd is kan eveneens een aanvang nemen."

Veel leesplezier!