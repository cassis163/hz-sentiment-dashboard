52 recensenten gingen mij reeds voor met veel verschillende meningen.
Heel lastig om dit boek te behandelen zonder al te veel prijs te geven.

Heel in het kort: Louise ontmoet man in bar, man en Louise kussen maar man is stout, want getrouwd. Man blijkt baas te zijn van Louise. Man blijkt David als naam te hebben. Louise ontmoet "per toeval" (!?!) Adele.. deze kan niet zingen maar wil wel vriendjes worden met Louise. Adele is vrouw van David dus begin van de poppenkast. Louise bevindt zich in emotionele spagaat maar kan geen nee zeggen. Dan blijkt er meer aan de hand te zijn dan alleen het bouquet reeks romannetjes verhaal als hierboven beschreven. Het verleden haalt iedereen in en dan "the shit hits the fan realtime".. Dan gaan alle registers open en één extra.

Het is een verassingsei. Zoals we weten heeft een verassingsei 3 kenmerken:

Iets lekkers: de schrijfstijl is lekker, het verhaal loopt vlot en de gebeurtenissen zijn ook plezierig vormgegeven.

Spanning: Er is zeker spanning in dit boek. Het heeft een hele grote spanningsboog. Het heeft een hele geleidelijke opbouw. Telkens wordt de mysterieuze onderlaag iets dikker en steeds meer ga je je afvragen wat er nu echt aan de hand is en welke rol iedereen speelt.

Iets om te spelen: Er wordt veel gespeeld in het verhaal.. met elkaar, met emoties en met levens. Maar er wordt vooral met de lezer gespeeld.

Dan de verantwoording. Waarom drie sterren ? Je kunt als schrijver veel oplossingen bedenken, je kunt je fantasie de vrije loop laten.. je kunt wat mij betreft een From Dusk till Dawn moment creëren. Echter ontbreekt het in dit verhaal een beetje aan consistentie op een aantal vlakken. Lees je een roman, thriller, bovennatuurlijke thriller of fantasy verhaal ? Van alles een beetje. Waardoor het ook aanvoelt als net niet. Daarom 1,5 ster minder.
Die andere halve ster vanwege het weliswaar originele maar niet voldoende afgeronde einde... Het schreeuwt om een vervolg.
Ik wil de geloofwaardigheidsdiscussie niet voeren, het zou namelijk ook al gauw kunnen verzanden in een theologische discussie.

Mocht er een vervolg komen.. Het heeft zeker de kans om beter te worden. De initiële verassing is er dan vanaf maar dan komt het op het schrijverstalent aan om boeiend te blijven en daar heb ik alle vertrouwen in. De mensen die nu teleurgesteld zijn weten dan beter waar ze aan toe zijn en zullen met ander (wellicht uit zichzelf tredend ;-) ) gevoel beginnen aan een vervolg op een speels avontuur.