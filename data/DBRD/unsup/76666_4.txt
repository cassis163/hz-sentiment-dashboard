...
De boeken van Kristan Higgins staan vrijwel steeds garant voor ontspannend leesplezier. Ook ‘Droom van een man’ las dankzij haar vlotte stijl én humor heerlijk weg. Vooral de hedendaagse verwijzingen toveren vaak een glimlach op mijn gezicht en het is vrijwel onmogelijk om niet van de goedbedoelende Callie te houden die met iedereen het beste voorheeft. Je duimt dan ook volop mee dat ze geluk heeft en iemand kan vinden die hetzelfde voor haar wil doen.