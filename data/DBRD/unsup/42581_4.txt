Patricia is een fascinerende roman waarbij je een situatie voorgeschoteld krijg waar je niet aan wilt denken.

Het even ontvluchten van een minder gevoel levert voor Astrid een verwarrende situatie op waar keuzes steeds zwaardere gevolgen lijken te krijgen. Maar wie is Astrid eigenlijk? Weet ze uit deze vreselijke droom te ontsnappen en de schade te beperken?

Het boek is in twee delen opgedeeld waarbij het eerste deel helder en sterk omschreven is waardoor je vanaf de eerste zin in het verhaal wordt gezogen. Je gedachten over wat er eigenlijk aan de hand is veranderd gedurende het eerste deel een paar keer en zet je soms even op het verkeerde been. In het tweede deel is er wat meer rust in de schrijfwijze en ontstaat een andere sfeer door de gewijzigde omstandigheden.

Waar mijn aandacht er in het eerste deel compleet bij was had ik met deel twee meer moeite om in het verhaal te blijven. Voor mij is het dan ook langzaamaan minder geworden. Dat neemt niet weg dat zeker driekwart van het boek sterk en meer dan de moeite waard is.