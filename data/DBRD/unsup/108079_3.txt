Omdat dit boek een Sprinter was bij de bibliotheek toen ik het leende, betekende het wél dat het na één week weer terug moest. Wat dan inhoudt dat je gemiddeld zo'n vijfendertig bladzijden per dag moet lezen om het op tijd uit te hebben.
Op zich goed te doen, maar met een boek zoals Ik verzin dit niet zou het toch prettiger geweest zijn om wat meer tijd te hebben, want het is anders wel érg veel humor in één keer.
Het boek is leuk, maar het is leuker om, zoals Bonsien terecht opmerkt, zo nu en dan een stukje eruit te lezen, want nu had ik af en toe het gevoel dat het een overdosis aan lolligheid was.