Het boek begint met een proloog waarin meteen duidelijk wordt dat dit geen romannetje is, maar een thriller.
Het is een spannend verhaal met geloofwaardige personages.
Een crush vertroebelt vaak de normale kijk op dingen en mensen, zo blijkt ook weer in dit verhaal.
De hoofdstukken, steeds vernoemd naar de dag waarop het verhaal zich op dat moment afspeelt, zijn weer onderverdeeld in tijd (uur:minuten) met de naam van de hoofdpersoon uit wiens gezichtspunt verteld wordt op dat moment.
De verhaallijnen lopen dus door elkaar, maar heel overzichtelijk op deze manier. Ook de dader is een aantal keren aan bod.
Ik heb dit boek graag gelezen. Wel had ik graag meer gelezen over hoe het met een van de hoofdpersonen afliep. Dat kon ik nergens uithalen, terwijl het een belangrijk personage was.
Maar ondanks dat, vind ik het een heerlijke Young Adult-thriller.

De auteur heeft een heel prettige schrijfstijl. Naar mijn mening heeft ze een plaats verdiend in schrijversland. Ik heb dit boek vlot uitgelezen en ben benieuwd naar een volgend boek van haar hand.

Ik waardeer dit boek met 4/5 sterren.