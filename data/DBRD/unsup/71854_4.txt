Erg goed boek, een van de betere die ik de afgelopen maanden heb gelezen.
Vanaf het begin tot het einde bleef ik in het verhaal zonder dat het verveelden. Het hoogtepunt van spanning bleef voor mijn gevoel eigenlijk wel uit, maar doordat het vanaf het begin af aan een spanning met zich meenam en dat voort sleepte was het voor mij toch een erg goed boek.
Mary Grace wordt stelselmatig mishandeld door haar man, een politieman met een slechte reputatie. Na haar zoveelste opname in het ziekenhuis besluit ze haar eigen weg te gaan met haar zoontje en verdwijnt ze van de radar samen met haar zoontje. Ze start een heel nieuw leven in een andere stad met een andere identiteit en heeft haar leven met haar zoon goed op orde. Dan komt door een ander ongeluk de auto van Mary Grace waarin ze zou zijn verongelukt naar boven en dit is reden voor haar man om achter haar aan te jagen. Ik zeg ook echt jagen want dat doet hij ook. Hij schuwt niet voor een moord meer of minder en in de tijd dat hij haar redelijk dicht op het spoor is, is het hele corps er al achter wat voor man hij is en jaagt weer achter hem aan. Tot aan het einde is het een goed in elkaar gezet verhaal, ik ben benieuwd naar haar andere boeken.