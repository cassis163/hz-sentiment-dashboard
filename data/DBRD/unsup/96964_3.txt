"Misschien zou Moeder eindelijk gelukkig worden als zij er niet meer was." ~ p10.

Nee, gewoon nee. Ik kan echt heel veel hebben, kijk met plezier naar Trauma Centrum, open hart operaties, alle delen van Saw en lees met liefde de boeken van Karin Slaughter. Maar één ding is voor mij in boeken een absolute no go: van kinderen blijf je af! Ik heb het boek echt meerdere malen willen wegleggen. Dat wil natuurlijk niet zeggen dat dit een slecht boek is, alles behalve! Er zitten een krachtige, goede schrijfstijl in het verhaal en de auteur weet zeker je aandacht vast te houden. Maar om zo in detail de mishandeling en misbruik te lezen van een jong meisje, nee dat is niks voor mij... En als je denkt dat het eerste hoofdstuk erg is, kan je beter maar gelijk stoppen met lezen!

"Smerig, duivels rotkind. Je bent niets waard. Niets!" ~ p45.

Het boek verteld het verhaal van Sara, die woont bij haar demonische moeder. Een moeder die je het liefst na 3 pagina's al een pistool tegen haar kop wilt zetten. En alsof het leven bij haar moeder nog niet erg genoeg is, is dat slechts het begin van het levensverhaal van Sara. Om niet te veel te verklappen zal ik hier verder niet op ingaan, omdat hier ook verder niks van op de flaptekst terug te vinden is. Een toevoeging aan het verhaal is dat het perspectief af en toe wisselt, waardoor je inzicht krijgt in het handelen van anderen. Een nadeel daarentegen vind ik dat dit niet erg consequent lijkt te gebeuren. Totdat er uiteindelijk van hoofdpersoon gewisseld wordt, ook dit vond ik erg jammer, omdat je daardoor de gedachte gang van Sara kwijt raakt, en mij het eigenlijk juist in de lijn van het verhaal interessant had geleken bij dit personage te blijven. Juist om haar gedachte gang te kunnen volgen en begrijpen, had het mooi geweest als er een mooie balans tussen de wisselen perpectieven was geweest.

"Ze reden en reden en nog steeds hield de Wereld niet op. Ze besefte nu dat hij helemaal niet 'best groot' was, zoals ze eerst had gedacht, maar gigantisch." ~ p127.

Ondanks dat dit echt niet mijn soort boek is, kan ik de kwaliteit ervan absoluut wel zien. Het verhaal zit goed in elkaar, en is er goed over alles nagedacht. Hij krijgt van mij 3☆