In dit verhaal leren we psychiater-in-opleiding Edgar kennen die een aantal patienten behandeld. Met name Stella, en haar 'kloon' Nel, houden hem enorm bezig. Je wordt meegenomen in overwegingen in behandelingen, en afwegingen in het stellen van grenzen. De relatie met Stella staat centraal in dit boek, maar ook de relatie met zijn familie en hoe Edgar daarover denkt worden besproken.
Ik vond het leuk om, als psycholoog, een kijkje in de keuken van een psychiater te krijgen, en mij af te vragen hoe ik zelf het gesprek had gevoerd of welke grenzen ik gesteld had.
Ik denk dat dit boek een aanrader is voor mensen die werkzaam zijn in de psychiatrie, of interesse hebben in het onderwerp. Voor mensen die hier helemaal niets vanaf weten kan het soms wat onduidelijk zijn naar mijn idee.