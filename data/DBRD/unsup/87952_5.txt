Waar het verhaal over gaat doen collega recensenten prima uit de doeken, dat hoef ik niet over te doen.

Ik vind "Bijwerking" een actueel verhaal waarin gespeeld wordt met de huidige maatschappij en zijn deelnemers.
Veel personages? Ja. Juist door de verschillende personages wordt een actueel "probleem" vanuit verschillende invalshoeken belicht. Je krijgt een totaalplaatje; van producent tot gebruiker en alles wat daar tussen zit. De schrijfster heeft niet geschroomd meerdere actuele onderwerpen in het verhaal te verweven. Vanuit bijna ieder personage wordt een maatschappelijk probleem belicht.
Het verhaal is pittig en vlot geschreven. Feiten verweven in fictie. Geeft stof tot nadenken.
Net als de andere 3 boeken van Heleen van der Kemp is ook dit een echte pageturner. Ik heb het in 1,5 dag uitgelezen.