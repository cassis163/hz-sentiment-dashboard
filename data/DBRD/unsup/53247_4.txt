‘Comeback’, van de Vlaamse spanning-schrijfster Belinda Aebi, boeit. En doet niet onder voor het beste dat Aebi’s Nederlandse collega’s hebben geschreven. Het boek is uitgebracht door Lannoo, een grote naam in Vlaamse uitgeverswereld.
Hoewel ‘Comeback’ prima op zichzelf kan worden gelezen, is zijn verhaal een vervolg op ‘Ademnood’ -- Belinda Aebi’s vorige boek, dat begin 2018 verscheen.
‘Ademnood’ en ‘Comeback’ voeren u mee naar diverse duistere misdaden, die zich deels in Gent afspelen. Met hun wortels in een vrij recent verleden. Centraal in dit alles staat rechercheur Kaya de Regge, die in de USA werd opgeleid.
Belinda Aebi verplaatst je met haar ‘Comeback’ naar Vlaanderen. En laat je in iedere bladzijde verlangen naar een volgende bladzijde. Het is moeilijk om ‘Comeback’ opzij te leggen voordat je het helemaal uit hebt.