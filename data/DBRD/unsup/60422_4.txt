De cover heeft iets mysterieus. De onderste helft is zwart met het silhouet van een schip. De bovenste helft is blauw met wolken.
De titel van het boek geeft niets weg over de inhoud van het verhaal maar vind ik op zich wel bijzonder.
Hij heeft iets onheilspellend en wekt wel je nieuwsgierigheid op.
De manier waarop de titel op het boek staat, in het gele vak met de blauwe omranding, doet me denken aan kinderboeken die ik vroeger las. Het heeft iets nostalgisch.


Samenvatting:
Het verhaal speelt zich af rond de Antwerpse haven in de 19de eeuw. Maryse is de dochter van Henri Gallant, een directielid van de rederij. Ze wilt ook graag 'echt' werken maar in die tijd is dat absoluut niet gepast voor een vrouw van haar stand.
Ze heeft het moeilijk met haar situatie en gaat zelf op zoek naar vrijheid maar dat verloopt niet zoals ze het verwacht had.
Er volgt een verhaal dat vol liefde en verraad zit.


Mijn mening:
Dit is geen boek om even tussendoor te lezen, je moet er echt je aandacht bij houden. De zinnen zijn soms redelijk lang en vaak worden bepaalde zaken nogal omslachtig verwoord. Dat zorgt ervoor dat het soms moeilijk is om het verhaal te blijven volgen.
Elk hoofdstuk wordt verteld vanuit een ander personage. In ieder hoofdstuk gebeurt er iets, zijn er sommige dingen onduidelijk en worden andere zaken uit vorige hoofdstukken verduidelijkt. Zo wordt je nieuwsgierigheid geprikkeld en houdt je het toch vol om verder te lezen ondanks de soms moeilijke schrijfwijze.
De eerste twee hoofdstukken lijken totaal los te staan van elkaar wanneer je deze gelezen hebt. Maar hoe verder je in het boek komt, hoe duidelijker alles wordt.
Ik vond het heel leuk dat het verhaal zich afspeelde in Antwerpen. Er waren verschillende herkenningspunten zoals de Zoo, het Centraal Station, de Diamantwijk, de Groenplaats. Het was leuk om te lezen hoe het daar vroeger aan toe ging.
Het verhaal zelf is heel mooi en goed opgebouwd. Dit boek is zeker de moeite waard om te lezen!

Oordeel:
De manier waarop het boek geschreven is vind ik op fantastisch en lijkt me echt niet gemakkelijk als auteur. Het is geschreven als een puzzel, je krijgt doorheen het verhaal verschillende losse stukjes en hoe verder je geraakt, hoe meer alles in elkaar begint te passen.
Het boek krijgt van mij 4 sterren.