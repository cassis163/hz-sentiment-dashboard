In 1965 weet Göran Svensson uit de psychiatrisch kliniek te ontsnappen waar hij verpleegd wordt. De andere dag vindt men zijn lichaam samen met dat van een jonge vrouw vastgevroren in het ijs. Jaren later, in 2005 wordt Strängnäs opgeschrikt door nog een moord, die verband lijkt te houden met de moordzaak uit 1965.
Helaas is het verhaal ook redelijk standaard. Al in het begin is duidelijk in welke hoek we de dader van een oude, onopgeloste zaak moeten zoeken en de ontwikkelingen die zich in zowel het heden als het verre verleden afspelen zijn niet bijzonder spannend. Pas vanaf pagina 175 wordt de spanning enigszins opgevoerd en dat is echt te laat voor een thriller. Het predikaat 'thriller' verdient het boek overigens pas nadat je er 300 pagina's op hebt zitten, omdat alle ontwikkeling pas dan in een stroomversnelling komen.
Het debuut van Lars Rambe is een makkelijk leesbaar. De karakters zijn goed beschreven en met oog op detail.
Het verhaal is opgebouwd uit 2 verhaallijnen in verschillende tijdzones. Wat goed wordt afgewisseld en je bij beide tijdsdelen meteen erbij bent.
Het boek heeft veel karakters waardoor je soms de draad een beetje kwijt bent van wie is dat ook al eens weer. Een boek waar je wel moet bij blijven en niet te lang moet wegleggen anders ben je de draad van het verhaal een beetje kwijt.
Qua spanning komt het een beetje te langzaam op gang. In het tweede gedeelte van het boek wordt dit wel ruimschoots goed gemaakt en dan gaan ook langzaam de puzzelstukjes in elkaar vallen.