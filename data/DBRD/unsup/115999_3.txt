De gebeurtenissen in deze verhalen zijn heel beeldend beschreven waardoor je een goede kijk krijgt op hetgeen plaatsvindt. De auteur is voor de goede lezer duidelijk in de beschrijving van de personages; dat is onmisbaar in dit soort verhalen met een knipoog. Je zou in het andere geval het overzicht kunnen verliezen tijdens het lezen.
De karakters hebben het hier niet nodig nog verder uitgediept te worden.

Het zijn lekker korte verhaaltjes voor even tussendoor, zonder teveel diepgang waardoor je er verder ook niet over na hoeft te denken.
Als lezer krijg je niet de kans om een band met de hoofdpersoon op te bouwen, maar dat is hier ook niet de bedoeling, lijkt me. Verbazing is het grotere doel; dat doel is bereikt!

Ik kijk zeker uit naar een groter werk van deze auteur. Met ‘groter’ bedoel ik een volledig (spannend) boek in plaats van korte verhalen in een bundel.
Dat geeft dan ruimte om een en ander nog meer uit te bouwen waardoor de betrokkenheid van de lezer zeker vergroot kan worden.

Ik heb 6 x Vals graag gelezen en kijk uit naar meer.