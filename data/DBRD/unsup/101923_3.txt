Mijn allereerste boek van deze schrijfster was Koffie verkeerd, het eerrste deel uit de Barista-serie. Deze eerste kennismaking las aangenaam weg maar ik vond het verhaal iets te vlotjes verlopen en miste wat diepgang.

Zand erover heb ik op een heel andere manier ervaren. Het verhaal heeft een rustigere opbouw en is inhoudelijk sterker. De hoofdstukken zijn vrij kort en dat had tot gevolg dat ik steeds aan een nieuw hoofdstuk begon in plaats van even een pauze in te lassen. Geen pitstop dus en ook geen tripje naar de keuken om iets te drinken te halen. Nee, … ik bleef gewoon doorlezen.

Ondanks het gemoedelijkere tempo las dit verhaal onzettend vlot. De personages kwamen ook geloofwaardig over. Ze voelden echt én vertrouwd aan. Als mensen die je zelf zou kunnen tegenkomen wanneer je door je dorp wandelt.

...

Zand erover blinkt niet zo zeer uit wat originaliteit betreft maar het is een aangenaam verhaal met sympathieke personages dat je een goed gevoel bezorgt. Het boek is minder luchtig als de Barista-serie maar dat vond ik zelf een pluspunt. Dit boek heeft wat meer diepgang te bieden als zijn voorgangers en dat kan ik persoonlijk erg appreciëren

Op een gegeven moment vroeg ik me wel even af of de schrijfster een sponsoringsdeal had gesloten met Milka. Zou ze een jaar lang Milka Oreo-repen krijgen voor elke keer dat ze deze chocolade-traktatie in haar boek vermeld? Indien ja … Geachte Milka, herlees alsjeblieft voorgaande zin.