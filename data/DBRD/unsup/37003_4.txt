1943, AMSTERDAM.
In de schaarste van de tweede wereldoorlog, kan Hanneke elk product voor je regelen. Maar als ze op een dag een wel heel vreemd en gevaarlijk verzoek krijgt, raakt ze steeds dieper in het verzet verzeild. 

Prachtige roman over een jong volwassene in de Tweede Wereldoorlog. Amsterdam de tijd dat de Hollandsche schouwburg nog gebruikt werd als "verzamel-plaats" van de Joden die op transport werden gesteld. Maar vooral de onwetendheid van vele Amsterdamers over wat er werkelijk gebeurde. Wat "normaal" was werd totaal een andere "werkelijkheid". Welke keuzes zouden we zelf maken? Ik heb het mij wel al een aantal keren afgevraagd. Eerlijk gezegd kan ik het je niet vertellen. Dat wat ik zou kiezen. Wat doe je in de waanzin van een oorlog. Hoe "dapper" ben je als je met de rug tegen de muur staat en met het mes op de keel?

Als er een mogelijkheid zou zijn om 4 en een 1/2 ster te geven zou ik ze geven. Of het vergelijkbaar is met "de boekendief"? Ik denk wel dat deze boeken een andere kijk geven op alles wat gebeurde. De werkelijke feiten zijn ook heel mooi verweven in deze fictie roman. Bijvoorbeeld de waargebeurde feiten dover Walter Súskind die ruim 600 Joodse kinderen redde van een zekere dood door hen te helpen ontsnappen vanuit de créche tegenover de Hollandsche Schouwburg. 
Voor mij zeker een aanrader.