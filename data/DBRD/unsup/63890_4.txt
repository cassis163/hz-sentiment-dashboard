Ik heb nu in twee maanden tijd zeven boeken van Grisham gelezen. Aanvankelijk wilde ik hem mijden omdat het zou betekenen dat ik me aan wéér een lange reeks van een schrijver zou 'verplichten' (en dat is dus ook zo!), maar ik ben erg blij dat ik me toch tot zijn grote schare lezers mag rekenen. Wat kan hij schrijven, zeg. Vlot, spannend en het leest zo lekker weg.
Dat dit niet zijn beste is ben ik met veel van de andere recensenten eens, maar het is ook niet zijn slechtste. Dat is voor mij tot nu The Runaway jury. Zijn beste thrillers vind ik - van wat ik tot nu heb gelezen - The Confession en The Testament (ja, sorry, ik lees ze allemaal in het engels). Veel lezers zijn vooral verknocht aan zijn thrillers die in het advocatenmilieu spelen; ik houd echter ook wel van een dosis avontuur in zijn verhalen, zoals dat vooral in The Testament het geval was.