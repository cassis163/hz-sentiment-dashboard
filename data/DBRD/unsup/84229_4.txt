Ik vond dit een erg goed boek. In het begin moest ik er even inkomen omdat ik niet zo thuis ben in de muziek van de jaren '80 enz, maar toen ik daar doorheen was, vond ik het superspannend. Ik heb het in 3x uitgelezen! Ik ben het grootste gedeelte van het verhaal mee aan het speuren geweest naar de moordenaar. Ik had geen idee van wie het kon zijn, al dacht ik niet dat 1 van de 4 studenten het had gedaan. Het enige dat me even deed twijfelen was toen Barney McLennan in de koude zee verdronk en er stond dat de moordenaar nu zijn tweede slachtoffer had gemaakt. Ik had pas door wie de moordenaar was toen Alex Gilbey zelf op onderzoek uitging na de aanwijzing van de verfresten. Heb dus bijna het hele boek in het ongewisse gezeten. Ik vind dit echt knap van Val McDermid, want meestal heb ik wel redelijk vlot door wie het heeft gedaan, maar nu dus niet. Ook de echte ontknoping vond ik erg sterk. Ondanks dat je wist wie de echte dader was, bleef het spannend! Mijn complimenten voor de schrijfster!