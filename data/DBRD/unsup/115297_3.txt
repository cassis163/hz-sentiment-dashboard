Deze zomer verscheen bij uitgeverij Boekerij Vallen, een roman geschreven door Jackie van Laren. Zoals de ondertitel (Voor je het weet ben je verliefd…) al doet vermoeden is Vallen een chicklit. Hoewel ik vaak niet gek ben op romans die als belangrijkste thema “liefde” of “verliefdheid” hebben besloot ik om dit boek een kans te geven.

Titel: Vallen
Auteur: Jackie van Laren
ISBN: 9789022577226

Boekerij stuurde mij een recensie-exemplaar van het boek en gelijk toen ik het uit de doos haalde viel me al op dat het boek goede kwaliteit uitstraalt. De vormgeving vind ik heel mooi gedaan: het boek ziet er goed uit, en voelt stevig. Die klavertjes vier die je kunt zien op de cover zijn ook op andere plekken in het boek verwerkt. De druk is netjes en de pagina’s voelen fijn, en de cover heeft een glanslaagje. Aan de buitenkant was dus alles oké, en toen werd het tijd om Vallen ook daadwerkelijk te lezen om te kijken of aan de binnenkant ook alles oké is.

In Vallen volgen we de jonge vrouw Anne. Zij is een serieuze, rustige persoonlijkheid en woont al een tijd samen met haar vriend Ian. Haar leven lijkt op het eerste gezicht prima: ze heeft een goede baan bij een tijdschrift en Ian is hard op weg om een belangrijke politicus te worden. Maar hoewel haar leven op papier heel goed lijkt, verveelt Anne zich eigenlijk nogal en is ze stiekem niet écht gelukkig. Maar dat lijkt allemaal te veranderen als ze mee mag op tournee met een wereldberoemde band omdat ze tijdens een interview met Rory, de zanger van de band, heeft laten zien dat ze zo goed overweg kan met zijn zoontje. Ze mag dus eigenlijk mee op tournee als een soort nanny of oppas, en mag in ruil hiervoor een artikel schrijven over de tournee voor het tijdschrift waar ze werkt.

[...]

Het verhaal is, zoals je ziet, inderdaad nogal typisch chicklitterig. Hoewel Jackie van Laren haar best doet om ook buiten de verliefdheid om een verhaal neer te zetten, blijft de nadruk wel gedurende 400 pagina’s liggen op de relatie tussen Rory en Anne. Maar ik kan niet ontkennen dat het verhaal vlot is geschreven: er gebeurt constant iets en Anne blijft niet hangen in haar verliefdheid maar probeert ook echt om iets uit haar tijd met de band te halen.

[...]

Al met al vond ik het niet vervelend om Vallen te lezen: het is echt een prima chicklit. Persoonlijk heeft het boek weinig... LEES VERDER OP ILONA LEEST!

www.ilonaleest.nl