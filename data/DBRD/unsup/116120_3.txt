Een waargebeurd verhaal over het opzetten van een egelopvang en het vinden van je levensdoel. Wat is nu belangrijk in het leven.

Een niet al te dik boek, dat het goed voor tussendoor doet. Massimo vertelt hoe hij in aanraking kwam met egels en hoe het zijn levensdoel werd hen op te vangen. Hij valt redelijk vaak in herhaling, waarbij ik af en toe het gevoel kreeg van nu weten we het wel, maar toch aardig genoeg om uit te lezen.

De stijl is vlot en je leest het in een stuk uit. Massimo heeft het samen met journalist en blogger Antonella Tomaselli geschreven. Je merkt de blog invloeden goed op in het boek.

Het lijkt of de twee proberen diepgang aan te brengen in het verhaal, wat betreft het doel in je leven, maar op de een of andere manier pakt dat niet zo uit. Ik voel me meer betrokken bij het reilen en zeilen van de egeltjes dan zijn eigen spirituele reis.

Kortom: een boek voor tussendoor en even door de herhalingen heen lezen.