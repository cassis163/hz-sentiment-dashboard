Zojuist heb ik 'Het leven van Pi' uitgelezen. Ik vond het een heel wonderlijk verhaal. Het is zo verteld, dat je het allemaal echt gaat geloven. Maar toch zegt je verstand dat het niet kan ! Ik vond het vooral erg mooi om te lezen wat Pi allemaal doet om te overleven! Het wordt zo gedetailleerd beschreven, dat ik het zelf na zou kunnen doen als ik in die situatie terecht kwam. Het werd op het einde ook erg mooi afgerond, waardoor het verhaal echt afgesloten was.
Ondanks dat ik het verhaal prachtig vond, had ik af en toe moeite om er door heen te komen. Er gebeuren natuurlijk wel opvallende dingen, maar echt grote plotwendingen waren er niet. Het zou ook aan de lay-out kunnen liggen; ik had een pocket met veel kleine letters op één bladzijde.
Ik vond het in ieder geval een boek als een sprookje. Helaas is het af en toe te gruwelijk om aan kinderen te vertellen, maar anders zou ik dat zeker doen!