Donker water, deel drie in de Erika Foster reeks.
In dit deel krijgt Erika Foster te maken met een Cold case zessentwintig jaar geleden verdween Jessica Collins. Zij werd nu teruggevonden, wanneer er gedoken wordt in een ongebruikte groeve voor een drugzaak. Bij het boven halen van de kist drugs, wordt het lichaam ontdekt.
Zo begint er een zoektocht naar wat er in 1990 gebeurd is met Jessica. Zoals we Erika kennen bijt ze zich onmiddellijk vast in de zaak en zal ze de zaak niet laten rusten tot ze weet wat er gebeurd is met Jessica.

In deel drie leren we Erika weer een beetje beter kennen, we maken ook kennis met haar zus die bij haar op bezoek komt met haar kinderen. We leren een emotionele Erika kennen. In dit deel is er wel minder geweld dan in de vorige delen, maar het plot steekt weer super goed in elkaar.

Bryndza zorgt ervoor dat je constant wilt verder lezen en dat je meegaat puzzelen met het onderzoeksteam. Het grote voordeel aan deze reeks is dat het niet nodig is om de delen op volgorde te lezen, je kan ze perfect standalone lezen, want je krijgt genoeg info om mee te zijn met de verhaallijnen.

Hoofinspecteur Erika Foster is een karakter waarmee je jezelf kan identificeren, dit is volgens mij ook een van de reden waarom er zoveel mensen van deze reeks houden. Ze is menselijk, heeft de normale leed meegemaakt met het verlies van haar man wat ze eigenlijk nog altijd niet helemaal te boven is.

Deze boeken zijn een aanrader voor iedereen die van leuke misdaadthrillers houdt.