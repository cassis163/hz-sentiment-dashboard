Nanokanaries en olifantenhersenen bevat een tiental verhalen en 1 novelle van de hand van Pen Stewart. Ze laat een keur aan verhalenlijnen los op de lezer. Van toekomstige verdroogde Amsterdamse grachten, via de eerzaamheid van het Woord tot een moderne Frankenstein.

Het eerste verhaal, een novelle over hoe een banneling en dief terecht kom in het gekonkel tussen de twee machten Amsterdam en Distortia in een Amsterdam dat geteisterd wordt door droogte en overbevolking, leest lekker weg en zit vol actie.
Dan volgen nog 10 verhalen. Van gedachten en verhaal experimenten zoals Loes en Geven en nemen tot mooi uitgewerkte verhalen. Bij verschillende verhalen had ik het idee dat het eerder de eerste aanzet was voor een grootser verhaal dan dat het afgeronde verhalen waren. Zo lijken de verhalen Woorden van rede, De taxi-jagers en Huisdier op Xintex het eerste hoofdstuk van een nog niet geschreven boek dan dat ze op zich zelf staande verhalen zijn.

Mijn favoriete verhalen waren Nachten van duizend-en-een levens. Over hoe liefde zelfs de dood overwint
En het titelverhaal, Nanokanaries en olifantenhersenen. Hoe een wetenschapper zich ontpopt als een moderne Frankenstein. Alles voor de liefde voor zijn vrouw.

Over het algemeen gezien was dit een verhalenbundel vol prettig weglezende verhalen.