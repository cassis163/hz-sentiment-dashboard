Een verloren liefde..

Een indrukwekkend boek met 2 verhaallijnen uit 2 verschillende werelden van vrouwen. Het verhaal sleurt je mee in de romantiek van Stella & Dan en Jess & Will.

De proloog van het boek begint al ontzettend goed en maakt je zo nieuwsgierig naar het boek. Dan heeft nog maar een wens voordat hij zijn laatste adem uitblaast en dat is zijn verloren liefde Stella weer vinden!

Jess is op de vlucht in Loden! Ze heeft maar een ding voor ogen en dat is dat ze weg wil van haar vriend die haar mishandeld. Jess beland in een leegstaand huis en verschuild zich daar voor haar vriend. Na een aantal dagen zich te verschuild hebben in het verlaten huis gaat ze boodschappen doen van haar laatste geld. Eenmaal buiten komt ze Will tegen die haar vraagt naar het huis en de bewoner. Jess weet niet hoe snel ze weg moet komen en hoopt dat hij haar met rust laat. Wat als hij erachter komt, of sterker nog dat hij weet dat ze stiekem in het verlaten huis woont? Angst bekruipt Jess maar keert echter toch weer terug naar het huis.

Na nog een aantal dagen schuilen in het verlaten huis vindt Jess een brief op de deurmat. Ze is nieuwsgierig maar laat de brief voor wat het is en gaat op zoek naar warmere kleren om aan te trekken. Boven in de slaapkamer van het verlaten huis vindt Jess een schoenendoos vol met brieven die geschreven zijn aan een vrouw genaamd Stella. Jess begint een aantal brieven te lezen. Uit de brieven maakt ze op dat Dan en Stella hevig verliefd waren in de tijd van de tweede wereldoorlog en dat ze elkaar uit het oog zijn verloren. Als ze dan ook de brief leest waarin staat dat Dan nog maar kort te leven heeft en Stella wil vinden, veranderd dit haar leven.

Het boek gaat van heden naar verleden maar maakt het niet onduidelijk. Er is een mooie rode draad door het gehele boek. Wel is het verhaal van Dan en Stella wat raadselachtig omdat er maar een kant van het verhaal te lezen is, maar dit maakt het echter nog spannender.

Het boek is zo levendig beschreven dat je je helemaal inleeft in de verhalen van Stella en Jess. Ook is het zo romantisch dat je af en toe ook een traantje moet wegpinken. Doordat het boek met de verhaallijnen zo goed geschreven is, kun je het boek haast niet weg leggen. Elk hoofdstuk snakt naar meer! Liefde, hoop en angst staan centraal in het boek. De liefde van Dan en Stella, de liefde van Jess en Will. De hoop van Dan en Jess om Stella te vinden maar ook de angst die er is om haar niet te vinden.

Wat een prachtig boek en zo mooi geschreven dat ik er zelfs van moest huilen. Dit is het eerste boek wat ik gelezen heb van Iona Grey maar dit zal ook echter niet het laatste zijn.