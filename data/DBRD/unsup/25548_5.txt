Daan & Nadia

Wat een hartverscheurend verhaal over een meisje dat worstelt met het leven door bepaalde gebeurtenissen en een jongen die vecht om te blijven leven. Het verhaal wordt door beide hoofdpersonen vertelt in eigen hoofdstukjes. Dit leest erg fijn weg onder andere omdat de hoofdstukken klein zijn en prettig geschreven. Wat ook bijzonder is is dat aan de kleur van de pagina's (wit tot donkergrijs) je de gemoedstoestand van Daan of Nadia meekrijgt. Ze ontmoeten elkaar in het ziekenhuis en langzaam maar zeker bouwen ze een band op met elkaar. Het is mooi omschreven door de schrijfster hoe ze voorzichtig van onbekenden naar een echte vriendschap toe groeien. Ook de manier waarop de ziekte is omschreven en wat dat met Daan doet en hoe hij achteruit gaat grijpt je naar de keel. Ook de worstelingen die Nadia meemaakt met wat haar overkomen is zijn beeldend geschreven en laten je voelen wat zij voelt. Het komt niet vaak voor maar de laatste paar hoofdstukken heb ik met de tranen over mijn wangen gelezen. Een heel mooi boek over vriendschap een vreselijke ziekte en wat daarop volgt. Voor mij een echte tranentrekker en bijzonder verhaal. Een aanrader voor wie van Young Adult houdt.