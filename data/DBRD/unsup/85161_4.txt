Met zeer veel plezier heb ik dit boek gelezen.
Soms tijdens het lezen zou ik willen dat Misha wat spraakzamer was en Lennart zou ik wakker willen schudden, maar dat is juist de kracht van allebei, dus uiteindelijk zou ik niks willen veranderen aan de personages.
De verhaallijn werkt toe naar een ontknoping, je leest steeds weer een beetje meer van de zoektocht van Lennart naar zijn broer en steeds komt hij weer een beetje meer aan de weet. Langzamerhand begin je ook te begrijpen wat de motieven van Misha zijn. Op een gegeven moment is wel duidelijk wat er met Misha is gebeurd in zijn pleeggezin en waarom hij in de gevangenis is belandt. Desondanks blijft het boek zeer boeiend om te lezen en verveelt het geen moment !
Ondanks dat ik er tegen op zag om aan zo'n dikke pil te beginnen en dan ook nog eens heel kleine lettertjes, was ik aan beide snel gewend en leest het boek als een trein. Het had zeer zeker steeds mijn volledige aandacht.De schrijfstijl van Bronja is vlot, het boek leest lekker weg. Een beetje concentratie is wel vereist doordat het verhaal continu in tijd heen en weer springt. Desondanks vond ik dat totaal niet storend, omdat ook bij elke tijdsverandering duidelijk stond aangegeven waar in het verhaal we ons bevonden. Het had voor mij dan ook geen invloed op de leesbaarheid van het verhaal.

Ik vind dit boek zeker geen 13 in een dozijn, dit is een boek wat mij lang zal bijblijven.
Doordat het verhaal vanuit 2 hoofdpersonen wordt vertelt (Lennart en Misha) lees je, voordat Misha in de gevangenis belandt, in principe wel 2 dezelfde verhalen, maar beschreven vanuit verschillende personen en dus toch anders.
Het feit dat je dus regelmatig hetzelfde stuk tekst leest, eerst vanuit Lennart zijn beleving en dan vanuit Misha zijn beleving, vond ik niet storend. Ik vind het dan ook zeer knap hoe Bronja zo'n dik boek heeft kunnen schrijven zonder dat ik mij ergens heb verveelt. Meestal denk ik achteraf na het lezen van een heel dik boek: dat had ook wel 200 blz. minder gekund, dat had ik nu totaal niet ! En dan te bedenken dit een debuut is ! Zeer bewonderenswaardig.