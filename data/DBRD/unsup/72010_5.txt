In Nachtstad leren we Erlendur kennen als jonge man. Hij heeft verkering met zijn latere vrouw, loopt wat door de stad en praat met de daklozen van Reykjavik. Als één van de daklozen levenloos wordt gevonden begint Erlendur zich af te vragen wat er aan de hand is. Hij gaat zelf nasporingen doen waarbij we langzaam maar zeker zowel hemzelf als zijn stad beter leren kennen. Door de nachtdiensten die hij draait ziet hij de donkerste kanten van de stad en zo leren wij het oude Reykjavik kennen en de jonge Erlendur. Heerlijk boek om te lezen, mooie beschrijvingen van het leven en het geeft een uniek stukje psychologie aan de grumpy old man zoals wij Erlendur kennen.