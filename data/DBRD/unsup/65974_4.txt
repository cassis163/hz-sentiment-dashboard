Heerlijk spannend boek dat leest als een trein. Het verhaal speelt zich af in Vlaanderen over de periode van een kleine twee weken in december. De schrijver, Toni Coppers, schrijft prachtige sfeerbeelden van met name de winterse kou. Een mooi voorbeeld daarvan is de eerste alinea van het boek.
Het eerste hoofdstuk, slechts twee bladzijdes lang, hakt er meteen in en roept veel vragen op.
Ik heb nog niet eerder en boek van deze schrijver gelezen, en dus ook geen Liese Meerhout boek. Tijdens het lezen van deze negende Liese Meerhout thriller kreeg ik absoluut niet het gevoel dat ik de vorige boeken moest hebben gelezen om dit boek ook te kunnen volgen en dat is fijn.
Zoek je een boek met spanning, een mooie verhaallijn, interessante karakters, een vleugje romantiek en een mooi plot dan ben je bij "de Vleermuismoorden" aan het juiste adres!