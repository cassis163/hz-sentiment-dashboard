Maureen du Toit is geboren op 21 juli 1974 te Lesotho. Ze werd geadopteerd door een Nederlands gezin toen ze slechts 1 jaar oud was, waarna ze op haar vierde definitief naar Nederland vertrok. Je zult haar misschien voornamelijk kennen van de televisie, maar ze heeft ook al een aantal kinderboeken geschreven o.a. Het pyjamaprinsesje, Nonno en Nonna, Heksensoep, Griezeltaart en Altijd en Overal feest. Glossy Boerin is het eerste boek voor volwassenen. Het boek werd gepubliceerd op mei 2017 door Uitgeverij Pepper Books. Het boek heeft 304 pagina's en is als paperback voor €19,99 of als e-book voor €9,99 te koop.
Het boek gaat over Cat die alles heeft wat een moderne vrouw maar wil... Ze heeft een topbaan bij een succesvolle Glossy, een BN'er als vriendje en een luxe bestaan. Maar wanneer het noodlot toeslaat, komt Cat erachter dat haar perfecte leven haar weinig voldoening geeft. Ze besluit terug te gaan naar de plek waar ze als kind zo gelukkig was: de schapenboerderij van haar oma. Cat begint enthousiast aan haar nieuwe leven en komt er al snel achter dat er veel veranderd is sinds haar jeugd: oma is wel erg vergeetachtig en de boerderij kan meer dan een opknapbeurt gebruiken. Wanneer Cat de boerderij, en haar hart, dreigt te verliezen, moet ze opnieuw een grote beslissing nemen.
De omslag vind ik een beetje saai. Het past wel bij het boek, maar ik zou het niet zo gauw oppakken. Ik lees ook niet zo vaak romans, maar dit boek heeft mij positief verrast! Het leest vlot weg en ik leefde echt met Cat mee. Ik geef het 4 sterren!