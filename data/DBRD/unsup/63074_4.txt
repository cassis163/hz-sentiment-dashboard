Bij het zien van Baruch Spinoza op de cover, kan je alleen nog maar verwachten dat het een filosofisch boek zal zijn. Ergens is het jammer dat er niet voor een afbeelding van Thomas, ook al is die fictief, is gekozen, maar het is anderzijds ook wel begrijpelijk. De titel maakt nieuwsgierig, je wilt weten wat ermee bedoelt wordt, waarom het leven van Thomas onvoltooid is. Het verhaal stelt in dat opzicht je geduld op de proef, want pas op het eind begrijp je waarom er voor die titel is gekozen, wat ermee bedoelt wordt.
Het is een schitterend verhaal van een vriendschap van twee mannen die al wandelend met elkaar praten over voornamelijk het geloof, maar ook over wat hen verder bezig houdt. Je leert ze tegelijkertijd beter kennen. Je krijgt te doen met Thomas, die zijn leven lang loopt met diverse lasten. Eenmaal in begonnen, kan je het boek niet meer wegleggen.
Op een vlotte, beeldende manier wordt het verhaal door één persoon verteld, Henri. Die veteld hoe de vriendschap is onstaan en hoe het verder is gegaan. Waar ze het samen over hebben tijdens de wandelingen. Ze laten je anders kijken naar het geloof, dat van de kant van zowel Henri als van Thomas uit wordt bekeken. Niet alleen het geloof, maar ook laten ze je anders kijken naar beide Wereldoorlogen en de huidige tijd vanuit hun ogen. Ze laten je er over nadenken. Tevens krijg je bij bepaalde plaatsen waar ze wandelen een stukje geschiedenis van die plaats en een uitgebreide omschrijving van de omgeving waar ze wandelen. Je wordt er nieuwsgierig naar en wilt daar ook eens gaan wandelen.
Langzaamaan wordt je naar het verrassende plot geleid. Een plot van een persoon was niet zo'n verrassing, maar van een ander persoon wel.
Het verhaal kent diverse thema's zoals onder andere het omgaan met verlies van een dierbare, omgaan met een verbroken relatie en omgaan met een streng geloof.
Wat heel mooi is, is dat boven elk hoofdstuk een bloemetje is getekend waardoor het iets speels heeft.
Kortom het is echt een boek voor een ieder die van diepgang in een verhaal houden.

Lees verder op https://surfingann.blogspot.nl/2017/07/het-onvoltooide-leven-van-thomas-rene.html.