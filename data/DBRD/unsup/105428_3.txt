Het laatste deel van de trilogie over Nancy. Na het overlijden van haar vader volgt er nog een hele koude winter. -30 graden en dan binnen in het houten huisje geen wc hebben hebben, is geen sinecure. Nancy en haar moeder slaan zich er goed doorheen. Maar haar moeder heeft een beslissing genomen: dit was de laatste winter op het platteland. Met gemengde gevoelens verhuist Nancy mee naar de stad. Ze weet nog steeds niet wie of wat ze zelf is en wat ze met haar leven aan moet. In de stad wordt dat niet makkelijker. Wat mooi is in deze serie is de beschrijving van het leven van eenvoudige, arme mensen. Zij moeten elke dag strijd leveren, met de mensen, met de natuur en vooral ook met zichzelf. De mogelijkheden zijn beperkt, maar toch weten Nancy en haar moeder uit het dal te kruipen.
De schrijfstijl is eenvoudig, maar met mooie karakter-, milieu-, en natuurbeschrijvingen. Gewoon lekker lezen!!!