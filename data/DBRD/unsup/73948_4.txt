Als journaliste Laura na een traumatische inbraak-ervaring de kans krijgt om haar meerdere te vervangen op een luxe cruise-reis, grijpt ze deze kans met beide handen aan. Midden in de nacht wordt Laura wakker van geschreeuw en denkt ze te horen dat iemand overboord wordt gegooid. Niemand gelooft haar echter en Laura weet niet meer wie ze kan vertrouwen. Ze moet alles op alles zetten om niet zelf slachtoffer te worden, wat leidt tot spannende taferelen. De schrijfstijl in het boek vind ik erg prettig, het leest heerlijk weg. Toch, op de een of andere manier vond ik sommige scenes een beetje te langdradig, te lang duren, maar de spanning in het verhaal maakt dat zeker weer goed. Al met al wat mij betreft zeker een aanrader!