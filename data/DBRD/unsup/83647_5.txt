Maartje voelt zich niet meer zo op haar gemak thuis. Ze is overvallen op klaarlichte dag in haar veilige haven, haar eigen huis. Na deze gebeurtenis is haar leven in een klap anders. Er gebeuren zoveel dingen, dat het voor haar ook niet echt te bevatten is. Ze wil antwoorden! Wat is er toch met haar man aan de hand ? En wat is er met haar beste vriendin Anouk? Haar schoonzus en zwager proberen haar ook te helpen. Maar wie kan ze nog echt vertrouwen? Ze heeft zelf niet veel familie meer over. Haar moeder leeft nog. Maar dat is een aparte vrouw.
Stapje voor stapje neemt Loes je mee, in het leven van Maartje en haar familie. Vanaf de eerste pagina zit je in het verhaal. Alsof je op de 1ste rij zit!

De spanning zorgt voor angst, paniek en er zitten ook momenten in met humor. De vaart zit er goed in! Daar hou ik echt van. Er gebeuren veel dingen. Het is net een emotionele rollercoaster, je rolt van de ene gebeurtenis in de andere. En je wilt Maartje het liefste weghalen uit haar leven. Maartje krijgt echt veel voor haar kiezen! Een echte thriller die je het liefste in een adem uitleest!

Er staan brieven aan Maartje in een ander lettertype, tussendoor. Deze persoon is dol op Maartje, maar wie het nu is? Je hersens maken overuren. Altijd heerlijk om mee te kunnen denken!
De stukjes over en met Maartjes moeder vond ik echt grappig af en toe. En ik heb ook weer een aantal nieuwe uitspraken geleerd, op het gebied van uitvaarten! Ik zie het allemaal zo voor me. Wat ik daarmee bedoel, daar moet je het boek echt voor lezen.

Hoe doet ze dat toch elke keer weer? Ik weet nooit wat er nu echt aan de hand is en wie of wat er achter zit! Pas op het einde valt het kwartje voor mij. Elk boek weer. Ik kijk er altijd naar uit: Een nieuwe Loes! Ik heb altijd hoge verwachtingen en die komen altijd weer uit!

De cover en de titel vind ik heel toepasselijk. Wat goed gevonden!
Zoals altijd vloog de tijd en kon ik het boek niet wegleggen, ik moest gewoon weten wat er nu allemaal aan de hand was. Er leuk vond ik dat mijn officiële naam in het boek voor kwam. Natasja, is een personage waar ik wel iets mee heb. Ik ben blij met het karakter, dat Loes haar gegeven heeft. Best cool om je eigen naam (op de goede manier geschreven ook) tegen te komen! En er zaten nog een aantal bekende namen in voor mij.
Ook is het erg leuk om typisch Noord Hollandse plaatsen terug te zien komen in het verhaal. Ik woon er zelf en dat maakt het nog echter. Sommige bars en restaurants daar kom ik zelf ook weleens. Dat zie je dan zo voor je.

5 sterren*****, het is een steengoed boek! Het plot is krachtig en als je het boek uit hebt kun je weer ademhalen………..