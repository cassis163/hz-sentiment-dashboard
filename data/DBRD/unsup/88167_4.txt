'Doodsvogel' is opnieuw een thriller van formaat. Vorig jaar verscheen 'Ik reis alleen', het eerste deel in de serie rond Holger Munch en Mia Krüger en dat was meteen een knallend begin van een nieuwe reeks. De verwachtingen voor dit vervolg waren dus echt wel hoog. En het stelde niet teleur. Het verhaal wordt verteld vanuit verschillende standpunten in telkens heel korte hoofdstukjes en dat zorgt voor vaart in het verhaal. Ook de personages zelf zijn zeer goed uitgewerkt. Hoe een schrijver er in slaagt om dergelijke personages te creëren, die elk hun (serieuze) problemen hebben en toch de misdaad kunnen bestrijden, het blijft me een raadsel.
Ook is het boek zo opgebouwd dat tot het laatste hoofdstuk de spanning te snijden blijft. Je wordt doorheen het boek telkens verrast met nieuwe plotwendingen die je de waarheid op het einde dan uiteindelijk onthullen.
Een aanrader voor iedereen die een goede thriller kan appreciëren!