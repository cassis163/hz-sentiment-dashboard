...
Voor mij zaten er niet echt verrassende elementen in dit boek. Ik heb het niet tegen mijn zin gelezen hoor, maar ik kan ook onmogelijk beweren dat sommige onthullingen me wisten te verbazen. Wat me ook opviel is dat Onverminderd een vrij trage start kent in vergelijking met zijn voorganger. Ik stoorde me na een tijdje ook een beetje aan Jagger’s zenuwtrekje waarbij hij steeds met zijn tongpiercing over zijn tanden wrijft. Die handeling werd immers vrij vaak herhaald. Een beetje zoals het aantal keren dat de grijze ogen van ene Mr.Grey vernoemd werden in een erg bekende serie, of de frequentie waarmee het andere hoofdpersonage uit diezelfde reeks op haar lippen bijt.

Onverminderd, het eerste boek uit de Flight & Glory-serie was één van de eerste boeken die ik las in het New Adult-genre. Het bleek toen een aangename verrassing te zijn en het boek wist me ook echt te ontroeren. Alleen merk ik dat het genre me minder aanspreekt nu ik meerdere boeken heb gelezen. Misschien wel iets te veel na elkaar op een vrij korte tijd. Het zou kunnen dat ik daar binnen enkele maanden weer anders over denk maar nu ervaarde ik vooral een gemis aan originaliteit en een vrij grote hoeveelheid clichés. Hierdoor sprong deze opvolger voor mij jammer genoeg niet meteen naar voren in het NA-genre en kon het me ook minder overdonderen dan zijn voorganger.