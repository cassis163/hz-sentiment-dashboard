Ik heb Mo met veel plezier gelezen. Ik vond het op de een of andere manier iets geloofwaardiger overkomen dan het eerste boek, Morten.
Morten doet mij trouwens denken aan Enzo Rivera uit Brekebeen (Dick Francis). Die is net zo megalomaan als Morten; hij gaat door roeien en ruiten om zijn zin door te drijven en schuwt daarbij geen enkel middel. De reden hiervoor is een ziekte die hij heeft opgelopen. Morten identificeert zich bijna 1 op 1 met de Franse generaal Charles de Gaulle - die ook diezelfde trekjes vertoonde.

Prima verhaal, spannend, geloofwaardig dus en mocht je nog vertrouwen hebben in politici dan ben je in staat dat door het lezen van deze trilogie te verliezen..... Ik hoop toch echt dat een groot deel van dit boek op fictie is gebaseerd (voornamelijk de onderlinge verhoudingen en de manier van politiek bedrijven).

Op naar deel 3: M. Die moet nog heel even wachten tot een stapel recensieboeken is weggelezen.