De fouten waar bovenstaande recensent over klaagt, ben ik niet tegengekomen, zelfs niet toen ik het boek uit had. Wel maakt ze zelf fouten in haar recensie. Welke inhoudsopgave wordt bedoeld? Waarschijnlijk de achterflap. En ze verhuisden van Leeds naar Londen, dus hoe kan Anita dan in Leeds Denis leren kennen op school?
De enige fout die ik ben tegengekomen, is dat de flaptekst niet overeenstemt met het verhaal. Maar dat heb ik wel vaker meegemaakt. De achterflap wordt vaak niet door de auteur geschreven, maar door de uitgeverij. En bij een vertaling van het Engels naar Nederlands kan dan wat misgaan.
Naar mijn idee heeft de recensent het boek niet goed begrepen. Ik vond het een van de meest verrassende boeken die ik gelezen heb. Mijn advies: lees het en oordeel zelf!