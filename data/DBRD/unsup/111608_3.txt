Kinderen en dronkaards spreken de waarheid zo luidt het gezegde, maar wat als die waarheid je leven op zijn kop zet. Is het Ã¼berhaupt de waarheid?

De vader en moeder van Beryl en Jordan zijn eind jaren zeventig vermoord gevonden in Parijs. Twintig jaar later beweert een goede kennis in een dronken bui dat dit geen moord was maar moord/zelfmoord of te wel een familiedrama. Beryl en Jordan kunnen dit niet geloven en vertrekken halsoverkop naar Parijs om een en ander uit te zoeken.

Wanneer ze dit doen blijken ze zich te begeven in een het wespennest van de geheime diensten. Hun ouders waren namelijk beiden in dienst van de Britse geheime dienst MI6 en ten tijde van de moord was er door de koude oorlog sprake van spionage, contraspionage en dubbelspionnen. De geheimen en de wil die te bewaren blijken zelfs na twintig jaar nog springlevend. Alleen met behulp van Richard een oud geheim agent is het mogelijk om te laveren tussen waarheid, leugen en alternatieve feiten. Vraag is in hoeverre is Richard te vertrouwen en is de zoektocht naar de waarheid je leven waard?

Het verhaal is een combinatie van thrillerelementen, historische elementen (koude oorlog) en romantische elementen.
Dit alles maakt dat het boek minder spannend is dan een thriller die volledig en alleen thrillerelementen heeft. Tegelijkertijd maakt het verhaal het daardoor mogelijk dat meerdere typen lezers het een vermakelijk verhaal zullen vinden afhankelijk van je voorkeur zul je gegrepen worden door de historische context, de thrillerelementen of juist de romantische verhaallijn.

De combinatie van al deze elementen zorgt voor een verhaal dat soms wat diepgang mist maar wel een vlot geschreven boek oplevert ideaal voor een verloren moment of op een baaldag