Wat 'The Noonday Demon' (Andrew Solomon) voor depressie is, is 'Night Falls Fast' voor verschillende vormen van suïcide: een persoonlijk gekleurd, deels wetenschappelijk, stuk over getuigenverslagen van suïcidale mensen, hulpverleners en nabestaanden. Jamison wroet in anekdotes/tekstcitaten van onbekenden én bekende schrijvers die worstelen, of hebben geworsteld, met aspecten van deze ernstige problematiek.Een schatkamer aan mooie stukken tekst (poëzie, zelfmoordbrieven, literatuur, etc) om verschillende vormen van zelfverkozen levenseinde één coherent gezicht te geven.Elk individueel geval is anders, maar zo gerangschikt zie je doorheen de tijd parallellen, contrasten en nieuwe inzichten.

Goed feitelijk onderbouwd politiek pleidooi om zelfmoord te zien als maatschappelijk probleem waar instituties en gemeenschap een belangrijke rol spelen. Veel aandacht voor het absurde fenomeen van de Amerikaanse wapenwetgeving, maar bijvoorbeeld haar punten over de 'eigen schuld mentaliteit' naar geesteszieken zijn eveneens relevant in relatie tot politieke ontwikkelingen in ons eigen zorgsysteem. Tikkeltje teveel statistiekjes en opsommingen van feiten. Ook vond ik het iets te herhalend van toon om het als meesterwerk te bestempelen. Geen vrolijke lectuur voor in het zomerzonnetje; wel een belangrijk werk over dat achter elke persoon die zichzelf doodt, een waardevol mensenleven eraan voorafging.