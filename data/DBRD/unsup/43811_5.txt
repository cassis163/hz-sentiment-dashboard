Hoe een boek aan het begrip page-turner komt is me duidelijk geworden bij het lezen van het Pakket van Sebastian Fitzek, in een dag heb ik het boek uitgelezen .

Vanaf het allereerste hoofdstuk wordt je meegesleept in een huiveringwekkend verhaal met vele "twists". Het was heerlijk om telkens weer op het verkeerde been te worden gezet door de schrijver.
Het is een ultieme "Who dunnit" maar met enkel deze beschrijving doe je het boek veel te kort.

De komende alinea is er een spoileralert van toepassing en dus pas op:

Emma is een psychiater van het avontuurlijke soort, ze durft in haar vak vragen te stellen die anderen zouden vermijden. Ze is geen schoonheid vindt ze zelf, echter bevindt ze zich "onbewust" toch in het gezichtsveld van meerdere mannen. Deze mannen blijven het gehele boek centraal staan wanneer haar iets verschrikkelijks overkomt maar overkomt het haar wel echt ? Neemt de werkelijkheid geen vlucht met haar ? Wordt zij niet een patient in plaats van de psychiater ? Kan ze ooit nog iemand vertrouwen en hoe gerechtvaardigd is de angst die elke minuut bij haar is ?

Het is en blijft een bijzonder boek van een bijzondere schrijver. Sebastian bewijst dit nogmaals door achterin zijn boek echte aandacht aan zijn fans te geven. 10 jaar Fitzek mogen wat mij betreft rustig 25 jaar worden!