Afrekening is, naar mijn mening, het beste boek in de Trilogie van de Darkest Powers. Heel mooi om te zien hoe de krachten van de Chloe en haar vrienden uitgewerkt worden en naar een hoogtepunt worden gebracht. Door de spanning blijf je doorlezen, je wilt het boek uitlezen en ook weer niet... Immers als het uit is kan je niet verder lezen en ben je niet meer in de wereld van Chloe en haar vrienden, maar terug in de werkelijkheid. Stiekem hoop ik dat dit toch niet het laatste deel is, en dat er toch weer een vervolg komt. Ik weet inmiddels beter, maar hopen kan je altijd nietwaar? Vooral omdat het boek een open einde heeft waar je alle kanten mee op kan.


Armstrong schrijft goed, je ziet het verhaal zich helemaal voor je afspelen als een soort van residu van een overledene die in de boeken beschreven wordt. Het tempo is vlot, je blijft geboeid tot aan het einde. Een aanrader voor de doelgroep (young adult) en zeker ook voor daarboven.