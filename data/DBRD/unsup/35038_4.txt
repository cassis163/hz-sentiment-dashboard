Een boekje dat ik heb gekocht nadat ik dit jaar in Ijsland was. Dus de bezochte - toeristische - gebieden die hier ook in werden vernoemd, lagen nog vers in m'n geheugen! Het is een fijne en aangrijpende roman gebaseerd op waargebeurde feiten. De verdwenen geologen in 1907 heetten in het echte leven weliswaar Walter von Knebel en Max Rudloff, en de verloofde van die eerste, Ina von Grumbkow, ging inderdaad op zoek naar de oorzaak van de verdwijning het jaar erop. Uiteraard heeft Gerrit Jan Zwier de feiten met fictie vermengd en dit aangevuld met zijn uitstekende kennis van Ijsland, maakt dit reisverhaal zeer genietbaar. Met dit boekje bewijst hij voor mij dat hij niet enkel een uitstekende reisgidsenschrijver is. Graag meer reisverhalen als dit wat mij betreft, want een reisgids pur sang blijft toch meestal een opsomming van highlights. Dit is zoveel aangenamer!