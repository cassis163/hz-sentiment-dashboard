In Alpania bestiert juffrouw Holle haar 'Kurort und Ã–kologischer Bauernhof'. Zij neemt telkens twee stagiaires aan voor voorgenomen efficiency-verbetering.
Rikka Blok, derdejaars agrarisch studente heeft daar wel oren naar. Dat geldt ook voor Olivia (Liv) Wildebeest, die droomt over een mooie baan als journaliste bij De Dageraad. Inmiddels is ze aardig gefrustreerd van haar werk op de redactie van de Borduurbode. Zij reageert dan ook op de oproep voor een uitdaging om een potje te gaan detoxen op een bioboerderij.
De beide vrouwen ontmoeten elkaar bij juffrouw Holle en merken al snel dat ze elkaars tegengestelde zijn. Op tijd, te laat, hardwerkend, lui, eigenwijs, volgzaam, enz. De stage blijkt van een andere soort te zijn dan de meiden verwacht hadden. Omdat ze weinig andere keuze hebben, geven ze zich over aan de vreemde opdrachten van juffrouw Holle en doen daarmee de nodige levenswijsheid op. Zo krijgen ze lessen over tijd, voeding, ontspanning e.d.

Een humoristisch, fris en met warmte geschreven sprookje. En hoewel met name de jongere moderne vrouw een graantje van de lessen kan meepikken, is er voor de iets minder jonge vrouw ook herkenning te vinden. Je leeft met Liv en Rikka mee, nieuwsgierig naar hoe ze zullen eindigen.