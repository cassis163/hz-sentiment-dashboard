In dit boek volgen we 2 personen, Marie-Laure Leblanc die in Parijs woont en Werner Pfennig die in een mijnstadje in Duitsland woont.
Marie-Laure wordt op jonge leeftijd blind en woont met haar vader, een slotenmaker werkzaam in het Natuurhistorisch museum, in Parijs. Als de oorlog uitbreekt worden ze door de directeur van het museum Parijs uitgestuurd met een kostbare edelsteen (echt of namaak??). Ze vluchten naar Saint-Malo aan de Bretonse kust en wonen daar bij een oudoom van Marie-Laure. Als haar vader vertrekt naar Parijs, maar niet meer terugkomt, gaat Marie-Laure madame, de huishoudster van haar oudoom, helpen in het verzet.

Tegelijkertijd wordt het leven van Werner beschreven. Hij woont in een kindertehuis, samen met zij jonge zusje Jutta. Zijn vader is omgekomen in de mijnen en hij vreest ook dat hij zelf uiteindelijk ook de mijnen in zal moeten. Het loopt echter heel anders. Hij is erg slim en kan zelf radioâ€™s bouwen en repareren. Dit valt op bij een kommandant van het opkomende Nazi leger. Deze bezorgt het een plaats op een gerenommeerd opleidingsinstituut voor nazi-jeugd. Als radiotechnicus komt hij uiteindelijk via Rusland in Saint-Malo terecht en ontmoeten Werner en Marie-Laure elkaar.
Het boek is goed opgebouwd. Je springt een beetje heen en neer door de tijd, maar dit maakt het wel heel interessant. Je wilt steeds maar door lezen.
Het boek is heel beschrijvend maar ieder detail is boeiend en dient een doel in het boek. Het is heel leuk om te zien dat sommige details uit het leven van Werner verweven zijn met het leven van Marie-Laure.
Al met al een geweldig boek een echte pageturner!