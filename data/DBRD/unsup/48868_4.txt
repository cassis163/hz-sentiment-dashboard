Egypte, 1e regeringsjaar Achnetoet I
Darwishi reed op zijn ezel langs de oever van de Nijl.
De grote piramide schitterde in het licht van de avondzon. Aan de voet van de piramide stonden de wagens voor de optocht.
Morgen zou het feest van de Nijl beginnen. Het ws het leukste feest van het jaar, met veel muziek, dansen en lekker eten. En natuurlijk de optocht.
Darwishi sprong van zijn ezel, keek om zich heen en klom op de voorste wagen. Dat was de wagen voor de koning. Morgen zou zijn vader op de troon zitten en alle mensen zouden naar hem zwaaien. En later, als Darwishi zelf koning was... (blz. 9)

De klas van Goos en Dummie wordt gevraagd om mee te doen aan een praalwagenoptocht. Ze mogen een wagen met als thema 'Egypte' maken voor de optocht in een dorp vlakbij. Met de hulp van ouders gaan de kinderen aan de slag. Dummie en Anna-Lies vinden elkaar niet aardig en maken constant ruzie. De meester probeert ze allebei een belangrijke taak te geven. Dummie maakt een plan, samen met Ebbie, een andere vriend van Goos en Dummie. Goos is nieuwsgierig, maar Dummie wil hem niets vertellen.

Uiteindelijk komt de dag van de optocht. De wagen van de klas van Goos en Dummie wordt natgespoten door de brandweer. Dat heeft Anna-Lies stiekem geregeld. De hele klas weet dat Dummie niet nat mag worden. Dat zou niet goed zijn voor zijn brandwonden... Maar Anna-Lies is boos op Dummie. Dummie raakt in paniek. Goos zorgt dat hij zich kan verstoppen en doet dan zelf alsof hij Dummie is. De kermis is het eindpunt van de optocht. Hier raakt Goos Dummie kwijt. Hij ziet nog net dat Dummie zich in een grijs busje verstopt zodat mensen hem niet kunnen zien. Maar even later komen er mannen aan die spullen in het busje doen en wegrijden. Goos weet niet wat hij moet doen... Samen met zijn vader, de meester en Ebbie gaan ze op zoek naar Dummie. Maar hoe vindt je nou iemand als je niet weet waar hij naartoe is?

Lees de rest van mijn recensie op Ikvindlezenleuk