Tegenstroom is het derde deel uit de Banks serie van Peter Robinson. Ik vind het een fijne serie om tussendoor te lezen. Dit boek speelt zich af eind jaren tachtig. In dat licht moet je ook de gebeurtenissen zien. De demonstraties tegen kernenergie bijvoorbeeld. Tijdens zo'n demonstratie wordt er een politieman vermoord. Al gauw wijzen de feiten naar een aantal groepen. De studenten, een eenling Dennis Osmond (lid van de CND) en een groep die in een boerderij in een commune samenleeft. Wie heeft er een motief? Uit Londen wordt versterking gestuurd ('dirty Dick' Burgess), of dat een verbetering is, is maar de vraag.