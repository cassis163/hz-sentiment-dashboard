De Oostvlaming Roel Richelieu Van Londersele zit al ettelijke jaren in het vak: maar waar hij begon als dichter en romanschrijver, publiceert hij de laatste jaren uitsluitend nog spannende boeken. Hiervoor korte hij zijn naam in tot Londersele.
Na Onzichtbaar en Het laatste lijk, twee rasechte detectives, gooit de auteur nu het roer volledig om en tovert hij met De vernietiging van Einstein een literaire thriller uit zijn pen.
Begin 1933 is in Duitsland het nazisme volop aan het opkomen. De partij wint de verkiezingen en Adolf Hilter wordt bondskanselier. Terugkerend uit Amerika, verneemt Einstein dit nieuws op volle zee, en hij besluit onmiddellijk om Duitsland te mijden. Zo komt hij terecht aan de Belgische kust; om precies te zijn in De Haan, waar hij de evolutie in zijn vaderland met weerzin en vol ongeloof op de voet volgt.
De Duitser machthebbers willen Einstein, die zich openbaar tegen de naziÂ’s keert, het zwijgen opleggen, maar willen er zelf hun handen niet aan vuil maken. Zij nemen contact op met Werner Baetens, het hoofd van een Antwerpse groepering van nazi symphatisanten, en vragen hem de moord voor te bereiden en uit te voeren.
Het eerste wat opvalt aan De vernietiging van Eindstein, is dat de stijlvolle voorkant door slechts hondernegentig bladzijden gescheiden is van de overvolle achterflap. De auteur houdt blijkbaar van deze dunne boekjes, want zijn eerder verschenen spannende boeken flirten ook met de tweehonderd bladzijden grens.
In een eenvoudige, zeer vlot weglezende stijl loodst Londersele de lezer door het verhaal dat, meer dan een thriller, eigenlijk een mooie schets is van het tijdsbeeld van hoe in Antwerpen, in volle recessie, de opkomst van het nationaalsocialisme beleefd werd. Londersele heeft wel wat research moeten plegen om de lezer te kunnen vergasten op de talloze feitjes en faits divers waarmee hij vooral in het begin van het verhaal kwistig in het rond strooit. Het is een originele manier om het verhaal in de tijd te situeren.
Het grote nadeel van zulke op historische feiten gebaseerde verhalen is dat de afloop eigenlijk al gekend is vooraleer er ook maar een enkele letter gelezen hebt. Echt spannend wordt het dus nooit, maar toch laat je je als lezer graag meeslepen door de avonturen van deze doodgewone mensen die zich al bijna de helden van Duitsland wanen.
De echte thrillerfanaat kan De vernietiging van Einstein dan ook beter links laten liggen om zich een ontgoocheling te besparen, maar de lezer die bereid is zich open te stellen voor verhalen op- of zelfs net over - de rand van het spannende gerne kan zich met dit sympathieke werk verzekeren van een paar uur aangenaam en lichtvoetig leesplezier. Behorende tot de laatste groep kan ik alleen maar vaststellen dat Londersele mij aangenaam heeft verrast.