Cody,
Dit boek grijpt je meteen naar de strot. Niet alleen vanwege het verschrikkelijke wat er aan het begin gebeurt maar ook je nieuwsgierigheid wordt meteen gewekt.
Jelka wordt s'morgens veel te laat wakker, waarom heeft ze haar zoontje Cody nog niet gehoord?
Ze gaat bij hem kijken maar zijn bedje blijkt leeg te zijn.
Heeft haar man zich vergist en hem naar de cr√®che gebracht?
Als ze hem probeert te bellen wordt er niet opgenomen en als er later acht agenten voor haar deur staan weet ze dat het ernstig mis is.
Dit is het begin van het boek Cody. Een ingrijpend verhaal wat ik in twee uur heb uitgelezen.
Het boek is verdeelt in pakkende korte hoofdstukken van iedere keer een ander persoon.
Hierdoor denk je te weten te komen wat er precies gebeurt is maar toch wordt je meerdere keren op het verkeerde been gezet. Het einde is dan toch nog een verrassing en laat je het boek met een diepe zucht dicht slaan. Zeker een aanrader voor de vakantie!