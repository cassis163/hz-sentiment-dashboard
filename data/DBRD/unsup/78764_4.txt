Een mengeling van sprookjes en sprookjesfiguren samen-gesmeed tot een nieuw sprookje. Het verhaal is goed opgebouwd en leuk om te lezen. Qua taal is het goed leesbaar, afgewisseld met kleine stukjes in een soort zelfverzonnen oud-nederlands (als het bv om een oude voorspelling of vloek gaat).

De prinses van Geografie wil niet trouwen met de prins van Topografie (dat op zich is al grappig). Om hem een brief te laten bezorgen gaat ze naar een gevaarlijke plek waar ze misbruikt wordt (tot zo ver het kinder-sprookje, dat ik niet aan jonge kinderen zou voorlezen). Met twisten die sterk doen denken aan Doornroosje lijkt ze voor iedereen verdwenen, ontstaat er een oorlog en wordt ze wakker-gekust door een prins, die niet de man van haar dromen zal zijn. In het verhaal komen we nog 7 kleine vrouwtjes tegen, een vrouw Holle met een rood kapje op, een prins die is veranderd in een karper (nee, geen kikker) en een repelsteeltje met rood haar.

Ik ben benieuwd naar het vervolg, want de pas-geboren Alice smeekt om een nieuw vermakelijk verhaal……..