Het verhaal begint in 2006 en gaat direct spannend van start. Dr. Sofia Maniewski wordt op haar werk gebeld door haar 11 jarige dochter Lorena. Lorena is volledig in paniek en verteld haar moeder dat er mannen in huis zijn die haar vader bedreigen en op zoek zijn naar haar.
Sofia haast zich naar huis om tot de ontdekking te komen dat haar hele leven nooit meer hetzelfde zal zijn.

De hoofdstukken beschrijven wisselend het leven van Sofia die in Guinee de strijd tegen Ebola probeert aan te gaan en hoofdinspecteur Rani Diaz die in Mechelen geconfronteerd wordt met een nieuwe zaak waarbij halfvergane ledematen een grote rol spelen.
Is er een onderling verband?, na verloop van tijd wordt er een tipje van de sluier opgelicht en krijgt Sofia ook antwoord op de vraag wie verantwoordelijk is voor de abrupte beÃ«indiging van haar gezinsleven. Dit is het moment waarop Sofia niet langer verder kan met haar leven, zij zal eerst de confrontatie aan moeten gaan met de personen welke haar dit leed hebben aangedaan.

Gotcha! was mijn eerste kennismaking met het werk van Sterre Carron.
Opvallend is de wijze waarop zij de verschrikkelijke gebeurtenissen in het leven van Sofia op papier gezet heeft, het is echt af en toe behoorlijk slikken. Zij maakt ons deel van haar kennis over het ebolavirus wat het boek nog meer diepgang en emotie geeft.