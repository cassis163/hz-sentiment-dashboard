Henri Patrik weet spanning te combineren met een goed gevoel voor dramatiek.
De verschillende hoofdpersonen hebben allemaal een traumatisch verleden, opgelopen tijdens de vijandelijkheden in ex-JoegoslaviÃ«. Het speelt in Sarajevo waar nog steeds corruptie, bedrog, moord en seksuele uitbuiting plaatsvindt ondanks het toezicht van de internationale waarnemers. De organisaties die hulp moeten bieden, blijken zelf mee te doen met de misdrijven en werken samen met de lokale criminelen om er zelf beter van te worden.
Doordat de auteur zelf in die periode in het gebied gewerkt heeft, schrijft hij uit eigen ervaring over de misstanden die hij om zich heen zag, waardoor het geheel zeer realistisch is neergezet.

Een echte aanrader!