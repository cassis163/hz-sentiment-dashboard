Bling Bling 2 de Zaventemmers
Uitgeverij: Manteau
Genre: Thrillers
Aantal bladzijden: 508
2e deel van een trilogie
ISBN: 789022333976
Sterrenwaardering: 4 sterren

Jan van der Cruysse (1960), winnaar van diverse prijzen heeft opnieuw een spannende complexe thriller met goed uitgewerkte personages weten te schrijven. Hij heeft rechten, communicatiewetenschappen en marketing gestudeerd. Na zijn legertijd in Duitsland heeft hij eerst 5 jaar als journalist gewerkt, waarna hij als specialist crisiscommunicatie op Brussels airport de luchtvaart van nabij heeft beleefd. Na de luchthavenperiode te hebben afgesloten, stichtte hij zijn eigen vennootschap en werd consultant in crisiscommunicatie bij een belangrijke Belgische pr-groep.

Het is een spannend en meeslepend verhaal geworden met een mooie cover, voorzien van een dreigende lucht waarop een vliegtuig vertrekt. De donkere wolken geven alvast een dreiging weer.
Bling Bling 2 de Zaventemmers is een vervolg op Bling Bling. Ook als je deel 1 niet gelezen hebt, is deel 2 prima als zelfstandig deel te lezen. De spanningsboog wordt steeds strak gehouden, er gebeurd van alles, op meerdere plaatsen tegelijk.
Viktor Gogua, diamantair en eigenaar van Medusa wordt voor de 2e keer in korte tijd beroofd. Dit keer op de luchthaven van Zaventem. De eigenaar van de diamanten Paata Sirbiladze is hier niet blij mee en zet een gewelddadig drietal (Mate, Elisabed en Boris) in, om te achterhalen waar zijn diamanten gebleven zijn. Tevens begint hij Viktor Gogua onder druk te zetten.
Op de begrafenis van Sergei Tokar (koerier uit Bling Bling), ontmoet Beerke Wagenmaker (politierechercheur), zijn tweelingbroer Roman Tokar. Deze wil de daders van de moord op Sergei en diens vriendin opspeuren.
Beerke Wagenmaker leidt het politieonderzoek naar de dood van Sergei Tokar en heeft een Turkse achtergrond.
Zij brengt Roman in contact met Johannes, een onderzoeksjournalist, die voor de Hoge Raad van Diamantairs de roof in Delhi uit Bling Bling onderzoekt.
Er ontstaat een reeks van gewelddadige acties over verschillende landsgrenzen heen.
Er volgt een reis door de Balkanlanden van ons moordende trio, die op weg zijn naar Paata Sirbiladze, de gangsterbaas van Viktor Gogua. Hierin kom je achter wie Elisabed is en waar zij voor staat.
De politie probeert de pers steeds op afstand te houden, alleen dit lukt niet altijd. Hierdoor wordt Beerke in discrediet gebracht.
Door de vele personages en reizen door verschillende landen en meerdere verhaallijnen naast elkaar is het soms lastig om overzicht te houden. Doordat er verwijzingen naar de diamantroof uit BlingBling in verwerkt zijn, kom je snel in het verhaal en leer je de personages kennen.
Er zijn meerdere verhaallijnen, die elkaar volgen in een rap tempo, waardoor je wilt blijven lezen.
Achter in het boek staat een overzicht met de diverse personages en bij wie ze behoren.
Er is een tijdsindeling gemaakt mbv grijs gekleurde bladzijden.
Er staan soms wat storende taalfouten in de tekst.
Het is een goed opgebouwd realistisch plot. Diamantroof komt tegenwoordig vaak voor en het gebruik van drones daarbij, vond ik wel leuk. Maar ook, in het licht van de recente aanslagen op Zaventem vond ik het bijzonder om te lezen dat er geen wapens bij de roof werden gebruikt.
De vele Belgische uitdrukkingen waren leuk om te lezen en je begrijpt prima wat er mee bedoeld wordt.

Mooi ontworpen cover, waarbij BlingBling 2 in hoofdletters en wit op de voorgrond en de gele 2 op de achtergrond. Het vertrekkende vliegtuig op de cover geeft mooi weer, dat er eea speelt op luchthavens bij vertrek. De kleuren blauw, grijs en zwart geven iets van dreiging, spanning weer.