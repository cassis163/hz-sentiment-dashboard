Het boek startte naar mijn mening ongelofelijk met de macabere gedachten van Derek Tyler, maar daarna bleef ik een beetje op m'n honger zitten. De personages worden te vaak en te grondig uitgewerkt, dit belemmert dikwijls de opgebouwde spanning.

Het feit dat Val McDermid twee zaken van seksuele moord combineert (pedofilie en verkrachting) vind ik wel vernieuwend, maar toch wel wat moeilijk om volgen. Op het verhaal zelf valt weinig op aan te merken: de moorden laten niets aan de fantasie over en het einde is verrassend. Je ziet ook duidelijk dat de auteur veel research gedaan heeft op vlakken zoals forensische wetenschap, psychologie en pathologie.

Zelf ben ik een leek in Tony Hill-thrillers en daarom sta ik er misschien wat kritischer tegenover, maar ik vond het zeker een aangename instap.