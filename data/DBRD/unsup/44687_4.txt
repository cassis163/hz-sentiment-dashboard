Dit boek kwam ik tegen bij een tweedehands boekwinkel. Omdat ik een liefhebber ben van spannende boeken waar je ook nog de nodige kennis bij kan opdoen, kocht ik het. Voor een prikkie nog wel. Denk niet, de lage prijs zal wel gezorgd hebben voor een lagere verwachting, want het boek is gewoon goed. Goede verhaallijn, vlot geschreven, voldoende wetenschappelijke onderbouwing, intrigerend verhaal. Je leest het boekje zo uit. In tegenstelling tot de vele boeken die op de markt zijn verschenen, past de titel volledig bij het verhaal. De schilders/kunstenaars Rafael en Mantini worden goed beschreven en bijvoorbeeld de uitleg over hoe je een schilderij restaureert is goed te verhapstukken. Kunstkennis is hierbij overigens in zijn geheel niet noodzakelijk. Goed boek, ik ga zeker meer van deze schrijver lezen.