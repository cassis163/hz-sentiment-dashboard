Wauw! Kan ik nog korter zijn? Dit boek vond ik een van de mooiste die ik heb gelezen de afgelopen tijd. Het was aangrijpend en soms akelig herkenbaar.

Dit komt mede door de herkenbare situatie die meneer Borst schetst in het boek. Ik ben mantelzorger van mijn dementerende oma. Zij zit in een Verzorgingstehuis. De voorvallen die er worden beschreven, het gevoel dat je als naaste hebt, maar ook de intense liefde die je voelt voor je dementerende naaste, is zo ongelofelijk herkenbaar. Het hele boek was liefde!

De manier waarop Hugo Borst over zijn moeder schrijft, vond ik heel mooi. Vol respect en liefde! Echt een boek dat ik nog vaak ga lezen.