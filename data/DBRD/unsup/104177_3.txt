Mooie reis terug in de tijd, de lezer maakt kennis met Cicero, zijn vrouw Terentia, de machthebbers in hun tijd en de manier van politiek bedrijven. Dat alles door de ogen van slaaf Tiro, uitvinder (volgens dit boek) van het steno. Harris zou heel veel literatuuronderzoek hebben gedaan voor dit boek en dat is te merken. Positief gevolg daarvan is de levensechte beschrijving van het leven van toen, jammer is het gebruik van teveel feitjes, waardoor eindeloze opsommingen van bijvoorbeeld namen. Als je daar wat overheen leest, blijft het heel goed te doen, en zeker de moeite van het lezen en mee-leven waard.