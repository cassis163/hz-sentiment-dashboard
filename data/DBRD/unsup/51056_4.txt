Het boek Zwemmen door Martine Kamphuis is zeer verrassend. De 17 jarige Sofie speelt de hoofdrol in deze YA thriller. Haar vader is overleden en zij krijgt en zoekt troost bij haar leraar Nederlands, maar de vraag is of hij wel oprecht is, dat is de strekking van het verhaal. Sofie is de weg kwijt nadat haar vader is overleden. Ook haar moeder heeft grote moeite met de onverwachte dood van haar man.
Carlo, het ex-vriendje van Sofie speelt ook een grote rol in dit verhaal en hij en Sofie komen weer nader tot elkaar. Sofie en Carlo groeien in dit verhaal en komen tot een aantal inzichten.
Het boek is spannend en leest als een trein, ik had regelmatig de drang om te kijken hoe het afloopt, maar wist mij toch te beheersen. Ik heb het boek achter elkaar uitgelezen en ik was blij verrast. Het boek heeft mij een aantal zeer aangename uurtjes gegeven. Er zit vaart in. Erg bijzonder is het dat een aantal hoofdstukken cursief zijn gedrukt, dit zijn gedachten van mensen en soms weet je niet van wie dat is. Het boek begint zeer spannend met de verdrinking van een meisje.
Het is een geweldig goed boek.
Ik kende Martine Kamphuis niet als schrijfster, had nog niet eerder iets van haar gelezen, maar ga dat absoluut doen, zowel de boeken voor volwassenen als voor Young adults. Zij schrijft op een manier die geloofwaardig is, en ik herkende een aantal overdenkingen en onzekerheden, al is het een tijd geleden dat ik op de middelbare school zat.
Ik kan weer een favoriete schrijfster aan mijn lijstje toevoegen.