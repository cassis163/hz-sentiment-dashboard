Dat een 17 jarige de passie heeft om een boek te schrijven, intrigeert mij. Tijdens de boekpresentatie was ik erg onder de indruk van deze jongedame. Ze vertelde volpassie over haar drive om een boek te schrijven en bezat ook al de nodige zelfkennis. welke ze niet onder stoelen of banken stopte.
Heel nieuwsgierig start ik in haar boek N22 het eerste deel van een vierdelige serie. Waarvan deel twee al bijna af is, deel drie al in de maak is en deel vier al helemaal in haar hoofd ontsproten is. Dit geeft wel aan dat Joyce een doorzetter is die weet wat ze wil.
Een prachtige rode appel prijkt op de voorkant, met wat lijkt op bloed. Een spannende omslag want je kunt er alle kanten mee op. Het maakt mij wel nieuwsgierig en kan me er van alles bij voorstellen. Alles maar niet het verhaal wat Joyce ervan maakt. Een YA Fantasy thriller, waar je zelfs als volwassene nog de kriebels van kunt krijgen, met een hoog psychologie gehalte, als snel ontwikkel je als lezer een gevoel voor Katherine welke schommelt tussen medelijden en trots. Goed beschreven door Roele, welke de juiste snaar weet te raken met haar karakters.
Het is zeker geen zoetsappig YA verhaal, de details zijn duidelijk en zonder schroom beschreven, wat maakt dat je geboeid blijft. Roele schrijft tastbaar en beeldend, als snel krijg je als lezer een duidelijk beeld bij het verhaal. Het verhaal is opgetekend door enerzijds de verhaallijn vanuit Kate haar belevenis en anderzijds vanuit de zoektocht van Alex en Lena.
“Nog 1 week. 7 dagen. 168 uur 10.080 minuten. 604.800 seconden. Nog…….”
N22 is een origineel en indrukwekkend verhaal, wat een mix is van thriller, scifi en zeker een goed neergezette YA, waar menig jong volwassene en zelfs volwassene van zullen genieten. Dat dit deel één is van vier delen maakt mij helemaal enthousiast, ik hoop dan ook dat Joyce snel komt met het tweede deel, mij heeft ze nieuwsgierig gekregen door haar enthousiasme en haar fijne schrijfstijl. De plot van N22 maakt mij nog nieuwsgieriger, wat gaat er nog meer gebeuren....
Dik verdiende 5 sterren voor N22, waarmee Joyce een ijzersterk debuut neer zet, wat net als de appel op de cover smaakt naar meer en het water je in de mond doet lopen
Lieve Leesgroet Moon