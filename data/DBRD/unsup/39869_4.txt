In tegenstelling tot de meeste commentatoren was ik geen King-kenner of King-fan. Lisey's verhaal is de eerste roman die ik las van deze schrijver en wellicht is dat te danken aan de flaptekst, die een laag horrorgehalte laat uitschijnen.
Deze indruk bleek terecht: ik zou dit boek niet als horror bestempelen en eigenlijk zelfs niet als thriller. Hoewel je gaandeweg meer en meer in het verhaal wordt meegesleept en het soms ronduit spannend wordt, is naar mijn mening vooral het psychologisch aspect doorslaggevend in het verhaal. Dit boek gaat over waanzin en hoe waanzin een mens beïnvloedt en de manier waarop King dit thema behandelt is in één woord meesterlijk.
Ik was nog geen King-fan, maar ben er nu één geworden. Dit was zeker niet de laatste King die ik gelezen heb.