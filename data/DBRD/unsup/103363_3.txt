In deze historische roman leren we Lizzie Boylston kennen. Ze wordt al jong weduwe wanneer haar man Jeb omkomt in de Grote Oorlog in Amerika. Haar schoonouders staan aan de andere kant en haar ouders zijn kort na elkaar overleden. Lizzie staat er alleen voor. En dat valt niet bepaald mee in het Amerika van de achttiende eeuw. Lizzie runt in haar eentje een kleine boerderij, bovendien is ze door haar moeder opgeleid als vroedvrouw en heeft ze veel kennis van ziekten en de bijbehorende geneesmiddelen. Langzamerhand wortelt ze in de kleine dorpsgemeenschap. Ze heeft vriendschap met Abigail Adams, de vrouw van John Adams die later de tweede president van Amerika zal worden. Haar vrienden in de dorpsgemeenschap zien dat Lizzie het in haar eentje niet redt. Zij zorgen ervoor dat Lizzie een jong meisje Martha opneemt. Ook Martha heeft geen ouders meer maar nog wel een broer. Helaas staat deze broer, net als Lizzieâ€™s schoonouders aan de verkeerde kant in de oorlog. Daardoor durft Lizzie Martha niet echt te vertrouwen. Lizzie is een misdrijf op het spoor gekomen en gaat, niet geheel zonder risico, op speurtocht. Is er een complot tegen John Adams? Lizzie staat haar mannetje in een tijd waarin dat zeker niet gebruikelijk was. De vroedvrouw van Braintree schetst een mooi verhaal over het leven op het einde van de achttiende eeuw in Amerika. En passant wordt het verhaal verteld van de strijd van de patriotten tegen de Engelsen. Een strijd die ook hele families verscheurd heeft. Jodi Daynard heeft ook nog de terugkeer van de liefde in het leven van Lizzie beschreven. Op wie ze verliefd wordt? Als je dat wil weten zal je toch echt het boek moeten lezen!