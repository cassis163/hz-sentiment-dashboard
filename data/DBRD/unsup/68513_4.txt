Voor mij was dit boek een eerste kennismaking met de schrijver M.J. Arlidge en ‘Helen Grace’. De auteur schrijft in duidelijke taal, waardoor je makkelijk in het verhaal kan instappen en als lezer meegezogen wordt. Wat mij opviel is dat Hellen, ondanks ze een nieuweling in het corps is, reeds veel verantwoordelijkheid neemt en (onrechtstreeks) gezag uitoefent op het team. Bijvoorbeeld in hoofdstuk 8 komt patholoog Jim Grieves ten tonele. Jim lijkt zeer achterdochtig en afstandelijk wanneer Hellen binnenkomt maar twee zinnen later staat hij bij wijze van spreken voor haar te springen. Aanvankelijk (eerste hoofdstukken) leek het verhaal op een samenvatting van een uitgebreider boek, doch naar het midden toe kon het boek mij bekoren. Wat mij betreft een aangename kennismaking met deze auteur. Ik zal ongetwijfeld nog boeken van hem lezen.