‪‪#CorinneVlaminckx‬ ‪#Moordfamilie‬

Ik leef in mijn hoofd.
In mijn hoofd, hiermee begint de proloog van Moordfamilie. Een verhaal wat de auteur in 2013 instuurde voor een verhalenwedstrijd. Dit verhaal verscheen in de verhalenbundel Jeugd. Als vervolg op dit verhaal ontstond het boek Moordfamilie.

Lizzy, getrouwd met Richard en samen hebben ze een zoontje, Bram. Jaren geleden heeft Lizzy's vader haar moeder vermoord. Via brieven heeft hij al eens contact met haar gezocht, echter Lizzy heeft deze brieven nooit gelezen. Op een dag staat haar vader bij haar op de stoep.
In Lizzy's dromen probeert haar overleden moeder haar voor een aantal dingen te waarschuwen. Er gebeuren onverklaarbare, vreemde dingen in haar leven, probeert iemand haar gek te maken?

Er verschijnen in thrillerland veel debuten. De ene beter als de ander. Moordfamilie is een debuut waar je niet omheen kunt als je van thrillers houdt! Wat een ontzettend sterk debuut heeft Corinne hiermee neergezet. Een ware page-turner!

Je leeft enorm mee met Lizzy, probeert iemand haar gek te maken via stalking, mail en telefoon? Is ze zelf gek? Wat is waar, wat is niet waar?

Een auteur met veel inlevingsvermogen, Mooi en goed geschreven, helder en duidelijk. En enorm veel spanning.
Ik ben echt even stil en onder de indruk van dit IJzersterke debuut, dat het verdient om door velen gelezen te worden. Dit boek krijgt van mij dan ook het maximale aantal sterren. En ik kan dan ook niet wachten op een volgend boek van deze auteur, volgens haar website wordt hier al druk aan gewerkt.