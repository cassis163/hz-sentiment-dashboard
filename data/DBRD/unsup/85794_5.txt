Als Ellie een relatie krijgt met Dan, wordt ze liefdevol opgenomen in het gezin van Linda & Michael (Dan's ouders). Emma, de zus van Dan wordt haar vriendin en met broer Richard kan ze ook goed opschieten. Geleidelijk aan merkt Ellie dat haar schoonmoeder zich overal mee bemoeit en het heft in handen neemt. Zelf heeft ze weinig of niets meer in te brengen en Dan staat meer achter zijn moeder dan achter Ellie. De problemen worden groter als schoonmama de trouwerij regelt en alles anders gaat als Ellie wil. De irritaties lopen hoog op tussen de beide vrouwen en de ruzies met Dan zijn niet van de lucht. Als er een baby wordt geboren (Tom) zijn de rapen helemaal gaar. De bemoeizucht van Linda neemt grote proporties aan als ze zich bemoeit met de opvoeding van het kind.
Dan gebeurt er een ongeluk met Tom, veroorzaakt door Linda....
Ellie en Dan gaan bij elkaar weg.... en Ellie ontdekt dat haar schoonvader Michael het niet zo nauw neemt met de huwelijkse trouw....

Ik zal niet meer verklappen, want er gebeuren nogal wat dingen !

Een fantastisch heerlijk boek om te lezen en misschien wel voor heel wat schoondochters heel herkenbaar.Dit is mijn eertse boek van Jane Green en zeker niet de laatste. Een heerlijke afwisseling na alle thrillers die ik heb gelezen. Dit is een boeiende roman, met vaart geschreven en nergens saai. Ik heb hier enorm van genoten. Je leeft helemaal met Ellie mee, omdat het zo levensecht beschreven is. Een toppertje van de bovenste plank.