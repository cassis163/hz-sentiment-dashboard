Het is inderdaad een pil van zo'n 66 pagina's, maar het verveelt geen moment, integendeel. Het leven van Albert Egberts is na 2 delen bijna een verhaal van een familielid geworden. Maar wat streeft Adrie van der Heijden een perfectie na! Alle details kloppen en er zitten meer linken in naar het reÃ«le leven dan je tijdens het lezen beseft, in ieder geval voor mij. Dit deel behelst een boeiende beschrijving van de studententijd van Albert in het roerige Amsterdam.Drinken, drugs en sex zijn dus onontkoombaar, wat dat betreft neemt Adrie geen blad voor de mond. Schitterend geschreven lijvig boekwerk. Met nog 3 boeken te gaan in dit epos (en er komen er nog bij) heb ik nog heel wat moois in het verschiet.