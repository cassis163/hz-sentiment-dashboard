Meesterdeal, wanneer je het in handen krijgt en je leest de achterkant dan hoop je dat je het nooit hoeft te overkomen. Je dochter een affaire met een veel oudere man, de leraar in dit geval, is dit fout is er liefde in het spel of is dit je reinste misbruik. Er loopt een hoop mis in het gezin van Lierop, niet alleen de affaire drukt een stempel op het gezin maar ook manlief Adam gedraagt zich eigenaardig. Al met al heeft Bo het zwaar te verduren thuis.

Marlen Beek Visser, neemt je in Meesterdeal gelijk mee in een heerlijke leesflow, wegleggen is bijna niet mogelijk want er zit een fijne spanningsboog in waardoor je door blijft lezen. Je wilt weten waar het heen gaat, je maakt je zorgen om Eva, leeft mee met Bo en vraagt je af wat er met Adam aan de hand is. Kortom het gehele gezin van Lierop heeft je aardig in hun macht.

De personages in Meesterdeal maken het verhaal sluitend, er zijn er een paar bij die je echt de kriebels over de rug doen laten lopen. Marlen beschrijft ze erg goed, ze laat ze bijna tot leven komen in haar beschrijving want met Bo en Eva heb ik echt te doen in het verhaal, maar van de heren in deze Meesterdeal daar kan ik wel soep koken. Marlen laat de spanning heerlijk op lopen en wanneer je denkt het gaat die kant op, zit je er waarschijnlijk helemaal naast! In ieder geval de plot wendingen volgen elkaar naar het einde toe in razend tempo op en Marlen weet je meerdere malen te verrassen. Waardoor wegleggen geen optie meer is.
Marlen weet je in Meesterdeal vaak op het verkeerde been te zetten, doordat ze er meerdere malen een twist in brengt houdt het je op scherp en blijf je geboeid tot het einde toe, geen enkel moment verzwak je in Meesterdeal. De onderwerpen in het verhaal zijn allen aangrijpend waardoor het verhaal een extra diepgang krijgt.

Vechten voor alles wat je lief is.. Hoe ver ga jij?

• Plot 5 *****
• Schrijfstijl 5 *****
• Leesplezier 5 *****
• Psychologie 5 *****
• Spanning 5 *****

Meesterdeal is een boek wat uit moet, het liefst in één ruk, zonder dat je gestoord wordt. Je wordt er in vastgezogen, de schrijfstijl is weer supervlot, het leest als een trein en door de goed opgebouwde spanning, de aangrijpende onderwerpen, de intrigerende karakters heeft Marlen Beek - Visser een super tweede thriller neergezet.

5 sterren voor deze Mustread

Lieve Leesgroet Moon