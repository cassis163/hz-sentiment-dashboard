Autisme heb je in vele soorten en maten. Van mensen die totaal onbereikbaar zijn tot mensen waaraan je eigenlijk niet zo heel veel merkt. In dit boek worden de verschillende soorten van autisme beschreven en wordt uitgelegd hoe we denken dat ze ontstaan. Daarover is nog erg veel onduidelijk, maar door het voortschreiden van de techniek zijn er steeds meer en betere mogelijkheden om onderzoek te doen naar het functioneren van de hersenen en daardoor autisme te begrijpen.
Autsisme is niet te genezen, maar het is vaak wel mogelijk om te leren hoe je er zelf en hoe je omgeving er het beste mee om kan gaan. En dan is vaak een goed leven mogelijk.
In de toekomst zal er misschien nog meer mogelijk zijn door technische hulpmiddelen als gamen en virtual reality.

Het boek is goed geschreven door iemand die er duidelijk heel veel van afweet. Maar die het op een voor de leek heel duidelijke manier kan verwoorden. Het hoofdstuk over het functioneren van de hersenen vergde wel even wat concentratie. Maar verder was het zeer leesbaar.
Zelf had ik het leuk gevonden als er nog wat meer praktijkvoorbeelden waren beschreven. Die staan er al wel in, maar het had wat mij betreft nog wat meer mogen zijn. Dat maakt het verhaal luchtiger en beter te begrijpen tegelijkertijd.