In het boek Camouflage worden vier op zich zelf staande verhalen verhalen beschreven, welke langzaam in elkaar overlopen. De duikschool van Matthew Price, het leven van de Noord-Afrikaanse drugsbaron Ben Brahim, de Duitse nachtclub eigenaar Ernst Ulm en de leider van de Spaanse elite-eenheid van de geheime dienst Neuve, Alfonso Silva, allen hebben iets te maken met de ontplofte bom op het toeristische eiland Gran Canaria.

Paul Goeken weet (met in het begin een ietwat te gedetailleerd verslag) de lezer te boeien met een vandaag de dag wel heel erg actueel verhaal, een gruweldaad van Al-Qaida. Wat begint met een explosie op het Spaanse eiland, eindigt met een jacht op het terreurnetwerk van Al-Qaida. Onderwijl word je meegenomen in de diepten van de oceaan, dit aan de hand van de duikschool van Price. Het duiken wordt zo duidelijk weergegeven, dat na het lezen van dit boek, je het gevoel hebt zelf onder water te zijn geweest. De spanning wordt langzamerhand opgebouwd, mijn complimenten voor deze Nederlandse schrijver die een thriller van wereldformaat heeft geschreven.

Echter toch een paar minpuntjes, vooral in het begin, vond ik het een moeilijk boek om door te komen, met weinig dialogen. Later als je meer bekend bent met de personages, komen de dialogen ook wat meer opgang en leest het boek (wat mijzelf betreft) beter. Wat ik ook heel erg jammer vind is de epiloog, hier wordt het boek een beetje afgeraffeld en had Paul Goeken zeker nog honderd pagina's kunnen vullen met (nee, ik ga de clou niet verraden, want dit is een boek die je zeker zelf gelezen moet hebben, want van Paul Goeken, ga je zeker meer horen, hoop ik!).