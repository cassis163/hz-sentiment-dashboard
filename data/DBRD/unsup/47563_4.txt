Marcel Beijer is onder andere journalist, hypnotiseur en tekstschrijver en bracht in 2017 zijn debuutroman Overwonnen verlangen uit.

Overwonnen verlangen gaat over Jessi, een getrouwde vrouw met twee kinderen, die een bijzondere band heeft met haar knappe en veel jongere buurjongen, Marius. Marius en Jessi krijgen ongeveer tegelijkertijd te maken met een groot verlies in hun leven, waar zij beiden op een andere manier mee omgaan.

De hoofdthema's van het boek zijn rouw(verwerking) en spiritualiteit. Deze elementen zijn echter heel mooi en subtiel in het boek verwerkt, waardoor het boek niet te zwaar is en de thema's niet overheersen. Ook de schrijfstijl en de continue sluimerende spanning zorgt ervoor dat het boek prettig leest. Het boek wordt afgewisseld geschreven vanuit de perspectieven van Marius en Jessi en op het einde van het boek komen verschillende elementen op een mooie manier samen. Ook komen in het boek veel symbolische details en beschrijvingen voor, die op verschillende manieren ge√Ønterpreteerd kunnen worden.