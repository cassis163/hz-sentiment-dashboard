Twee dagen geleden heb ik dan 'Terugkeer ongewenst' uitgelezen. Ik vond het een pittig boek in die zin dat ik het me aangreep. Zoals ik al eerder schreef vond ik het lastig om lang achtereen in het boek te lezen. Waar ik erg aan moest wennen (en het wende niet echt) was dat het boek niet is verdeeld in hoofdstukken.
Kurt Gerson, genoemd Gerron, verteld over het dilemma wat aan hem is voorgelegd door Obersturmbahnfuhrer Rahm. Hij moet een film maken over het leven in Theresienstadt. Alleen is het niet de bedoeling dat de film de realiteit bevat. Het moet een soort van promo-film worden, over hoe het wel niet allemaal geregeld is in Theresienstadt en hoe prettig men daar wel niet leeft. Gerron worstelt met het dilemma of hij al dan niet de film moet gaan maken. Als hij de film maakt betekent dat uitstel van transport maar als hij de film maakt vreest hij verguisd te worden door zijn eigen volk. Tijdens deze worsteling blikt hij terug op zijn leven. Hoe langzamerhand het nationaal socialisme zijn intrede deed in Duitsland. Zijn vader die eigenlijk best wel vond dat het nationaal socialisme deugde, behalve de haat tegen Joden begreep hij niet. Gerron die vertelt dat hij eigenlijk te druk bezig was met andere dingen in te zien hoe de haat tegen de Joden wordt gevoed. Hij beseft dat dat te laat tot hem doorgedrongen is. Dan is er nog zijn liefde voor zijn vrouw Olga. Hoe hij haar ontmoet, en hoe zij ondanks zijn handicap van hem houdt en zij samen door Europa reizen om een veilige haven te vinden voor hen samen.
Bijzonder mooi en indrukwekkend boek!
De andere boeken van Lewinsky heb ik nog niet gelezen, maar dat ga ik zeker doen.