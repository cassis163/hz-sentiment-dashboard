Met dank aan Pjotr Vreeswijk en de uitgeverij LetterRijn voor het ter beschikking stellen van dit e-boek

Auteur : Pjotr Vreeswijk
Uitgeverij : LetterRijn
Genre : Thrillers & Spanning
Eerste editie : 2016
Tweede herziene editie : verschenen op 30 januari 2019
ISBN : 978-94-918758-0-9
Aantal pagina’s (e-boek - iPhone) : 503

Ruim zeventig jaar nadat een Duitse Nazi-wetenschapper zijn levenswerk uit handen van de Nazi’s weet te redden, gebeuren vreemde dingen in de wereld.

Alex De Klerck wordt, samen met een team, uitgestuurd naar Khartoem in Soedan, nadat alarmerende berichten zijn dienst OPERATIONS, speciaal voor dit soort situaties in het leven geroepen, bereiken.
Terwijl hij zich afvraagt wie hij mag vertrouwen op deze missie en hij en zijn teamleden in een wirwar van heftige gebeurtenissen terecht komen, is de vrede aan het andere eind van de wereld zoek.

In Brazilië staat president Alicia Mendoza voor de onmogelijke taak om de oproer van de bevolking neer te slaan ... Tot overmaat van ramp gebeurt ook nog eens een terroristische aanslag ... en daar blijft het niet bij ...

Houden deze, op het eerste zicht, totaal verschillende zaken, verband met elkaar en zo ja, wat hebben ze met elkaar gemeen ...

Het antwoord is te vinden in San Carlos de Bariloche ...

In het begin is het wat wennen aan het telkens wisselen van de locaties en het tijdstip waar het plot zich afspeelt maar toch wordt je als lezer willens nillens heel snel meegezogen in het verhaal door de rollercoaster aan gebeurtenissen die zich op wereldvlak afspelen.

Hij verweeft in zijn tekst heel wat beschrijvingen wat maakt dat je je als lezer de situatie levendig kunt voorstellen ... je maakt als het ware deel uit van de actie ...

De auteur, Pjotr Vreeswijk, is geboren in Gouda en getogen in Den Haag ... Na omzwervingen o.a. in de horeca maakte hij de overstap naar de politie.

Hij schreef met dit debuut, dat aan de tweede editie toe is en de ThrillZone debuutprijs 2016 won, een heerlijk vlot lezende actiethriller met internationale setting.

Masterplan is het resultaat van zijn liefde voor verre reizen en de passie voor politiewerk.