Lastig is het om een recensie, als leesliefhebber en amateur, te schrijven over een boek en schrijver die door menigeen als literair talent en droomdebuut wordt omschreven.
Het gaat over het teruglopende bezoekersaantal van de dierentuin Artis in Amsterdam. Hoe maak je het zo, dat de mensen je "tuin" zoals de hoofdpersoon Edo Morell het noemt, in grote getale weer gaat bezoeken. Hij maakt een masterplan en probeert de dierentuin zo in te richten dat de mensen weer komen kijken. Als zijn dierentuin de laatstlevende neushoorns blijkt te bezitten, zoekt hij contact met een specialiste in Zuid-Afrika. Hij laat haar overkomen en samen bedenken zij hoe zij het soort voor de wereld in stand kunnen houden. Helaas hebben ze zelfs in Amsterdam last van stropers en dat gaat ten koste van het plan van Edo en Sariah. Naast de liefde voor de dierentuin krijgen de twee hoofdpersonen een ingewikkelde relatie. Edo heeft zulke commerciële ideeën dat Sariah tegenover hem komt te staan en de neushoorn Albrecht voor Edo wilt beschermen. 
Het verhaal is met humor geschreven en leest makkelijk, alhoewel ik er wel echt voor moest gaan zitten om in het verhaal te komen. Het boek is zeker een aanrader en goed om te lezen. Voor mij een heel ander boek dan dat ik zelf zou kiezen, en daarom juist zo leuk!