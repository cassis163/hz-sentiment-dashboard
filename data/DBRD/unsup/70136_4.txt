“Bay en de piraenauten” is het debuut van Yvette van Hazebroek. Yvette Hazebroek (1989) schreef al tijdens de middelbare school voor de plaatselijke jongerenkrant en het was niet verwonderlijk dat ze een studie journalistiek ging volgen. Ze heeft een grote liefde voor het Steampunk-genre en besloot dit te combineren met haar schrijverschap. Binnen een paar maanden schreef ze haar debuut over een meisje die op zoek gaat naar haar ontvoerde broertje in een fantasy wereld waar menig Steampunk liefhebber zijn hart aan op kan halen.

Hoofdpersonage Bay is een meisje dat bij de familie Veskan in Venida woont. Dit is een luchtstad in het Zevende Luchtruim. Bay smokkelt queriosa en is , net als haar stiefbroertje Plum, een Luchtkind. Luchtkinderen hebben allemaal een unieke gave en omdat ze hierdoor anders zijn dan gewone mensen lopen ze constant gevaar om ontvoerde te worden door piraenauten. Als haar stiefbroertje door hen wordt gestolen probeert ze er alles aan te doen om hem op te sporen en terug naar huis te brengen. Het wordt een bizarre tocht langs luchtsigeuners, schrootzoekers en superstormen in een uitgestrekt luchtruim. Tijdens deze tocht leert ze niet alleen een heel nieuwe wereld kennen maar ook haarzelf.

Steampunk is een subgenre van het fantasy genre. Het verwijst naar verhalen die zich afspelen in een tijd dat stoomkracht als krachtbron wordt gebruikt en bevat soms ook elementen van sciencefiction. Aparte verzonnen uitvindingen en machines of gebruik van machines die in deze verhalen eerder werden uitgevonden dan in de werkelijkheid. Metaal als grondstof voor deze uitvindingen hebben de voorkeur. Dit even voor degene die niet precies weten wat Steampunk is. Een genre wat ook op fantasy festivals tot de verbeelding spreekt en mensen met de meest mooie kostuums langs komen. Ook kinderen kunnen hun hart hierin op halen.

Ik was echter nog niet eerder tegen een boek aangelopen voor kinderen in dit genre. Wat dat betreft is dit boek uniek en origineel en was ik zeer benieuwd naar het verhaal. Het is voor kinderen van ongeveer twaalf jaar en ouder. Maar kinderen die interesse in het genre hebben en goed kunnen lezen zullen het eerder op kunnen pikken. Als iets je interesse heeft lees je vaak wel door moeilijke woorden heen.
Verder weet de schrijfster alles heel beeldend op papier te zetten waardoor je het letterlijk voor je ziet. Al lezend kom je meer te weten over het fenomeen Luchtkinderen en wat het inhoudt. Hoewel de wereld puur fantasie is komt het werkelijk bij de lezer binnen. Persoonlijk zou ik het geen straf vinden om eens door die wereld heen te vliegen in een mooi luchtschip.
Daarnaast is het voor oudere lezers ook zeker vermakelijk om te lezen. Leuke woordspelingen zoals luchtsigeuners en piraenauten geven een leuke sfeer aan het verhaal en je weet meteen wat er wordt bedoelt. Verder een goede opbouw, de nodige spanning, goede introductie van nieuwe figuren en situaties en een prima einde.

Verder wil ik nog even de cover benoemen. Een mooie illustratie, geheel in de sfeer van het verhaal, door Maarten de Bruin. Hij had van mij wel meer illustraties mogen maken bij het verhaal, gewoon omdat de cover heel mooi is uitgewerkt.

Het is leuk om te ontdekken dat er steeds meer boeken in dit genre op de markt komen voor de jeugd met hoge kwaliteit en van Nederlandse bodem!