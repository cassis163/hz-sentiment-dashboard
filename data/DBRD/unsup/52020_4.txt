Wie kan David vertrouwen en zal hij zijn eigen verleden verborgen kunnen houden?

Deze auteur heeft een spannend boek geschreven.
Het begint allemaal wat tam, eigenlijk wel wat saai. Maar dat verandert. Daarna is de onderhuidse spanning door het hele boek heen voelbaar. Niet op iedere regel, maar zeker in elk hoofdstuk.
De spanning wordt knap opgebouwd naarmate je verder leest. Zeker op het eind zit je op het puntje van je stoel.
Wie komen ze tegen? Gaat dat wel goed?
Het gebruik van verschillende verhaallijnen maakt het extra spannend. Knap gedaan!

Ik ben verzot op historische romans omdat er veel over het verleden in te vinden is. Dat is ook hier het geval. Bovendien zijn de karakters goed uitgewerkt en hebben stuk voor stuk hun plaats in het verhaal, zodat ze tot leven komen.
Het is goed om over deze periode in de geschiedenis nog eens extra na te denken. Misschien een waarschuwing voor ons?

Dit is een boek dat het verdient om met aandacht gelezen te worden. Ik heb er ook mijn tijd voor genomen. Het was hartje zomer toen ik dit prachtige boek las. Als je het nog niet gelezen hebt misschien even wachten tot de herfst of winter om het boek lezen. Wel alvast kopen en dan voorpret hebben.

Stel je voor: alles is donker buiten, misschien zelfs wat mistig...

Ik heb het boek graag gelezen en waardeer het met 4/5 sterren.