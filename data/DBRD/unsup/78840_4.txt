De enige overeenkomst met "I robot" van Isaac Asimov is dat een robot een hoofdrol speelt. Hoewel spelen een wat optimistische weergave is, omdat de robot in dit boek niet direct communiceert.
Dit boek heb ik opgepakt na een tip van @Emdeke, waarvoor hartelijk dank. Een zeer geslaagde tip, ik heb genoten van dit science fiction boek!
Een originele vorm van schrijven; in de vorm van een dialoog met een (in ieder geval voor mij) tot en met het einde een onbekende persoon.
Omdat er letterlijk over de hele wereld delen van de robot gevonden worden (dat kan ik wel verklappen), komen er ook nog wereld politieke problemen aan de orde, zonder dat hier diepgaand op wordt ingegaan (wat goed is, anders krijg je een heel ander genre).
Voor mij is niet echt duidelijk geworden in welke tijd dit verhaal zich afspeelt, maar ook dat is niet echt een probleem.
Wat ik persoonlijk een minpuntje (zij het een klein minpuntje), is dat het verhaal niet af is. Er zit wel een hele duidelijke cliffhanger in naar het volgende deel in deze serie: "Ontwkende goden". Dus dat komt in ieder geval op mijn nog te lezen stapel (en die is al zo groot).