Ik las dit boek samen met mijn zevenjarige zoon. Al onmiddellijk werd er met grapjes gegooid. En ze waren nog grappig ook! Zelfs voor mij, toch wel een vijfentwintig jaar ouder dan de doelgroep..

Ook mijn zoon vond het een leuk boek en hij ging stiekem al vooruit kijken naar de tekeningen om te zien wat er nog stond te gebeuren. We lazen het boek samen omdat het toch best een dik boek was voor een zevenjarige en ik de grapjes soms nog moest uitleggen. Maar het is vast en zeker een aanrader voor pakweg 8-9-jarigen

Het hilarische verhaal van Kasper, die te pas en te onpas (eigenlijk altijd te onpas) in een dier verandert en samen met zijn vrienden plannen bedenkt om toch maar gewoon zichzelf te kunnen zijn. Want Kasper moet binnenkort optreden in een musical en wil zeker niet voor aap staan als hij TIJDENS dat optreden in een dier zou veranderen.

Ã‰n er zit zelfs een serieuzere boodschap achter. Daarvoor moet je dan wel heel het boek lezen.

Weetje: wist jij dat spinnen 8 paar billen hebben? Nee? Dan moet je toch wel eens dit boek lezen want het staat vol met wetenschappelijke dingen die echt waar zijn. Of misschien toch niet? Of misschien toch wel. Wie zal het zeggen.