Annihilitation (Vernietiging) - Jeff VanderMeer

Annihiliation is het eerste boek uit de Southern Reach Trilogie van Jeff VanderMeer. In het Nederlands is het boek uitgegeven onder de titel Vernietiging. Vanaf 12 maart 2018 is de verfilming te streamen op Netflix en in samenhang met de verfilming is er vanaf 22 maart 2018 een Nederlandse herdruk van boek 1 verkrijgbaar in paperback met de Netflix film Cover.

Er is geen duidelijke tijdsindicatie wanneer dit verhaal zich afspeelt, maar het is safe om aan te nemen dat het zich afspeelt in de nabije toekomst ergens aan de kust van de US. Hetgeen we als lezer meteen duidelijk hebben is dat gebied X, de setting van ons verhaal, al 30 jaar is afgesloten van de bewoonde wereld omdat er iets niet in de haak is. Omdat het gebied zich langzaam maar zeker uitbreidt, probeert men boven water te krijgen wat er precies aan de hand is. Dit gebeurt door herhaaldelijk teams op expeditie te sturen om het gebied in kaart te brengen. De expedities zijn niet erg succesvol. Expeditieleden die terugkeren herinneren zich niet zoveel van wat ze in Gebied X hebben ervaren. De leden van de 2e expeditie plegen zelfmoord, de leden van de 3e expeditie vermoorden elkaar en de leden van de 11e expeditie overlijden kort na terugkeer aan een agressieve vorm van kanker.

Annihilition is het verhaal van de 12e expeditie, een team dat wordt gevormd door 4 dames die niet met naam worden aangeduid. Het enige dat we van hen weten is hun functie binnen het expeditie team. We maken kennis met een antropoloog, een landmeter, een psycholoog en een bioloog. Alles wat we verder te weten komen over Gebied X is vanuit het perspectief van de bioloog. Hetgeen we lezen is eigenlijk haar wetenschappelijk dagboek over haar ervaringen in Gebied X.

Het geniale aan Jeff VanderMeers' storytelling is dat hij de lezer meer dan genoeg elementen meegeeft om Gebied X in hun brein te implementeren en op deze manier bijna tastbaar te maken. Het frappante is dat je ondanks alle onthullingen aan het eind van het boek veel meer vragen hebt over Gebied X dan aan het begin van het boek. Waar dit normaliter heel veel frustratie zou opwekken, is het in dit geval zo dat je eigenlijk gewoon wil weten hoe alles in elkaar steekt en daardoor meteen grijpt naar boek 2 (Authority) en boek 3 (Acceptance).

Dit is wat mij betreft vooral een must read voor fans van het genre Weird Fiction of New Weird. Ik heb deze leeservaring 4 sterren meegegeven.