Buren with Benefits, het eerste deel van de Onbreekbaar-trilogie, was voor mij een eerste kennismaking met boeken van Lisette Jonkman. Andere boeken van haar heb ik al een eeuwigheid op m'n ereader staan, maar van lezen kwam het tot nu toe nog nooit. Toen Buren with Benefits verscheen, een kobo original, hoorde ik iedereen hier zo enthousiast over dat ik ook heel benieuwd werd en wat ben ik blij dat ik eindelijk een boek van Lisette Jonkman heb gelezen.

Ik had dit boek binnen een dag uit, terwijl het helemaal niet zo dun is. Maar door de vlotte schrijfstijl en de humor tussendoor vlieg je echt door het boek heen.
Abby was een personages waar ik me meteen heel erg mee kon identificeren en hoewel ik Ferdie aan het begin vooral een enorm arrogante corpsbal vond, ging ik dit personage ook steeds meer waarderen.

Buren with Benefits was een goede kennismaking met de schrijfstijl van Lisette Jonkman. Dit was mijn eerste boek van haar, maar zeker niet het laatste.