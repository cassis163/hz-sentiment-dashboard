Wat maakt een boek tot een internationale bestseller? Een vraag die ik me soms stel. In elk geval is het Gaeme Simsion gelukt. Het boek is dan ook grappig, lief en origineel.
Origineel, niet omwille van de verhaalstructuur of het verhaal op zich. Wat dat laatste is simpel Ã©n al vaak gebruikt: kluns van een man wat relaties betreft, gaat op zoek naar de ideale vrouw en vindt die net in de persoon die het minst aan zijn criteria beantwoordt.
Origineel, wel omwille van het hoofdpersonage, of beter: de manier waarop zijn brein functioneert. Don Tilman is dan wel professor en zeker lichamelijk niet onattractief, maar hij kan moeilijk zijn gevoelens uiten (niet dat hij er zoveel heeft) of zich in iemand anders' plaats stellen wat dat betreft.
Heel aangename lectuur, die me heeft doen gniffelen en lachen. Maar een echt wauw-gevoel heb ik achteraf niet.