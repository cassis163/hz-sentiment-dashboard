De rode draad in dit boek is de moord op een jong meisje: de angst van elke ouder. Maar niet alleen dit verhaal wordt verteld en spelen vele verhalen een rol: Het verhaal rond de corrupte agent, de jonge Marokkaanse scholier die door velen gepest wordt, het jonge meisje dat wraak wil nemen voor haar broek en nog veel meer. Het boek is eigenlijk een soort symfonie van verhalen. De meeste hoofdpersonen worden goed beschreven en komen normaal over, maar het lijkt of ieder wel een geheim heeft en zich ook vaak anders voordoet dan hij in werkelijkheid is. Het is een heel prettig lezend boek met een goed uitgewerkt verhaal, waarvan ik pas op het einde wist wie het gedaan heeft.