Als je veel verschillende boeken leest, merk je bij een hoop boeken dat de humor altijd wel een beetje hetzelfde is. Dit boek is anders door een speciaal hoofdpersoon. Een hoofdpersoon waar je meteen mee meeleeft, omdat je hem begrijpt. De humor is anders en zeer grappig, omdat hij over normale alledaagse dingen heel anders denkt en dingen opvat dan andere mensen in verschillende situaties. Het enige minpuntje van dit boek is helaas dat het eind in sneltreinvaart wordt afgesloten. Maar dat is maar een klein detail als je het over het geheel bekijkt. Neem dit boek mee op vakantie, en laat je meevoeren door Don en Rosie. Je zult niet teleurgesteld zijn.