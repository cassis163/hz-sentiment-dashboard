Linda haar schrijfstijl is erg prettig. Het verhaal is pakkend en goed geschreven.
Na het overlijden van haar vader heeft Anna geen ouders meer. Samen met haar broer Vincent besluit ze om wel het ouderlijk huis te verkopen maar niet het vakantiehuis op Ibiza. Ze besluit om samen met haar vriendin Ciska naar Ibiza te gaan om het huisje op te ruimen en klaar te maken voor de verhuur. Vincent geeft aan dat hij met zijn vrouw ook langs zal komen om te helpen.
Wanneer Anna en Ciska in het vakantiehuis zijn gearriveerd wordt er aangebeld en staat er voor Anna een onbekende voor de deur. Het blijkt een oud politieman te zijn die destijds betrokken is geweest bij het onderzoek van het ongeluk van Annaâ€™s zusje Yara. Wanneer deze laat ontvallen dat Yara door hartfalen om te leven is gekomen in plaats van door verdrinking, roept dit vragen op bij Anna. Anna en Ciska zijn natuurlijk niet alleen op Ibiza om op te ruimen. Ze genieten van het prachtige weer, gaan zwemmen en leven zich uit op een van de vele feesten op Ibiza. Wanneer broer Vincent een paar dagen later zich ook bij hen voegt om samen de schuur op te ruimen vindt Vincent in een doos met spulletjes een hanger van Yara. Anna heeft die hanger op een foto gezien in een album die ze tijdens het opruimen heeft gevonden. De hanger herkent Anna niet. Vincent weet zeker dat hij die hanger met zijn detector op het terrein van de buren heeft gevonden. De vragen die bij Anna speelden steken de kop weer op en geven Anna een onrustig gevoel. Zij neemt contact op met de oud politieman om voor de volgende dag een afspraak te maken. De gruwelijke ontknoping over wat er nu echt met het zusje van Anna is gebeurd, is spannend maar ook zeker een onverwachte. Het boeiende en spannende verhaal heb ik dan ook in een middag uitgelezen aangezien ik het boek niet weg kon leggen:-)