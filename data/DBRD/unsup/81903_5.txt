Waarom ik dit moest lezen! Je moet weten dat ik als kind & jongeling elke western heb gelezen die ons plaatselijke bib bezat. Dus niet alleen alle boeken van Karl May maar ook elke andere westernreeks die ze bezaten. En tijdens weekends & vakanties logeerde ik bij een tante & nonkel wiens favoriete film een western was (onafhankelijk of het nu op een BE-DU-FR-LU zender was) en waardoor ik alle klassiekers in bijna elke taal gezien heb. Dit heeft geleid tot een bewondering voor de spaghetti westerns van Sergio Leone waardoor ik ze elk al minstens 2x gekocht heb en sommige wel 3x (DVD &Extended &restored &Blu-ray, etç) En telkens er iemand claimt een western film te hebben gemaakt, wacht ik spannend af of ze dit predicaat kunnen waarmaken. Nu begrijp je, hoe blij ik was te vernemen dat iemand een echte western-roman had geschreven. OKÉ ik heb ook Butcher's crossing van John Williams gelezen en die ging wel over het Westen en die was ook hard, maar die miste de spaghetti-saus die James Carlos Blake hier ruim gebruikt heeft.
Ik weet niet hoe het voor mensen met een andere achtergrond is, om dit boek te lezen, maar ik leefde mee met de personages en had zelfs positieve gevoelens voor de twee broers en hun zus, ondanks het veelvuldig en dikwijls overdreven geweld dat ze gebruikten. De schrijver heeft zich ook de nodige moeite getroost om achtergrond gegevens juist te hebben. Ik las over fauna & flora die ik nog niet kende en de beschrijvingen van het landschap en sommige historische feiten & namen uit de "Mexican-American War" van 1846-1848.
Op zich is het een goed- geschreven - boek maar voor mensen zoals ik, is het puur smullen!