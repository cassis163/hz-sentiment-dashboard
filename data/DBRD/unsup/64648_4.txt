Titel: Mijn verlangen
Auteur: Jodi Ellen Malpas
Uitgave: 24-11-2017
Uitgever: Xander uitgevers BV.
Blz.: 368

Over de auteur:
Jodi Ellen Malpas is de bestsellerauteur van de Mijn man-serie, die een overweldigend internationaal succes werd met uitgaven in tientallen landen.
Malpas woont met haar gezin in het Verenigd Koninkkrijk.


Achterflap:
Annie is nog nooit echt verliefd geweest. En door haar drukke baan als architect heeft ze eigenlijk ook geen tijd om te daten. Maar dan ontmoet ze tijdens een avond uit de mysterieuze Jack. Hun aantrekkingskracht is onweerstaanbaar.

Na een onvergetelijke nacht samen denkt Annie Jack nooit meer terug te zien, totdat blijkt dat hij de aannemer is van haar nieuwe project en ze samen moeten werken…Annie en Jack hebben moeite om werk en privé gescheiden te houden. Zijn ze in staat de verleiding te weerstaan of is de aantrekkingskracht sterker?

Mijn mening:
Dat Malpas lekker kan schrijven wist ik al, heb alle drie de boeken in de Mijn man serie verslonden. Mijn verlangen is een erotische feelgood waar niet alleen de seks een belangrijke rol speelt. Het is een romantisch verhaal vol aantrekken en afstoten, waarbij de jaloezie zijn weerga niet kent. Je leert zowel Annie als Jack steeds beter kennen en voelt als het ware begrip voor de keuzes die ze maken.
Mijn verlangen is een heerlijk zwijmel verhaal waarbij je je wel realiseert dat zich dit soort taferelen bijna dagelijks in het echte leven afspelen, iets minder mooi, dat dan weer wel, maar toch….je leert dan je echte vrienden pas kennen, zo ook bij Jack en Annie
Je weet als lezer dat de boeken van Malpas geromantiseerd zijn en bol staan van de erotische scenes, haar schrijfstijl is echter van een dermate kwaliteit dat het niet vulgair is, het past perfect in het moment wat beschreven wordt.
Het gaat om het voelen van de liefde en hoever men gaat om een ander te bezitten.
Mijn verlangen heeft ervoor gezorgd dat ik een aantal uurtjes heerlijk weg heb kunnen zwijmelen, je hoeft er weinig bij na te denken, het is puur genieten.
Dat de verhalen altijd goed aflopen is maar bijzaak, het gaat hier niet om de originaliteit maar om het genot. Dat neemt niet weg dat de plot bij mij een lach op mijn gezicht toverde, daarbij kreeg ik als lezer ook nog het boontje komt om zijn loontje gevoel, precies zoals een goede feelgood hoort te zijn.

Mijn verlangen is een roman over verboden liefde, vol passie en vuur en krijgt van mij
4 sterren.

Bianca