Het leven zit Fikry even niet mee. Zijn vrouw is overleden en de omzet van de boekhandel die zij samen hebben gekocht is niet om naar huis te schrijven. Fikry heeft weinig sociale contacten en leeft in een isolement. Boeken kunnen hem zelfs ook niet meer bekoren. Zelfs niet de mooie boeken die de charmante vertegenwoordiger Amelia Loman hem aanprijst. In een eerste gesprek blaft hij haar af en veegt alle aanprijzingen van tafel. Verbluft verlaat Amelia de boekhandel, maar niet zonder haar persoonlijke favoriet 'De laatbloeier' achter te laten. Na dit gesprek zet Fikry het op een drinken, want hoe slecht hij zich ook voelt, hij weet dat hij zich behoorlijk onbeschoft heeft gedragen. Wanneer hij in zijn eigen bed wakker wordt, is tot zijn schrik zijn kostbaarste bezit gestolen; een zeldzame dichtbundel van Edgar Allen Poe. De toekomst van Fikry is onzeker, maar wanneer in zijn boekhandel een klein meisje te vondeling wordt gelegd, krijgt zijn leven ineens een hele andere invulling.

De rest van het verhaal kan eigenlijk makkelijk ingevuld worden, want heel onvoorspelbaar is het verhaal niet. Ik zal niet teveel uitweiden om spoilers te voorkomen. Maya, het kleine meisje dat is achter gelaten in de boekhandel, ontdooit het hart van Fikry zodat hij zeer weer gaat openstellen voor de mensen om hem heen.

Maya ontwikkelt net zo'n grote liefde voor boeken als haar vader. Ze heeft een vaste plek in de boekhandel en schrijft zelfs op jonge leeftijd recensies.

Een appel betekent dat het boek lekker ruikt. Een stuk kaas betekent dat het boek stinkt. Een zelfprortret betekent dat ze de plaatjes leuk vindt. Ze ondertekent die verslagen met MAYA en geeft ze ter goedkeuring aan A.J.

Op het kleine Alice Island zijn er genoeg mensen die zich om het duo bekommeren. Zo hebben we de commissaris Lambiase, de vertegenwoordigster Amelia en ook de voormalige schoonzus van Fikry, Ismay, en haar man DaniÃ«l, maken een onderdeel uit van hun leven. Levens die in het boek beschrijvend worden beschreven. Er is geen tot weinig emotie in het verhaal verwerkt, heeft weinig diepgang en is voorspelbaar. Is het dan een slecht boek?

Lees verder op mijn blog www.boekenz.nl