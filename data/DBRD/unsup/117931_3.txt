Ergens vond ik het wel een intrigerend boek om te lezen. Zoals er verteld wordt over de problemen van de personages en hoe ze daarmee omgaan. Het mooie taalgebruik van de schrijfster en de verwijzingen naar o.a. Shakespeare, Schubert, maken het boek iets toegankelijker. Alleen jammer dat het eerste deel van het boek door het constante gewissel van personages moeilijk te volgen was en ik daardoor maar lastig in het verhaal kon komen. Ook het einde van deze roman viel mij enigszins tegen. Wel kan ik in ieder geval zeggen dat dit niet een boek is van dertien in een dozijn en daar is misschien ook wel wat voor te zeggen. Al met al is mij de mening toegedaan dat dit niet het soort boek is wat je even ontspannen wegleest.