Thomas Berg is de protagonist en goede maat van Jo Claes. In nu al weer zijn zevende politieroman laat hij de sympathieke hoofdinspecteur weer druk aan het speuren. Want op Kreta pleegt professor Kostas Mamidakis zelfmoord, tenminste dat wil men de wereld laten geloven.
Maar enkele mensen in Leuven zijn daar nog niet zo zeker van en gaan op eigen houtje het onderzoek aan om het tegendeel te bewijzen. Een van hen is hoofdinspecteur Thomas Berg en moet deze actie bijna met de dood bekopen….

Stamcelonderzoek om veroudering van het menselijk lichaam tegen te gaan, het is zeker niet het eerste verhaal dat over dit onderwerp verschijnt. Maar de Vlaamse auteur Jo Claes weet dit onderwerp in een aantrekkelijk verhaal te verpakken waarbij alles anders is dat het in beginsel lijkt.
Berg is zelf al vrij snel overtuigd dat de waarheid helemaal anders is dan in eerste instantie aannemelijk lijkt te zijn. Maar zijn doorzettingsvermogen, karakter en intuïtie vertellen hem een verhaal waarvoor geen enkel bewijs voorhanden is. Daarvoor zal hij alles uit de kast moeten halen omdat op tafel te krijgen.

De mythe van Methusalem is een Vlaamse thriller met internationale allure die zo kan wedijveren met, bijvoorbeeld verhalen van Peter Robinson. Geweldig verhaal van een zich tot hoog niveau ontwikkelde Vlaamse auteur.

Eindoordeel: 4 sterren

Spanning: 4 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 4 sterren