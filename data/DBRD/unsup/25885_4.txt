Lexicon begint met een vliegveld waarop AustraliÂ‰r Wil wordt overvallen door twee mannen op het toilet die een naald in zijn oog steken om er een woord uit te halen. Dit lijkt vreemd, maar zodra je verder leest ga je het hele gebeuren steeds normaler vinden. Er volgt aan wilde achtervolging samen met Tom waarbij _dichters_, mensen die naar een school zijn geweest waar ze hebben geleerd zeer overtuigend te zijn, tegen elkaar strijden om Wil of iets wat Wil bij zich heeft. Langzaam maar zeker wordt duidelijk wat er met Wil is gebeurd en welke relatie hij heeft met Emily. Ik vond het een geweldig leuk boek. Het begint vol spanning en gaat daarna de diepte in. Je leert Emily, Wil en Tom steeds beter kennen en terwijl je aan het lezen bent wordt het steeds duidelijker dat woorden inderdaad kunnen doden. Maar welke (sociale) krachten zijn er nodig om mensen hun overtuigingskracht in te laten zetten voor geweld en verderf? Dat lees je in Lexicon.