Een goed nest heb ik in een paar avonden gelezen in mijn bed. Daar leent het zich goed voor. Eenvoudig geschreven, geen moeilijke gedachtegangen en karakters, nergens interessant literair doenerig, eenvoudig zussen~probleem dat zo voor de hand ligt dat je de draad ook na een drukke dag niet kwijt raakt, boeiend genoeg om niet meteen in slaap te vallen en er ook niet wakker van te liggen. Haar taalgebruik is in dit boek net even te gewoontjes, wat ook wel weer past bij de locatie waar het zich afspeelt, de Achterhoek, waar ik zelfs sinds enkele weken met veel plezier woon.