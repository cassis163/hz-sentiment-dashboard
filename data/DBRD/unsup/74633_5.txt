Ik las dit boek in de Duitse taal met de titel Natascha Kampusch, 10 Jahre Freiheit. In dit boek rekent ze af met al degenen die aan haar geloofwaardigheid twijfelden, die al haar aandacht opslokten, de gekken en de media in al haar vormen. Wat heeft deze jonge vrouw veel meegemaakt in haar leven. Eerst jarenlang opgesloten zitten in een kelder, heb je jezelf bevrijd, krijg je allerlei beschuldigen naar je hoofd geslingerd tot het ter wereld brengen van een kind aan toe. Het kan niet anders of deze vrouw heeft een ongelooflijk sterk karakter en bezit ze over een bovengemiddeld EQ. Ieder ander mens zou hieraan onderdoor zijn gegaan, vermoed ik. Ik heb met verbazing haar relaas gelezen. Ook is ze in dit boek heel bemoedigend naar mensen die in hun jeugd een trauma hebben opgelopen. Ik kan me voorstellen dat de gevoelens die ze omschrijft heel herkenbaar zijn. Ondanks alle moeilijkheden heeft ze de kracht op weten te brengen om de stichting Natascha Kampusch Children's Ward op te richten. Als je dit boek wil lezen is het wel aan te raden om eerst haar eerste boek te lezen.
De schrijfstijl vond ik echt heel prettig om te lezen.