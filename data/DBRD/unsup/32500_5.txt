"Je zegt dat je me nodig hebt, maar dat heb je niet. Niemand heeft mij nodig, niemand mist me als ik weg ben. Zo is het gewoon en zo wil ik het ook. Ik heb niks te bieden." ~ p66

Nee, dat einde! Ik wil meer, nu! Ah toe? Wat een heerlijk verhaal, zo een waar je doorheen vliegt en daarna smachtend naar meer achter blijft. Net als bij Josh dus eigenlijk...

"Niet twijfelen. Niet aan jezelf, niet aan mij, niet aan ons. Beloofd?" ~ p166

Affaire is het tweede deel uit de King Reeks, die uiteindelijk uit 4 delen zal bestaan. Het vertelt het verhaal van de affaire tussen Luci en haar zwager Josh. Het huwelijk tussen Benjamin en Luci wordt steeds wankeler. De sfeer tussen hen is om te snijden en wanneer Josh ontdekt dat Benjamin een geheim heeft besluit hij dit tegen hem te gebruiken. Tussen Josh en Luci wordt het steeds serieuzer en ze nemen steeds meer risico's, maar kan Josh die serieuze liefde wel aan? En hoelang kunnen al die geheimen verborgen blijven?
Oliva Lewis heeft een manier van schrijven waarbij ze je aandacht zo weet vast te grijpen, dat je de hele wereld om je heen vergeet en je gewoon verder moét lezen. Erotiek zonder dat het vulgair wordt, en je als een ideale minnaar laat verlangen naar meer. En behalve de heerlijke, stomende sekscenes zit er ook echt een goed verhaal onder. Echte mensen, met echte problemen, en natuurlijk een beetje over de top drama, maar dat maakt het juist zo leuk.  En wees nou eerlijk, kennen we allemaal niet iemand wiens leven af en toe net een soap is?

"Ik weet dat er honderden redenen zijn om hier niet mee door te gaan, maar hij heeft mijn hart en dát is hetgeen wat ik constant voel, Mijn hart is de baas en schreeuwt om hem." ~ p217.

Wat een rollercoaster was dit deel weer!!! Ik ben echt zó benieuwd waar het verhaal heen gaat, en baal enorm dat we weer moeten wachten op het volgende deel. Gelukkig weet ik dat het wachten het meer dan waard zal zijn, net als dit deel dat was. Dikke 5 sterren, zonder twijfel!