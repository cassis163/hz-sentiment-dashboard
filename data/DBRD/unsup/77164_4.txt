De Saraceense Samenzwering is inmiddels het derde boek van het schrijversduo Eric Bakker en Herman Zandstra, oftewel Era Richmen. Dit is een pseudoniem van beider voornamen.Herman bedenkt veelal het thema voor een verhaal en Eric haalt zijn inspiratie uit songteksten en muziek. Dit is merkbaar in De Saraceense Samenzwering. Samen kunnen ze flink discussiëren over de complotten en thema’s.

Het werk van Jim Matteos is om gevaarlijke tegenstanders van Amerika uit te schakelen. Hiervoor heeft hij een jarenlange training gehad bij de CIA en wat zijn werk inhoudt wordt meteen in de proloog, die bol staat van de spanning, al snel duidelijk.
Het zou nooit wennen om iemand te vermoorden, maar het hoorde bij zijn werk.
Jim Matteos is nog maar net klaar met zijn klus in Rusland, als hij hoort dat hij meteen door moet naar Iran. Er zijn veertig splijtstofstaven verdwenen uit de kerncentrale in Bushehr en hij moet deze opgaan sporen Dat rondvragen naar voorraadlijsten niet ongevaarlijk is, blijkt als even later Bill Hamilton, een inspecteur van het Internationaal Atoomagentschap (IAEA) een auto ongeluk heeft gehad..In zijn hotel krijgt Jim een briefje, dat iemand contact met hem zoekt. Dit blijkt Soraya te zijn. Zij heeft als insider toegang tot de Saraceense strijders. In ruil voor informatie over geplande aanslagen wil zij bescherming van de Amerikaanse regering Al gauw wordt duidelijk dat men het ook op Jim Matteos gemunt heeft en wordt hij ternauwernood gered door Soraya. Maar is zij wie zij zegt te zijn?
Gaandeweg neemt de dreiging van een interactie tussen Israël en Iran toe. Waardoor? Het bewust lekken van informatie door Hashim Farouq, de leider van de Saraceense strijders.
“Die Saraceense strijders bereiden een aanval met splijtstofstaven voor op Tel Aviv. Er liggen 10 staven klaar om de ramp te voltrekken.”
Hashim Farouq speelt een spel met codes en cijfers. Hoe? In verschillende landen worden aanslagen gepleegd, waarbij veel doden en gewonden vallen. Hij laat door zijn handlangers een code en cijfers achter op de plaats delict. Lange tijd tasten Jim en zijn collega’s in het duister over de betekenis hiervan. Uiteindelijk zegeviert Jim natuurlijk, maar dat gaat niet zonder slag of stoot en kost hem bijna zijn leven.
De karakters zijn redelijk uitgewerkt, maar Jim leer je als hoofdpersoon het beste kennen .Dat Jim steeds meer aan zijn werk begint te twijfelen wordt gedurende het verhaal duidelijk.
“Hij zag de spanningen tussen landen en bevolkingsgroepen eerder oplopen dan afnemen.”
Hoe waar deze zin is, kom je tijdens het lezen van De Saraceense Samenzwering snel achter. Het karakter van Jim Matteos is goed uitgewerkt en je leert hem goed kennen. Hij twijfelt aan de zin van zijn werk, heeft moeite om zijn emoties onder controle te houden, slaapt slecht en heeft moeite om iemand toe te laten in zijn leven De relatie met zijn vader is zwaar verstoord.. Door toedoen van zijn werk is hij verslaafd geraakt aan slaappillen, alcohol en een lijntje coke. Uiteindelijk beseft hij wel dat hij iemand in zijn leven wil en zo niet door kan gaan. Hashim Faraouq is geworden tot de man wie hij is, door toedoen van een traumatische gebeurtenis in zijn jeugd, die hij niet heeft kunnen verwerken. Als geloofsfanaticus is er voor hem alleen de Islam, het ware geloof en hij wil haat en verdeeldheid zaaien onder de mensen.
De plot is zeer realistisch en goed opgebouwd. Ik vond het een origineel verhaal met een voortdurende spanningsboog. In elk hoofdstuk gebeurde wel wat. Door de onverwachte plotwending op het einde blijft de spanning er tot op het laatst in. De vlotte, korte hoofdstukken, waarboven plaats, land, datum en tijd staat maken dat je voortdurend bij de les blijft en door wilt lezen. Door de beeldende schrijfstijl zie je gebeurtenissen voor je.
Actuele thema’s als politiek, (zelfmoord) terrorisme en geloofsovertuigingen zijn als een rode draad door het verhaal verweven. Alsmede de dreiging tot een terroristische aanslag met behulp van splijtstofstaven, Dat het schrijversduo kennis van zaken heeft over splijtstofstaven en radioactiviteit blijkt uit het verhaal. Op een vakkundige manier wordt duidelijk gemaakt hoe terroristen te werk kunnen gaan in hun vaak jarenlange voorbereidingen. Maar ook, waardoor terrorisme kan ontstaan wordt duidelijk. Nergens is te merken dat dit verhaal door twee mensen is geschreven, knap gedaan!