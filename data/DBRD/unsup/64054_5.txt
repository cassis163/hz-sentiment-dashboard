Brigadier Barbara Havers is gedegradeerd door de afloop in een vorig onderzoek. Inspecteur Lynley vindt dat ze een inschattingsfout had gemaakt en vindt het ook meer dan terecht dat ze enkel opgelegde taken mag doen.
In Derbyshire worden 2 lichamen gevonden van mensen die in het eerste opzicht geen enkele connectie met elkaar hebben. Inspecteur Lynley reist samen met agent Winston Nkata naar Derbyshire om daar de lokale politie te helpen met het oplossen van deze moordzaak. Barbara Havers moet in Londen gebonden aan haar computer blijven, maar daar denkt zij anders over. Ze heeft een andere visie op de moordzaak dan Lynley en ze gaat ondanks de waarschuwingen toch haar eigen gangetje.
De zaak wordt heel ingewikkeld wanneer er heel veel verdachten zijn in het dossier en een financieel adviseringsbureau een escortbureau blijkt te zijn.
Lynley heeft een persoonlijke band met de vader van het vermoorde meisje, waardoor het emotioneel soms moeilijk voor hem wordt. Daarbovenop komt dat hij het hoofd moet bieden aan het onverantwoorde gedrag van agente Havers.

Ik vind dit een heel geslaagde detective, je hebt heel lang geen idee wie de dader(s) is/zijn, en wat het motief kan zijn.
Het enige wat ik beneden peil vind is de cover, als het over een aantrekkelijke blonde 25-jarige vrouw gaat, zet je op de cover geen brunette van nauwelijks 16jaar.