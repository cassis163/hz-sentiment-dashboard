In Onweerstaanbaar, het vierde en laatste deel van de serie ‘Flight & Glory’ van Rebecca Yarros, lees je hoe het Josh en Ember uit deel een verder vergaat. Deel twee en drie gaan over hun vrienden en niet specifiek over Josh en Ember, maar de personages zitten wel in alle delen verweven. De delen zijn goed los van elkaar te lezen, maar het is natuurlijk wel het leukst als je deel een ook gelezen hebt voor je aan Onweerstaanbaar begint. Het is een prachtig New Adult-verhaal, waarbij de liefde tussen Josh en Ember centraal staat. Het verhaal gaat verder waar deel een gestopt is. Josh en Ember zijn net samen gaan wonen en komen in korte tijd verschillende struggles tegen in hun relatie. Door werk worden ze van elkaar gescheiden en de vraag is wat dat voor hun relatie betekent. Alsof afstand niet al voor genoeg uitdaging zorgt, maken ze ook nog een traumatische gebeurtenis mee. Slaan ze zich door deze zware periode heen? Dit boek bevat van alles: liefde, romantiek, spanning, verlies, verdriet, erotiek... Rebecca Yarros heeft weer een prachtig verhaal neergezet en ik kan niet wachten tot er nog meer series van haar verschijnen.