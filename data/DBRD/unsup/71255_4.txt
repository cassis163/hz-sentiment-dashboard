Wat een mooi prentenboek! Kleine wijze wolf leest veel dikke boeken en wil nooit gestoord worden door de dieren in het bos die hem veel vragen willen stellen. Op een dag komt de kraai van de koning binnenvliegen met een brief. Daarop staat geschreven dat de koning ziek is en dat alleen kleine wijze wolf hem beter kan maken. Maar kleine wijze wolf is druk. Maakt de wolf hier tijd voor?

De illustraties lijken misschien wat donker voor dit verhaal, maar ik vind ze erg mooi. Het past bij het verhaal en maakt het verhaal ook krachtiger. De tekeningen geven onder andere goed weer hoe kleine wijze wolf zich voelt in het bos of in de stad.

Een prentenboek met een mooie boodschap: iemand helpen is heel fijn, maar soms zelf geholpen worden is soms nog veel fijner. Deze boodschap is voor iedereen.