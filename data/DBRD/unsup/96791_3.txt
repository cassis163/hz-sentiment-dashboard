"Elias Lind keek op, alsof hij voelde wat er in haar omging en zei: ‘Grote ontdekkingen begonnen met een vermoeden, dan volgt een bewering, en daarna pas het bewijs. Met klein gaat het soms net zo. Dat uitgangspunt heeft me ver gebracht. Ook al blijkt iets waar je op hoopte soms niet meer dan een door hoop ingegeven vergissing te zijn geweest. Maar een idee onderscheidt zich in eerste instantie door lef."

Morgenland is het debuut van Stephan Abarbanell. Tijdens het verhaal volgen we de Joodse Lilya Wasserfall. Zij is actief in het verzet in Palestina, vlak na de Tweede Wereldoorlog. Zij krijgt de opdracht om op zoek te gaan naar de doodgewaande Joodse wetenschapper Raphael Lind. Deze opdracht krijgt ze van zijn broer, Elias. Elias gelooft niet dat Raphael dood is en denkt daarvoor bewijs te hebben. Deze opdracht brengt Lilya naar verschillende plekken in Europa en zij blijft niet buiten het gevaar.

In het boek worden verschillende thema’s gebruikt, maar geen enkel thema wordt uitvoerig uitgediept. Hierdoor mis je een bepaalde diepgang. Een belangrijk thema is het idealisme en de vastberadenheid voor dat ideaal. Vele personen handelen vanuit een bepaald ideaal of zijn daarnaar op zoek. De schrijfstijl is kort en bondig, een soort reportageverslag. Sporadisch krijg je beelden mee van de wederopbouwende wereld na de Tweede Wereldoorlog. De personages blijven hierdoor vlak. Van het personage Raphael Lind krijg je door middel van een soort dagboek geschreven door Elias Lind. De echte gedachten krijg je niet mee. Het plot zorgt er wel voor dat je geboeid blijft lezen. Zal Lilya Raphael vinden en aan welke gevaren zal zij bloot gesteld worden?

Al met al een mooi boek wat zeker de moeite is om te lezen. Door een betere uitwerking en diepgang had het verhaal meer kracht gehad.