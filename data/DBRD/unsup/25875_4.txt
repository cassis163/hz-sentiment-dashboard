De auteur: Teresa Toten (1955) geboren in Zagreb. Kind van een Kroatische moeder en een Canadese vader die sterft als ze pas zeven maanden was. Als ze rond de drie is verhuist ze met haar moeder naar Toronto,het begin van vele verhuizingen in haar jeugd. Toten ontving een bachelor en een master in de kunst aan de universiteit van Toronto. Ze trouwde en kreeg twee dochters en ging voor de radio werken en reviewde ook nog kinderboeken voor Quill & Quire magazine. Zeven jaar later schreef ze haar eerste boek. Al haar eerdere boeken werden goed onthaald en kwamen als finalist op een lijst zoals piece by piece, me and the blondes, the game, the only house. The Unlikely Hero of Room 13B kreeg de gouverneur generaal award voor engelstalige kinderliteratuur, dit boek werd vertaald naar onze taal o.a. net als dit boek beware that girl!

Cover: de cover is mysterieus. De achterkant van wat een mooi blond meisje lijkt op een balkon in de verlichting van de straat of zo lijkt het toch. De achterkant is fluo-oranje met korte inhoud ook de titel en de naam van de auteur vooraan zijn in fluo-oranje dit geeft een extra dimensie aan de cover maar laat ook de titel goed uitkomen, Pas op, breekbaar zoals je dat op een doos waar breekbare spullen inzitten zou noteren met een fluo stift.

Het verhaal: Kate moet al heel haar leven voor alles vechten en is arm. Ze zit met een studiebeurs op Waverley (een privéschool) maar Kate wil hogerop naar yale de hoofdprijs daarvoor gebruikt ze Olivia, deze mooie meid is net gek genoeg en komt uit een zeer rijke invloedrijke familie en Kate is de perfecte vriendin die Olivia zo hard nodig heeft. Beide meisjes hebben heel wat geheimen maar so what heeft niet iedereen geheimen?

mening: Het boek doet wat denken aan gossip girl, rijke mooie meisjes op privéschool met een hoop geheimen willen allemaal hogerop en die ene leuke jongen maar wat zijn zijn geheimen? Is hij alleen maar mooi en wat verwaand of is er veel meer aan de hand? Maar het verhaal draait vooral rond de mooie maar leugenachtige Kate die absoluut de hoofdprijs wil en dat is Yale en als ze daarvoor over lijken moet gaan zal ze dat ook doen. Ze heeft een zwaar verleden en gaat hier ook onder gebukt! Olivia is haar ideale springpaardje (van rijke en een invloedrijke familie) om hogerop te geraken en daar gebruikt ze haar dan ook aanvankelijk voor. Olivia is dan ook het tweede meisje waar het boek rond draait, zij heeft Kate heel hard nodig want ze heeft een vriendin nodig om zich minder alleen te voelen na een tijd van afwezigheid op school en het overdoen van haar jaar en daar is Kate ideaal voor. Maar kunnen de meisjes hun vriendschap staande houden en hun geheimen bewaren nu Mark Redkin op school arriveert, de nieuwe hoofd promotie voor sponswerving. Hij is ontzettend knap en alle oudere dames en jonge meisjes gaan in zwijm voor deze nieuwe god op school en daar gaat hij maar al te graag op in.
Hij richt het Waverley wonders clubje op het PRC groepje dat met hun mooie snoetjes moet zorgen voor nieuwe fondsen. Serena, Morgan, Claire, Kate en Olivia zijn stuk voor stuk labiele mooie meisjes en daarom ook makkelijk te beinvloeden. laat dat nu net zijn wat Mark zo graag wil, zal het hem lukken en wat zijn zijn lijken in de kast?

De personages maken een behoorlijke evolutie door. Kate verandert van een labiele meid in een sterke vrouw die gaat uitzoeken wat nu net het probleem was van haar vader. Die oprecht om mensen gaat geven, haar vrienden in chinatown waaronder de bakkersjongen Johnny, mevrouw Chen maar ook Olivia gaat steeds meer om Kate geven of is het toch alleen maar schijn? Je komt heel wat te weten over Olivia en Kate gedurende het verhaal vordert vallen alle puzzelstukjes mooi in elkaar ook die van Mark.

Het verhaal is om de beurten vanuit het perspectief van Kate en dan van Olivia, dat houdt het verhaal spannend en interessant en zorgt ervoor dat je blijft lezen Van beide meisjes krijg je ook flashbacks om de puzzelstukjes van het heden te doen kloppen, ook dit houdt het verhaal spannend.
Naar mijn mening had er meer uitwerking en verhaal rond de ziekte van Olivia moeten zijn, de schrijfster heeft hier te weinig mee gedaan waardoor mensen die deze ziekte niet kennen weinig informatie krijgen maar ook een beetje het stereotiepe beeld van een psychisch ziek iemand. Dit boek heeft een open einde dat op zich vind ik absoluut geen probleem maar wat de schrijfster doet met het einde van Olivia heeft voor mij afbreuk gedaan aan het boek en vind ik bijzonder jammer. daarom vier sterren anders was dit boek voor mij zeker vijf sterren waard geweest. Dit is een YA boek die net iets volwassener is dan de andere doorsnee YA boeken. Dit is een boek over jonge mooie vrouwen met ballen geschreven door een vrouw met ballen dat merk je zo! Al bij al een sterk verhaal en kreeg ik wat ik verwacht had een gossip girl-achtig verhaal met net dat iets meer volwassen kantje.