Het boek bevat steeds relatief korte hoofdstukken dus dat maakt het wel aangenaam om te lezen. We leren de verschillende hoofdpersonages al redelijk snel in het boek kennen en doorheen het verhaal blijft het rond die vaste kern van mensen draaien. Joe legt doorheen het boek een heel parcours af om zichzelf te zuiveren van alle beschuldigingen. Het boek focust vooral op de gevaren van sociale media en hoe ze iemand ten gronde kunnen richten.

Leugens van T.M. Logan is anders uitgedraaid dan ik verwacht had. Op de achterflap spreken ze van een geheim dat Melanie heeft, maar uiteindelijk draait alles anders uit. Soms is het wel wat onwerkelijk wat Joe doorheen het verhaal allemaal onderneemt om zichzelf van alle blaam te zuiveren. Toch snap je hem ook ergens wel. Als je onterecht beschuldigt wordt van een misdrijf, probeer je er alles aan te doen om je naam te zuiveren, zo ook Joe. Het boek las heel vlot, mede door de korte hoofdstukken, en het was steeds wel spannend. Sommige hoofdstukken sloten af met een mini cliffhanger, waardoor ik nog snel het volgende hoofdstukje wou meepikken. Het einde kwam dan weer als een complete verrassing en was misschien iets te overdreven en vergezocht. Dit had iets anders uitgewerkt kunnen worden dat het net wat realistischer zou lijken. Toch heeft leugens me aangenaam verrast en ben ik blij van dit boek gelezen te hebben. Het was een bijzonder fijne schrijfstijl dat Logan er op nahoudt en hij wist steeds mijn aandacht vast te houden. Volgende boeken van hem zal ik dan ook in de gaten houden!