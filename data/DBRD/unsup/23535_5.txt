In één woord een topthriller! 'Oktober' is een vrij dik boek (544 blz.) en daarom heeft het even geduurd voordat ik eraan begon. Maar wat een heerlijke thriller. De opbouw van het boek is heel goed, omdat je de personages echt leert kennen. Stuk voor stuk worden er stukjes van hun leven verteld en hoe ze denken.

Het intro was echter niet langdradig, want de spanning was meteen voelbaar. Het hield mij vooral in zijn greep op het moment dat het tweede lijk werd gevonden. De verbanden die toen gelegd werden liet mijzelf ook nadenken en zorgde ervoor dat ik zelf ook verbanden zag.

De schrijfstijl van Søren Sveistrup vind ik heel goed. Hij schrijft op een rustige manier, zonder dat je alles door elkaar haalt. Het zijn best veel personages die je moet volgen, maar door de manier van schrijven en de korte hoofdstukken kon ik mijn hoofd er makkelijk bij houden.

Ook het einde was naar mijn mening heel erg goed. Ondanks dat ik verbanden heb gelegd en echt dacht te weten hoe het af ging lopen, werd ik op het laatst alsnog weer verrast!
Een echte aanrader wat mij betreft!