Dat Gaiman een begaafd schrijver is, dat wist ik al. In dit boek heeft hij zich gestort op het hervertellen van de kortere losstaande mythen van de Noordse (nee, geen Noorse) Goden. En wat kan die man vertellen! To the point, spannend, soms poÃ«tisch en regelmatig met subtiele humor weet Gaiman van begin tot eind (letterlijk het einde der tijden) te boeien.
Regelmatig heb je de neiging om hardop te gaan lezen, of iemand te zoeken aan wie je het voor kan lezen. Scheelt natuurlijk dat ik liefhebber ben van mythologische verhalen, waarbij ik gemerkt heb dat het nog niet zo makkelijk is om leuke en boeiende hervertellingen te vinden. Die moet je met een vergrootglas zoeken.
Dit boek vind ik bijzonder geslaagd. Dat was - wat je nou noemt - een heerlijke leeservaring. Jammer dat het boek uit is.