Armageddon komt eraan. Geplande datum: 11 jaar na de geboorte van de Antichrist. Alles is gepland en voorbereid... de legioenen van hemel en hel staan tegenover elkaar voor de laatste en beslissende slag tussen goed en kwaad. De mensheid is collateral damage.

Maar... dat is waar het fout loopt. De vertegenwoordigers van hemel en hel op aarde hebben duizenden jaren tussen de mensen geleefd en een aantal menselijke eigenschappen opgepikt. Zodat de geboorte van de Antichrist verknald wordt zoder dat iemand er wat van merkt tot enkele dagen voor het geplande einde. Van danaf gaat het bergaf.

De belagrijkste karakters komen in paren van tegengestelden (analoog aan goed en kwaad): een duivel en een engel, een heks en een heksenjager, de Them en de Johnsonites, de engelen uit de hel en de Hell's Angels, een aardse vader en een vader uit de hel, ...). Maar de dingen zijn nooit wat ze schijnen te zijn en gaan nooit zoals gepland (behalve als dat Het Plan is natuurlijk).

De beschrijving van al wat tot Armageddon leidt of het juist voorkomt is hilarisch en des te meer als je de dubbele bodems en de (niet zo erg goed) verborgen referenties naar mythologie, de klassiekers, religie, geschiedenis, Engelse cultuur, ... begrijpt.

De combinatie van Pratchett en Gaiman is gemaakt in de hemel... of de hel.

Mogelijk het beste boek ooit geschreven.