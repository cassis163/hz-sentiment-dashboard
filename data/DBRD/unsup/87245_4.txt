Met Ritueel levert Isa Maron deel 3 van het vierluik De Noordzeemoorden af. Wederom hoofdrollen voor oude bekenden, Maud Mertens en natuurlijk Kyra Slagter. Eerder hebben we al met hun kennis gemaakt in Galgenveld en Ijskoud. In Ritueel worden Maud Mertens en haar collega Niels Bingsten bij een bizarre zaak geroepen. In een tuin aan de Nieuwendammerdijk in Amsterdam Noord, word door een tuinman een schedel gevonden. Al gauw blijkt dat er vele andere schedels in de tuin liggen en wordt het verhaal steeds bizarder. Bij Kyra Slagter rijst direct de vraag of één van de schedels misschien van haar zus vermiste zus Sarina is.

Nog meer als in Galgenveld en Ijskoud zat er vaart in het boek. Al het onnodige is eruit en het boek gaat recht op zijn doel af. Dit maakt dat het boek nog prettiger is om te lezen. Hierin is Isa Maron echt gegroeid. Met Ritueel is het volle vaart vooruit en dit maakte het haast onmogelijk het boek weg te leggen. Isa Maron maakt dat je, als lezer, in het boek wordt gezogen en NU direct deel 4 zou willen lezen. Wat een cliffhanger(s) op het einde van het boek. Het is echt nagel bijtend spannend en meeslepend. De emotie spat ervan af.

In Ritueel zijn er vier verhaallijnen: Maud, Kyra, oude bekende Sarah in Londen en hoofdrolspeler in de schedelzaak. Alle vier de lijnen verhogen de spanning in het boek, zaaien hier en daar (goede) verwarring, maar dragen vooral bij naar de ontknoping van Ritueel en het vierluik de Noordzeemoorden. De verhaallijnen raken in de loop van het boek steeds meer met elkaar verweven en dit maakt de zoektocht naar Sarina steeds geloofwaardiger. Alle losse eindjes komen langzaam bij elkaar.

Isa Maron is een top schrijfster. Met het schrijven van het vierluik De Noordzeemoorden heeft ze zich definitief genesteld in de top van de Nederlandse thrillerschrijfsters. Isa is in staat om veel spanning te brengen in het boek. Met de woorden geloofwaardig en vol spanning en emotie, zijn de boeken van Isa te typeren. Ook actualiteit speelt een grote rol.