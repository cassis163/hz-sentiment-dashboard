Eus vertelt het verhaal van een jonge jongen van Turkse komaf die opgroeit in een gezin waarin zowel de vader als de moeder een opmerkelijk rol speelt. Vanaf het begin is duidelijk dat Eus gevormd gaat worden door deze situatie. Hoewel in het boek benadrukt wordt dat het gezin van Eus niet het standaard Turkse gezin is, volgens het beeld van veel mensen, is dat voor mij een vraagteken. Het boek verrast nergens, maar laat zien dat dat wat je ziet niet altijd is wat het is.
Voor mij is dat geen nieuwe les, maar voor jongeren tussen 14 -18 jaar in veel gevallen wel. Daarmee is het wel een waardevol boek: dit boek gaan jongeren graag lezen. Zij zien waarschijnlijk de clich√©s niet en voor hen zit er wel spanning in het verhaal. Eus wordt voor hen een jongen met wie ze mee willen leven en in wie ze zich willen verdiepen. Eus is namelijk van hun leeftijd en leeft in een wereld die, voor de een meer dan de ander, raakvlakken heeft met hun eigen wereld.