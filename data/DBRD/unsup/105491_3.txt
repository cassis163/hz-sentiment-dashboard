Dit boek heb ik als e-boek in het Engels gelezen.
Philip Kerr heeft een schitterende reeks Bernie Gunther thrillers geschreven waarin hij geschiedenis met fictie verweefd. Dit al weer zevende deel in de reeks viel mij eerlijk gezegd iets tegen in vergelijking met de voorgangers.
Het verhaal wilde mij niet echt pakken en had naar mijn mening niet de onderhuidse spanning die de voorgangers wel hadden. Deel 5, the one from the other, eindigde met een cliffhanger waarin Bernie Gunther Duitsland moest ontvluchten. Bijna in een adem heb ik deel 6, a quiet flame, erachter aan gelezen.
Bij dit boek had ik het gevoel dat de fut er een beetje uit was. Begrijp me niet verkeerd: dit boek is nog steeds goed geschreven en heel erg de moeite waard. Zowel in het eerste deel dat in het Berlijn van 1934 is gesitueerd als in het tweede deel dat het Cuba van net voor de revolutie laat zien, valt genoeg te genieten. Het haalt naar mijn mening net niet het niveau van de vorige boeken en dat niveau ligt zeer hoog. Ik geef dit boek drie duimen. (Zie ook mijn blogsel 202)