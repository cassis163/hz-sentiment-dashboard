Voor Thrillzone mocht ik meedoen aan de leesclub van dit mooie nieuwe boek, Verminkte toekomst, deel 4 van de VT reeks is wat mij betreft het beste deel uit deze geweldige reeks. Misschien ben ik wel bevooroordeeld, want ik vind Melissa Skaye een geweldige schrijfster. Ik vind het een top boek. Misschien niet voor mensen met een tere ziel, want er gebeurd nog al het een en ander in.
De moeder van Sanne Philips verdwijnt spoorloos als haar dochtertje nog maar tien jaar oud is. Sanne groeit op bij haar grootouders en kiest later voor het beroep van rechercheur, mede ingegeven door die eerdere verdwijning.
Vierentwintig jaar later ontvangt Sanne een envelop met daarin de ketting die ze haar moeder kort voor de verdwijning gaf. Op advies van paragnost Will de Jager duikt ze in het verleden en daarbij stuit ze op een hele reeks verdwenen jonge vrouwen. Het onderzoek dat volgt, levert in eerste instantie meer vragen dan antwoorden. Leeft Sannes moeder nog?

Ik kon het boek maar met moeite wegleggen, en ik had het dan ook al met een paar dagen uit. Heerlijk, om een boek te lezen dat niet al te tam met de dingen omgaat, alles wordt echt heel erg beeldend beschreven. Omdat ik zelf uit de omgeving van Hoorn kom, zijn de boeken voor mij helemaal een feestje, want ik weet de dorpjes. kroegen, straten en restaurants te vinden. Voor de echte trillerlezers onder ons is dit boek (wat zeg ik, deze serie!) een echte aanwinst voor in de boekenkast, dus ik zou zeggen, vraag dit mooie boek voor de kerst, of geef het iemand cadeau. Vele uurtjes leesplezier gegarandeerd!! En het mooie is, dat deel 5 er binnenkort ook aan komt, want Melissa is al druk aam het schrijven!