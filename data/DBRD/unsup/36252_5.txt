Bij het zien van de mooie cover van Het huis op de klif van Felicity Hayes-McCoy verwacht je een heerlijke zomerse feelgood roman te gaan lezen. Een boek dat je doet terug verlangen naar de heerlijke warme zomer.
Het huis op de klif van Felicity Hayes-McCoy leest vlot weg, heeft diverse verrassende wendingen die je niet ziet aankomen en eindigt met een open eind waardoor je nieuwsgierig word naar het volgende deel.
Meteen vanaf de eerste bladzijde wordt je meegezogen in het verhaal van een vrouw die samen met haar dochter na haar scheiding weer bij haar moeder is gaan wonen in haar geboortedorp. Je voelt de onderlinge onenigheden, de ergernissen over elkaar, maar je merkt ook dat ze diep in elkaars hart ook weer niet zonder elkaar kunnen, dat ze echt van elkaar houden. Zo te verder je komt in dit boek, zo te meer je komt te weten over Hanna, Mary, Jazz en de bewoners van Finfarran en de dorpen daar omheen. Het blijkt dat een ieder zo zijn eigen problemen heeft, hun eigen levensverhaal heeft dat niet altijd over rozen is gegaan. Sommigen blijken heel erg mee te vallen als je ze leert kennen, terwijl anderen toch niet zo aardig zijn als dat ze zich eerst voordoen.

Lees verder op https://surfingann.blogspot.com/2018/10/het-huis-op-de-klif-felicity-hayes-mccoy.html.