'Eenzaam en extreem ver weg', de titel is enigzins toepasselijk. Seren leeft aan boord van een ruimteschip, werd geboren op een petrischaaltje, met in het vooruitzicht geen ander leven dan in de ruimte. Het leven in de ruimte lijkt voor de meeste passagiers maar vanzelfsprekend, want zo hoor je het nu eenmaal te vinden, maar voor Seren is dit anders. Zij zou liever haar eigen gang gaan en beseft maar al te goed dat ze zeer weinig zal hebben aan dit leven. Eigen keuzes maken? Nee, ook dat is niet aan de orde aan boord van de Ventura. Verliefd worden? Onmogelijk, je partner wordt voor je uitgekozen. Hoe ziet het leven van Seren eruit, en zal er nog iets anders te zien zijn dan planeten, sterren en duisternis?

Het is een fantastisch boek! Bij het lezen ervan ga je automatisch bepaalde beelden vormen erbij waardoor je volledig in het verhaal zit. Het leest vlot, en heeft zo zijn charmes. Het boek is een echte aanrader voor elk wie houdt van avontuur en inleving!