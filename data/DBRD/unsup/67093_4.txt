Een nieuwe Charbonneau, ik kijk er altijd naar uit. Toen ik dit boek in handen kreeg, was ik meteen verliefd op de cover. Als je deze beweegt in he licht, komt er een soort Metallic laagje tot leven. Hierdoor lijkt de troon op de voorkant meer tot leven te komen. En wit versus zwart/ licht tegen de duisternis speelt een grote rol in dit verhaal. Perfecte cover dus!

De toekomst van het koninkrijk Eden is zeer onzeker, als de koning en de kroonprins om het leven komen. De tweeling Andreus en Carys zijn de erfgenamen, maar er kan er maar een op de troon terecht komen. De tweeling is dol op elkaar. Ze willen dit zo snel mogelijk oplossen. Maarâ€¦De wetten van Eden schrijven iets heel anders voor: Ze weten niet wie van de tweeling als eerste geboren is. Dus moeten ze in een soort toernooi uitvechten, wie er op de troon komt. De duisternis neemt het koninkrijk over, als de verkeerde plaats neemt op de troon.
Eden is voortdurend in gevecht met de duisternis. Als dan de elektriciteit ook nog uitvalt, breekt er paniek uit. Ze zijn doodsbang voor wat er achter de muren van Eden huist. Dus ze moeten de strijd wel aangaan om Eden veilig te houden. Willen ze wel tegen elkaar vechten? En wat doet twijfel met hun sterke band? Gaan ze dit overleven en blijven ze elkaar steunen? De onzekerheid, voel je als lezer echt omhoog komen.

Als lezer voelt het aan als een complot. Maar ook als een samenzwering. Bovenal: Een vloek. Het roept veel gevoelens bij je op. Argwaan, vertrouwen en verliezen. Maar ook worden mensen tegen elkaar opgezet. Er worden dingen in hun hoofd gepraat. Wie kunnen ze nog vertrouwen, behalve zichzelf? Je familie? En wat doe jij voor echte liefde, hoe ver ga je?

Het is een spel om macht. Het is een spel om op de troon te komen. Het geeft de sfeer van Game of Thrones, maar dan in een Young Adult versie.

Het begin is echt even doorbijten. Ik moest echt in het verhaal komen. De spanning zit er niet meteen in. Het wekt wel je interesse. Pas later begint het goed spannend te worden. Dit is een klein minpuntje, maar het verhaal op zich is origineel en goed uitgedacht.

De schrijfstijl is vlot en het einde is vrij open. Er komt zeker nog een deel aan. Want je wilt weten hoe het gaat aflopen met Eden. Ik heb ook echt zin in het volgende boek! Ik geef het boek 4****.