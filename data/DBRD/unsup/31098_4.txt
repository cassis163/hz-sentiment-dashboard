Wie is Bronja Hoffschlag?

Is zij niet die regisseur van films als Saw en 8MM?
Is zij niet één van de Rolling Stones?
Is zij niet één van die vele Scandinavische thriller-auteurs?

Cut! We doen deze take nog eenmaal over!

Bronja Hoffschlag verraste een ieder eind vorig jaar met haar debuut ‪#DeDodeKamer‬. Een boek waar iedereen het ineens over had, een debuut van maar liefst om en nabij de 700 pagina's en het eerste deel van de project X trilogie. Inmiddels is Bronja al druk bezig met het het tweede deel en schreef tussendoor ook nog even een mini-thriller met de naam Snuff.

Dat deze vrouw veel in haar mars heeft mag gezegd worden. Ik denk dat men over 20 jaar zal zeggen : Oh, Bronja! Ja dat was die auteur van die reeks geweldige boeken, die vervolgens ook nog allemaal door haarzelf werden verfilmd.

In deze mini-thriller maken we kennis met Sixten Jinks, een beetje een arrogante, vreemde en eigenaardige auteur, die op een dag lijkt te zijn belandt in één van zijn eigen thrillers. Wie speelt er hier een ziek spelletje?

De spanning die ik een beetje mistte in de dode kamer, vind ik in Snuff dubbel en dwars terug. Evenals Bronja haar plezierige en vlotte schrijfstijl die van de bladzijden afspat. Je zou niet zeggen dat we hier pas te maken hebben met het 2e boek van deze auteur.

Deze mini-thriller staat garant voor het nodige leesplezier en is dé mini-thriller van deze zomer!

★★★★