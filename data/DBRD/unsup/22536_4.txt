Justin verhuist na de dood van zijn moeder met zijn vader naar een huis aan de rand van een bos. Hij gaat op onderzoek uit en vindt op zolder een boek met oude toverspreuken. Hij leest een van de spreuken hardop voor. Er schiet een felle flits voorbij en een kraai kijkt hem geniepig aan vanaf de vensterbank, maar verder gebeurt er niets. Justin legt het boek weg en vergeet het voorval verder weer. Een paar weken later moet zijn vader op reis en Justins tante zal op hem passen. Maar dan gaat de voordeur bel en staat daar iemand op de stoep die verdwaalt is. Ze ziet er ietwat vreemd uit vind Justin maar hij laat haar binnen. Hij vertelt haar over het boek. Vanaf dat moment verandert het leven drastisch voor Justin. De oude toverspreuk had nog niets aan kracht verloren en langzaam aan beginnen ze de gevolgen om hen heen te zien. Justin krijgt een haast onmogelijke opdracht. Alleen hij kan de spreuk ongedaan maken. Alleen hij kan de wereld redden van een enorme ramp. Justin zal de opdracht wel moeten aanvaarden en zoeken naar de boom van oorsprong. Maar waar staat de boom en hoe vindt hij die ? In zijn strijd om het kwaad ongedaan te maken moet hij het onderweg opnemen tegen allerlei vreemde wezens, waarvan enkele hem na aan het leven staan. Is hij op tijd?

Cover past uitstekend bij het verhaal, het lijkt een gewone vriendschap tussen een meisje, een jongen en een konijn , maar de jongen kijkt naar de donkere figuur op de achtergrond en dat geeft dan weer iets mysterieus.

De hoofdpersonen worden goed uitgediept in het boek. Gaande weg ontwikkelen ze zichzelf en worden sterker, ze knokken samen maar ook ieder voor zich. De spanning wordt langzaam opgebouwd, waarbij je diverse malen denkt dat een oplossing nabij is, maar dan blijf je toch weer onthutst achter. Je waant je zelf ook diverse malen in het bos of ergens onder een struik om maar niet gezien te worden, zo levensecht is de omgeving waar het verhaal zich af speelt, neer gezet. Leuk opgebouwd plot.

Marcel Heunks (1971) begon pas enkele jaren geleden met schrijven. Zijn eerste 2 boeken waren “meer volwassen” boeken. In september 2017 verscheen zijn eerste kinderboek Justin en de boom van Oorsprong.