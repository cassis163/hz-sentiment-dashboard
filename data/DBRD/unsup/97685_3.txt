Marc Lucas verliest bij een auto ongeluk zijn vrouw en ongeboren kind. Zelf houdt hij fysiek een verwonding aan zijn nek er aan over, maar heeft hij ook last van depressies. In een tijdschrift ziet hij vervolgens een advertentie van een medische kliniek die op zoek is naar proefpersonen. De kliniek experimenteert met een methode om slechte herinneringen uit je geheugen te wissen en alleen de goede te behouden. Hoewel Marc wel naar een intake gesprek gaat, besluit hij om niet mee te doen. Na het gesprek lijkt hij echter toch een deelnemer te zijn.
De wereld zoals hij die kende brokkelt snel af. Er gebeuren allerlei onverklaarbare dingen die hem richting waanzin drijven. Wat is de echte waarheid?
Het is een intrigerend verhaal met vele plotwendingen. Het zijn korte hoofdstukken waarin de spanning steeds meer wordt opgebouwd. De uiteindelijke uitkomst vond ik wat ver gezocht. Daarom drie sterren.