Voor uitgeverij Marmer las ik het boek: Het sterven van Rebecca Lopez Ikario van Denis Henriquez. Toen ik het boek in handen kreeg was mijn verwachting dat het een gemakkelijk te lezen boek was. De cover is kleurrijk, waardoor het een boek is wat snel opvalt op de boekenplank. De schrijver Denis Henriquez was mij nog niet bekend.

Denis Henriquez is een Arubaans auteur, waar hij zijn HBS diploma haalt. Daarna gaat hij studeren in Delft. Hij is docent op Aruba geweest en in Rotterdam. Denis heeft 6 boeken geschreven waarvan het sterven van Rebecca Lopez Ikario het vierde Nederlandse roman is.

In 1990 won hij de Prijsvraag van het Antilliaans Verhaal met een kortverhaal en schreef hij het script voor de film Dera Gai.


In het sterven van Rebecca Lopez Ikario wordt het verhaal verteld van Rebecca. Zij is 85 jaar oud en heeft net te horen gekregen dat ze nog drie maanden te leven heeft.

Het boek bestaat uit twee delen. In het eerste deel maken we kennis met de jonge Rebecca, en haar familie, vrienden, collega's en heel wat meer personen. Door het grote aantal personen die in het verhaal voorkomen kan het verhaal nogal eens verwarrend zijn. Deze personen worden echter wel heel uitgebreid beschreven. Ook de onrust tijdens de Tweede Wereld oorlog, de onrustige tijden in Cuba en de politiek worden niet achterwege gelaten. Ook dit wordt door de schrijver wel weer mooi omschreven.

Belangrijke personen in het leven zijn haar zussen Josefa, die zwakzinnig is en haar zus Caterina, die erg schuchter is. Hun ouders zijn jong overleden en ze wonen bij een oom en tante. Als Caterina zwanger raakt, worden ze uit huis gestuurd en samen met haar zussen en een andere tante gaan ze in een vervallen huis wonen. Caterina krijgt een zoon, Esteban en Rebecca is diegene die voor iedereen zorgt en ook haar neefje opvoedt als haar eigen zoon.

In het tweede deel zijn we terug in het heden, waar Rebecca haar laatste drie maanden thuis doorbrengt. Die laatste maanden brengt zij thuis door, samen met diegene die van haar houden,en haar vele herinneringen. Esteban vergezelt haar zoveel mogelijk tijdens deze laatste maanden. Hij komt hiervoor speciaal uit Nederland, waar hij is gaan studeren en is gebleven. Ook hij haalt in deze periode herinneringen op met oude vrienden.


Het boek vindt ik soms iets te langdradig. Er worden heel veel dingen erg uitgebreid verteld. Hierdoor vond ik het soms moeilijk om door te lezen in het boek. Uiteindelijk is het boek wel een boek wat ik kan waarderen, maar is mijn verwachting toch niet helemaal uitgekomen.


Waardering 3 sterren


Titel: Het Sterven van Rebecca Lopez Ikario

Auteur: Denis Henriquez

Uitgeverij: Marmer BV

Eerste druk: juni 2016

412 pagina's