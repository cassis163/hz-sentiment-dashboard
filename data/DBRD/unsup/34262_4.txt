Laat me los is het tweede verhaal van Anja Feliers over de psychologe Kathleen. Dit keer loopt Kathleen een oude schoolvriendin, Linda, tegen het lijf. Linda heeft huwelijksproblemen en vraagt Kathleen om hen te helpen. Haar man worstelt namelijk met een angstpsychose.

Al snel wordt duidelijk dat Alex, de man van Linda, hier niet voor open staat. Iets uit het verleden domineert zijn leven. Wat bezwaart Alex? Waarom is hij overbeschermend voor zijn dochter? Welk geheim draagt Alex met zich mee dat zijn ondergang zou kunnen betekenen? Linda dwingt hem om tot actie over te gaan? Laat hij de hulp van Kathleen hierbij toe? Geeft hij zijn geheim prijs? Kan hij hierdoor zijn huwelijk en de relatie met zijn dochter redden?

Laat me los is vlot geschreven, net zoals de andere boeken van Anja Feliers. Het verhaal wordt verteld vanuit de beleving van Alex en vanuit het oogpunt van Kathleen. Het boek blijft spannend tot op het einde.

Wat mij betreft verdient het boek een 4/5. Ik vind het een goed verhaal, een aangename leesstijl en de spanning wordt erin gehouden. Ik kijk al uit naar een nieuw boek van Anja Feliers want ik ben door haar thrillers heen.

Laat me los is een aanrader voor iedereen die houdt van een spannend boek dat vlot leest!