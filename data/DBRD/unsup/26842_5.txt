Dit vond ik echt een heerlijk boek. Tegenwoordig lees ik graag romans waar een zekere historische waarheid inzit en dit is zo'n boek. Het laat zien hoe de high society leefde in de jaren twintig en dertig van de vorige eeuw, maar tegelijkertijd zie je het verzet tegen deze gegoede klasse. De schrijfster werkt deze verschillen mooi uit door in beide groep één zus te plaatsen. Ze staan daardoor lijnrecht tegenover elkaar, maar de zussenband is sterk. Echt zo'n boek waarin je je helemaal kunt verliezen. Al denk ik dat het wel vooral een vrouwenboek is. Af en toe kreeg ik bij de stukken over de gegoede burgerij zelfs een beetje het idee alsof ik een soort Pride and Prejudice in Brazilië aan het lezen was.