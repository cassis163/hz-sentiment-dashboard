De proloog maakt je meteen nieuwsgierig. De persoon in kwestie zit goed in de knoop en heeft iets vreselijks gedaan. Er is iets ernstigs gebeurt, maar wat dan?

Je komt binnen in het leven van een gelukkig gezin. Ze zitten aan het ontbijt en de man des huizes is jarig. Anthonie en Romee zijn al jaren gelukkig getrouwd. Ze zijn de trotse ouders van een zoon: Thijmen en jongere tweeling: twee meisjes Chloe en Ciara.
Toch is niet alles zoals het lijkt. Romee wil bij Anthonie weg. Hij snapt er niets van en doet er alles aan om haar op andere gedachten te brengen. Romee heeft problemen en dingen uit het verleden die haar maar niet los laten. Anthonie doet iets onvergefelijks. Het is echt een verhaal dat je laat zien hoe het uit de hand kan lopen. En dat een heel gezin daar onder te lijden heeft is ook waar.

Je hebt het gewoon gedrukte stuk, dat verteld het verhaal vanaf het begin. Het cursief gedrukte stuk is elke keer een van de hoofdrolspelers. Lekkere korte hoofdstukken, heerlijk lettertype en vlot geschreven. Het zit niet vol geweld en actie. Deze thriller brengt je langzaam naar het hoogtepunt van het verhaal toe. En dat vind ik echt enorm goed gedaan! Het speelt in op je gevoel en je wilt die mensen het liefste helpen. Dit soort dingen gebeuren waarschijnlijk in het dagelijks leven ook. Maar wij hebben dat niet door.
Anthonie zijn vader is dementerend. Dat is ook hartverscheurend. De goede man weet niet wat hij doet. Zo vinden ze hem op de begraafplaats aan het begin van het boek. Hij wil zijn overleden vrouw terug. Ik kreeg echt de kriebels van deze scene. Maar dit is er echt een die ik niet snel zal vergeten.
Er zijn nog meer personages in het boek die een indruk op je achterlaten. Het laat je niet los dit boek.

De cover is goed uit te leggen….Anthonie is dol op vogels. En de titel zegt al genoeg. Wat kan iemand doen in een vlaag van waanzin? Waartoe ben je dan in staat? Het ergste van het ergste………..

Dit is een zeer goede thriller. Het is geschreven op een manier die je na de Haider serie niet gewend bent van Corine. Maar het is echt goed geschreven. Het is een opbouwend verhaal. Naar mate je verder komt met lezen, krijg je meer informatie, over wat er nu eigenlijk aan de hand is. Bij de meeste thrillers gebeurt er heel veel aan het begin van het boek. Hier is dit opbouwend en dan vlak voor het einde: Boem! Dit is een heerlijke manier om een boek te lezen. Je kunt het niet weg leggen. Je moet weten wat er nu in hemelsnaam is gebeurt met die mensen! Psychologisch gezien zit deze thriller is deze thriller echt sterk en daar hou ik enorm van! Ik keek echt enorm uit naar haar nieuwe boek! En ben er helemaal tevreden over!Van mij krijgt het 5 sterren. Heb er echt van genoten.