Met In een donker, donker bos schreef Ruth Ware haar thrillerdebuut. Het boek staat in Amerika en Groot Brittannië al maanden op de lijst van bestverkochte boeken.

Uit het niets ontvangt Nora een uitnodiging voor het vrijgezellenfeest van haar voormalige schoolvriendin Clare. Al ruim tien jaar hebben zij geen enkel contact met elkaar. De reden voor de tien jaar radiostilte blijkt in de loop van het boek heftiger als gedacht. In eerste instantie besluit Nora de uitnodiging te negeren, maar na contact met vriendin Nina, besluiten ze met z`n tweeen de uitnodiging aan te nemen.

Naast Nora en Nina zijn ook Tom en Melanie door Flo, een aanbiddende vriendin van Clare, uitgenodigd. Voor een weekend lang zullen zij bivakkeren in een bijzonder glazen huis in een donker bos. Al gauw blijkt dat er geen bereik is met mobiele telefoons en dat zij zijn aangewezen op elkaars gezelschap. Nora weet zich niet goed raad met zichzelf als blijkt dat als enige niet is uitgenodigd voor de daadwerkelijke bruiloft. Zeker als blijkt wat de reden is.

In een donker, donker bos begint gelijk al goed met het volksliedje:
In a dark, dark wood there was dark, dark house
And in the dark, dark house there was a dark, dark room
And in the dark, dark room there was a dark, dark cupboard
And in the dark, dark cupboard there was.....a skeleton

Ruth Ware heeft een vliegende schrijfstijl. De vaart zit heel goed in het boek. Het leest heel makkelijk en snel. Met twee dagen was het boek uit.

Met Nora heeft zij een interessant hoofdpersonage te pakken. Onzeker van zichzelf, vol twijfel en makkelijk te beïnvloeden. Ideaal voor het verhaal in In een donker, donker bos. De rollen van Clare, Nina, Tom en Flo zijn ook helder, maar zeker Tom en Flo blijven vlakker Alleen over Nina weten we iets meer, aangezien zij met Nora de kamer deelt. Melanie`s summiere rol in het verhaal, is als het ware het startsein voor de rare ontwikkelingen.

De plot zit goed in elkaar. Het bedoelde gezellige samenzijn geeft de lezer al direct bij aankomst in het glazen huis een onbestendig gevoel van onrust. Samen met de krampachtige pogingen van de aanbiddende Flo, voelt het heel ongemakkelijk. Dit is knap gedaan door Ruth Ware. Je voelt vooral mee met Nora. Het is als ware alsof je als lezer je ook in het huis bevindt, aan de zijlijn op een stoel, en haar ervaringen deelt.

De spanning is continu aanwezig in het boek door subtiele gebeurtenissen en woorden van de aanwezigen. De uiteindelijke ontknoping van de plot zit gevangen in eén letter. Als je dit opmerkt valt een deel van het plot op zijn plaats en zijn de verdere gebeurtenissen minder verrassend. Het zit subtiel verstopt, dus vele lezers zullen het niet opmerken en alleen maar smullen van het spannend verhaal. Door deze reden voor mij geen vijf sterren, maar vier. Als Ruth Ware in volgende boeken nog iets subtieler te werk gaat, hebben we er een bestseller auteur bij.