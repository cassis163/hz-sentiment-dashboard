Tender Bar van JR Moehringer gaat voornamelijk over zijn eigen jeugd, zijn pogingen om volwassen te worden, de zoektocht(en) naar zijn vader en de plaatsvervangende vaders die hij vindt in een café, waar zijn oom Charlie werkt, en dat eerst ’Dickens’ heet en later ‘Publicans’. De ik figuur bezoekt Yale en werkt een tijdje als leerjongen bij de Times. De vele verhalen in het boek, want de roman komt bij mij nogal fragmentarisch over, gaan voornamelijk over zijn werkelijke familie, en de familie die hij maakt in de kroeg.

Na de eerste twintig hoofdstukken te hebben gelezen en deel 2 van de roman begon, stond ik in dubio: zal ik verder lezen of niet? Niet dat het een bijzonder slecht of slecht geschreven boek is, maar het anekdotische karakter van de verhalen begon mij een beetje tegen te staan.
Ik ben echter blij dat ik ben doorgegaan met lezen en heb het boek uiteindelijk met plezier uitgelezen, zonder dat ik het nu echt een grootse roman vind.

Tip voor de vertaalster: je moet quarterback niet vertalen met kwartback, en Yogi de Beer, kun je beter gewoon Yogi Bear blijven noemen.