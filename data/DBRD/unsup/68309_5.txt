"Anji schenkt leven en voorspoed, als je haar water op het juiste moment gebruikt." ~ p35.

Wat een prachtig verhaal!! Ik vind het gewoon jammer dat hij alweer uit is. Ik ben echt door de pagina's heen gevlogen, en elke letter opgezogen alsof het de laatste was....

"Ik was dan van andersmans dromen af, maar die van mezelf waren ook niet fraai." ~ p155.

Naondel is het tweede deel uit de Kronieken van het Rode Klooster en verteld het verhaal van de Oerzusters. Je leest de memoires opgeschreven door de vrouwen zelf, opdat de herinneringen nooit vergeten zullen worden. Een verhaal van 8 sterke vrouwen, wiens levens onlosmakelijk met elkaar zijn verbonden, of ze nu willen of niet, alle gevangen door de macht van één man, Iskan. Je leest hoe de sterkte vrouwen gebroken worden, hoe ze hun eigen krachten verliezen, hoe verdriet hun leven tekent, maar ook hoe sterk zij uiteindelijk blijken te zijn. Echt een prachtig verhaal die mijnsinziens de YA is ontgroeid en zich gevormd heeft tot een prachtige roman. Ik heb genoten van elk verhaal van de vrouwen en de manier waarop zij zijn samengekomen tot 1 verhaal. Turtschaninoff heeft zich in dit tweede deel echt overtroffen door een prachtige geschiedenis neer te zetten van de vrouwen die je in het eerste deel slechts oppervlakkig heb leren kennen.

"Ze was niet zo moedig dat ze haar dood met open ogen tegemoed kon treden." ~ p289.

Echt een dikke 5 sterren voor dit prachtige boek. En ik hoop echt dat er nog vele verhalen zullen volgen van deze auteur. Haar manier van schrijven neemt je mee alsof je er zelf bij bent en er vanaf een afstand naar mag kijken. De manier waarop zij de emoties van personages kan omschrijven, maken dat je voelt wat je leest. Echt heerlijk!!!