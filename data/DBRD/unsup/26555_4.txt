Wat een heerlijk boek is dit! Het doel ervan bewonder ik ook echt. Dat het zoveel geld wist op te halen... Prachtig gewoon.

Het boek is gevuld met humor en romantiek. Voornamelijk het eerste deel vond ik zeer lachwekkend.
Het is een speelse en luchtige schrijfstijl die zeer goed past bij het verhaal dat verteld wordt. Dat je een verhaal vanuit twee hoeken ziet is ook wel bijzonder. Vaak zie je dit soort cross-overs enkel in series en films.
De personages waren soms wat oppervlakkig, maar door de lengte van het boek is dit te begrijpen. Het ging ook niet zo zeer om wie de personages waren, maar eerder om wat ze doen. Het thema 'helpen' staat dan ook centraal in deze licht erotische roman.

In mijn ogen een super aanrader om tussendoor eens te lezen!