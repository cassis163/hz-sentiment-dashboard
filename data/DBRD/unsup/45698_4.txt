Jurian Moller laat de evolutie zien in een klein flipboekje. Elke bladzijde laat de volgende generatie zien. Hoe zag je opa eruit? En de vader van je opa? En diens vader? En..
Het is een prachtig vormgegeven boekje, mooie kleuren en tekeningen. Als je er snel doorheen bladert, zie je de eerste levensvormen veranderen tot uiteindelijk je vader. Een klein minifilmpje. Doet me sterk denken aan de bekende animatie serie uit de j'70: Er was eens de mens.
De kinderen vinden het fascinerend: he, hij loopt!
Het boekje ligt in de kast en wordt geregeld even gepakt en bekeken. Een aanrader! Maakt mij erg benieuwd naar het originele boek (leporello) van Jurian Moller.