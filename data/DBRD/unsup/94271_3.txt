In Inside Out maak je kennis met Trella, Trella is één van de duizenden sloven die in een complex stelsel onder de grond wonen. Al van kleins af aan is hun toekomst uitgestippeld, en zodra ze jongvolwassene zijn krijgen ze bepaalde taken toegewezen die ze moeten verrichten voor de Oppers. Trella wordt de koningin van de buizen genoemd, zij komt op plaatsen waar andere sloven en zelfs Oppers niet weten te komen. Zij slaapt er, en het is haar werk om alles te onderhouden en schoon te maken. Trella heeft het niet zo met de andere sloven op en heeft maar één echte vriend genaamd Cogon, wanneer deze in problemen komt kan zij ook niets anders dan voor hem vechten. Zo komt zij er achter dat zij niet de enige sloof in het stelsel is die in opstand komt tegen de Oppers. En dat alle Oppers toch niet dezelfde terroriserende en machtsbeluste mensen zijn die zij gedacht had.
Er gaan geruchten de ronde dat er een poort naar buiten is, maar waar is die en bestaat deze wel echt?
Een verhaal over vriendschap, liefde en leugens maar wie is er te vertrouwen en wie niet?

Het boek komt wat langzaam op gang, maar met genoeg spanning om mijn aandacht erbij te houden, toch vond ik wel dat er wat meer duidelijkheid gegeven mocht worden over hoe het er allemaal van binnen uit zag, ik vond het mij ondanks de beschrijvingen moeilijk voor te stellen. Zo nu en dan zakt het verhaal wat weg en wordt het eentonig waardoor ik het lastig vond door te lezen. De personages hadden wat extra diepgang mogen hebben. Ook is het voorspelend en heeft het boek naar mijn smaak wat teveel toevalligheden. Toch nog 3 sterren daar het wel een goed verhaal is, had alleen wat extra's mogen hebben en dat ontbreekt er net aan.