De titel verklapt waar het boek over gaat. Hoe moeten de personages verder leven na de dood van Mattias?Langzaam krijg je een beeld van Mattias, over zijn leven en over zijn dood. Vanuit verschillende personages, zoals zijn vriendin, moeder, vriend, opa en oma maar ook mensen die verder van hem afstaan, wordt het verhaal opgebouwd. Ieder personage heeft zijn of haar eigen relatie met Mattias en worstelt soms niet alleen met de afwezigheid van Mattias maar ook met zijn aanwezigheid toen hij nog leefde.
De schrijfstijl is mooi en passend bij de verschillende personages. Vanaf de eerste bladzijde voel je het verdriet en de eenzaamheid van de personages in het boek. Het ene verhaal leest makkelijker en spreekt meer aan de andere. Tijdens het lezen was ik niet heel erg onder de indruk van het boek. De verwachting dat aan het eind van het boek alle verhaallijnen bij elkaar komen is niet uitgekomen. Het boek bleef me wel bij, en uiteindelijk begreep ik dat het gaat over verlies en het onvermogen om om te gaan verdriet.