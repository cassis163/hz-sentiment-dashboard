Feestende jongeren op Sandhamn tijdens de midzomernacht. Dan kan er al eens iets fout gaan. Wilma, 14 jaar, blijft heel de nacht weg en is vermist. 2 andere jonge vrouwen zijn zo dronken dat ze amper weten waar ze zijn. De nieuwe vrouw van Jonas, de vader van Wilma, neemt de meisjes onder haar hoede. Erger wordt het wanneer Viktor dood teruggevonden wordt aan het strand. Niet gewoon dood, maar vermoord. Op een plaats waar niet veel volk was geweest en degene die er waren, waren dronken of onder invloed van drugs of beide.
Wat erger is, is dat Viktor de zoon is van een rijke selfmade man. Die man wil wraak want kan niet aanvaarden dat zijn zoon dood is. Net zomin als hij kan geloven dat Viktor drugs genomen heeft. Wanneer dan ook nog eens de naam van de beste vriend als waarschijnlijke dader genoemd wordt neemt hij het heft in eigen handen met dramatische gevolgen.