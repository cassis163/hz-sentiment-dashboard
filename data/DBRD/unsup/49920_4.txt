Ruth Ware heeft met dit boek een sterk debuut op de markt gegooid. Slechts enkelen hebben het voorrecht gekregen om In een donker, donker bos 4 maanden vóór publicatie te lezen en te beoordelen. Dus je kan je wel inbeelden hoe blij ik was toen ik het boek ontving.

Een verhaal dat tien jaar geleden begint, tijdens de middelbare school en waar het hoofdpersonage Nora denkt het achter zich gelaten te hebben, sluimert het onbewust verder. Niet alleen bij haar maar ook bij iemand anders. En die andere persoon heeft een goed voorbereid plannetje…

Goed verhaal dat je tot de laatste pagina’s doet nadenken over wat er nu juist gebeurt is en waarom. Ieder personage is een eventuele dader. Dit gegeven sleurt je door het boek omdat je wil weten hoe het gaat eindigen.
Oude schoolvrienden, een vrijgezellenfeest met een glazen huis in een donker bos als setting, maakt het nog iets duisterder waardoor de spanning zich nog hoger opstapelt.
Dit boek is een aanrader voor thrillerfanaten.