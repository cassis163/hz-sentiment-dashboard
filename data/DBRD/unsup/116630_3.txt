Het concept van het verhaal achter deze serie vond ik enorm goed en het sprak me dan ook gelijk aan. Maar de schrijfstijl van Sally Green is niet helemaal mijn ding. Het verhaal zit raar in elkaar en de beschrijvingen van de geluiden die in het begin van het boek voorkomen vond ik ook vreemd.

Het was dan ook echt moeilijk inkomen en ik hoopte dat het aan het einde van het boek beter zou worden nadat er meer echt een doel bij het verhaal kwam. De laatste hoofdstukken waren zenuwslopend en best wel goed maar verder vond ik weinig aan dit boek. Ik vond het lezen daarentegen niet zonde van mijn tijd maar het kwam er wel dichtbij in de buurt.

Ik had sowieso meer verwacht van dit boek maar het viel dus tegen. Al met al had het slechter gekund en vond ik het einde dus wel goed. Ik kon het dan ook niet over mijn hart verkrijgen om het boek maar twee sterren te geven dus hou het maar op 2.5 sterren.