Net dit boek gelezen wat ondertussen ook buiten de Hollandse grenzen een bestseller aan het worden is. Misschien moet ik er : must-read van maken. Over de inhoud en de onbekende identiteit van de auteur is al veel geschreven, dus beperk ik me tot een persoonlijke mening: de korte beschrijvingen en bedenkingen zijn somwijle zeer hilarisch, ik heb veel hardop gelachen. Ook een kleenex nodig gehad, minder, maar toch...Het boek is pijnlijk actueel, confronteert en kritiseert ons prachtige zorgstelsel, wat toch geen waarborg geeft op levensgeluk voor ouderen. De mooie oude dag bekeken door een zuurzoete bril.
Mondjesmaat te savoureren, en doorgeven. Zeker doorgeven.