Wat is Anne Shirley een hartveroverend meisje! Met haar fantasie, haar openhartigheid en haar complete overgave aan het leven. Eindelijk heeft ze een thuis en een familie! Je wordt helemaal meegezogen haar enthousiasme en geluk in… Je ziet gedurende de verhalen Anne opgroeien en iets minder roekeloos worden, maar altijd blijft ze Anne en nog altijd weet ze in de problemen te raken. Heerlijk!

Deze verhalen hebben zó’n fijn sfeertje. (Het gaf me een beetje het Heidi-gevoel.) Ze zijn zo liefdevol en warm, zo mooi en ontroerend én grappig! Het tweede deel vond ik iets meer ‘voortkabbelen’ dan het eerste, maar toch was het weer zo aansprekend en fijn dromerig…
Ik heb Anne Shirley echt in mijn hart gesloten, ze heeft me compleet betoverd! Tijdloze verhalen zijn het, geschikt voor jong en oud. Ik hoop dat er nog meer delen volgen bij Uitgeverij Karmijn en dat Anne nog veel meer mensen mag betoveren!