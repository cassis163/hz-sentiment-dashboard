Ik had nog nooit wat gelezen van Lauren Beukes, maar na de Meet & Greet was ik helemaal enthousiast. In het begin vond ik het lastig om in het verhaal te komen, omdat er veel personages tegelijk worden ge√Øntroduceerd in korte hoofdstukken. Later wordt het verhaal spannender en mysterieuzer.

Gebroken monsters gaat over rechercheur Gabriella Verdaso die op een seriemoordenaar jaagt in de Amerikaanse stad Detroit. Het begint met de vondst van het halve lichaam van Daveyton waaraan de helft van een hert is gelijmd. Tijdens de zoektocht naar de moordenaar komen verschillende personages in beeld. In het begin is moeilijk te volgen wat deze personages met de moord te maken hebben, maar later in het verhaal wordt steeds meer duidelijk. Bij de plaatsen waar de moorden worden gepleegd is altijd een deur in de buurt getekend. Dit lijkt in het begin een onbelangrijk detail, maar dit blijkt later heel belangrijk te zijn. Het verhaal doet op een gegeven moment aan Stephen King denken. Het is heel moeilijk om meer te vertellen zonder de clou te verklappen. Ik vond het in ieder geval een heel spannend, vlot geschreven verhaal dat ik met heel veel plezier heb gelezen. Ik ben heel benieuwd naar andere boeken van Lauren Beukes.