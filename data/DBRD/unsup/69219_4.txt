Ik heb dit boek gewonnen bij een Dizzie-prijsvraag en kreeg het in januari toegestuurd. Ben er nu pas aan begonnen, maar zag in de tussentijd een aantal redelijk positieve recensies voorbijkomen.

Het doet me een beetje denken aan Ronald Giphart. Vlot geschreven, flink veel sex en drank. En dat alles in de context van het studentenleven. In dit geval het Amsterdamse studentencorps. Met alle bijbehorende grofheden (lullo's) en humor.

Ik heb het vier duimpjes gegeven vanwege de zeer vlotte schrijfstijl, het leest ontzettend lekker weg. Maar verwacht niet al te veel diepgang, ondanks dat de schrijver het met veel T.S. Elliot naar een hoger niveau probeert te tillen. Modieus schrijvers-truukje denk ik dan.