Florian belandt in een secte op het Engelse platteland en vergeet de moderniteit waar hij vandaan komt inclusief zijn egocentrische moeder Amanda en zijn vriendin Donna. Het verhaal schetst hoe Florian opgaat in de oude natuurrituelen van de secte die lijnrecht tegenover de wereld van Amanda en Donna staan. Een klassieke tegenstelling die mooi wordt uitgespeeld in de onmogelijkheid van Donna om telefonisch contact met Florian te krijgen. Cultuur versus natuur. De rol van de moeder is wat dubieus. 'Toen Florian door een ongeplande zwangerschap op de wereld kwam, betekende dat het einde van haar carri√®re als model. Eigenhandig heeft hij haar playboywaardige figuur verpest.' Echter in het verhaal is Florian 19/20 jaar en is Amanda een eersteklas vamp. Het verhaal wisselt (te) vaak van personage waaruit verteld wordt, dat staat het meebeleven soms in de weg. De schrijfstijl is helder en het verhaal loopt vlot door naar de ontknoping.