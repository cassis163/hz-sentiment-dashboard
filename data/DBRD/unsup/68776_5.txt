Een geweldig leuk boek is dit. Het is een chicklit maar wel eentje met wat meer diepgang. Toch zaten er ook wel humoristische stukjes in, ik zat af en toe wel met een glimlach te lezen. De personages worden goed neergezet zodat je helemaal met ze meeleeft en dan vooral met Lou. Natuurlijk weet je al hoe het verhaal zal eindigen maar toch wil je blijven doorlezen om te weten hoe dat dan gaat gebeuren. Het is geen verhaal dat lang zal blijven hangen (daar is het dan toch net iets te luchtig voor) maar ik heb van elke letter genoten en daarom krijgt dit boek van mij gewoon vijf stemmen!