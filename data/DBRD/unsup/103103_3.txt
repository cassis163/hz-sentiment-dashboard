Na meerdere boeken te hebben gelezen van Linda van Rijn wist ik van te voren wat ik kon verwachten. De boeken worden als thrillers verkocht maar dit boek kwam voor mijn gevoel mee over als een roman dan een thriller. Het wordt wel spannend in het boek maar eigenlijk weet je al hoe het gaat eindigen en wie er achter zit. Het is dan vaak alleen nog de manier waarop de schrijver naar het einde toe werkt.
Het is niet zon heel dik boek en door de vlotte schrijfstijl (geen lange zinnen en dure woorden worden achterwege gelaten) is het boek snel uit wat het voor mij een goed boek maakt voor bijvoorbeeld de vakantie. Maar ook dat het verhaal in een vakantie omgeving afspeelt maakt het boek tot een echt vakantie boek.