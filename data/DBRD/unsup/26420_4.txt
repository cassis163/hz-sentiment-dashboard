In een ijskoud Zweden wordt de succesvolle, zelfgenoegzame mediamagnaat Berndt Müller vermist. De vraag naar losgeld maakt dat blijkt dat hij ontvoerd is. Maar als dat betaald is, komt Müller toch niet vrij.......

De IJsengel is een spannend boek met een mooi verhaal, zeker geen thriller naar mijn idee.
Door de korte hoofdstukken leest het boek snel en ook de niet ingewikkelde opgebouwde zinnen maken het een fijn leesbaar boek.
De personen in het boek ontwikkelen zich uitermate goed en zo merken we dat iets wat eenvoudig lijkt, helemaal anders kan gaan. Mooi hoe drie verschillende families op dramatische wijze met elkaar te maken krijgen.
Ook de titel en de cover passen heel goed bij het boek.
Het is zeker een aanrader.