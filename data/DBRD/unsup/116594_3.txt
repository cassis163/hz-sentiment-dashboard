Het boek is een echte aanrader voor kinderen die geïnteresseerd zijn in geschiedenis. Door de grappige vertelwijze, wordt geschiedenis minder saai gemaakt. Doordat er tussendoor handige weetjes, recensies of andere dingen staan, lijkt het alsof het niet één lap tekst is. Deze dingen tussendoor staan vaak in een gekleurd kader. Dit lijkt een beetje zoals bij graphic novel boeken als Niek Groot, op de strips die tussen de tekst in staan. Ik denk dat deze afwisseling er voor zorgt dat kinderen geboeid blijven lezen.

Ik kende al veel weetjes over de Grieken, en het oude Griekenland, maar door dit boek ben ik toch weer nieuwe feitjes te weten gekomen. Ik wist bijvoorbeeld niet dat Alexander de Grote 19 keer een stad Alexandrie stichtte.

De slag bij Thermopylae tussen de Spartanen en de Perzen wordt zo goed beschreven dat je er bijna ook bij bent. Dat was mijn favoriete stukje uit het boek.

Over een aantal Griekse goden werd een stukje verteld, helaas miste ik nog best veel goden die helemaal niet benoemd werden. De verhalen over de Griekse goden vond ik altijd het leukste stukje van de Griekse lessen.

Al met al was het een leerzaam boek, vol met interessante weetjes die in een vernieuwend jasje werden verteld. Ik wil Uitgeverij de Fontein bedanken voor het opsturen van dit recensie-exemplaar.