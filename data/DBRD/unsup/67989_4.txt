Surf! Gaat over duidelijk over surfen! Het verhaal gaat over de vijftienjarige Sam, die van de grote stad verhuist naar Cornwall. Daar ontmoet hij de tevens vijftienjarige Jade, die zijn buurmeisje is. Niet alleen is Jade knap, maar ze is ook nog een goede surfer. Alleen kan Sam nog niet surfen, hij is namelijk een kook (= een beginner, iemand die graag een surfer wil worden).
Er is één ding dat Jade héél graag wil, namelijk surfen bij Duivelshoorns, een legendarische plek waar de grootste golven komen. Sam gaat opzoek naar de beruchte Duivelshoorns. Maar hoe goed idee is het om te surfen bij de beruchte golven van Duivelshoorn?

Mijn eerste indruk van Surf! was dit boek moet ik lezen! Mijn vader heeft vroeger ook gesurft, windsurfen weliswaar, maar het woord surfen komt er in voor dus dat leek mij wel super leuk om over te lezen. Dus ik heb mij ingeschreven voor het Buzzboek! En met geluk want ik heb hem nu thuis en hij is gelezen met plezier!

Als allereerst vind ik dat de cover wel iets heeft. Het is niet de meest uitgebreide cover, maar toch vind ik hem wel mooi. Het straalt echt iets uit van het boek. De kleuren vind ik ook erg goed bij de inhoud van het boek passen! Ik ben blij dat we niet dezelfde cover hebben als de Engelse versie. Die vind ik niet zo goed als deze cover. Simpel, maar mooi.

De eerste helft van het boek vond ik nogal mwah. Ik had nog niet het gevoel dat ik er volledig in kwam, maar dat had ook te maken met de examens. Maar toen ik klaar was met de examens toen kreeg ik wel meer zin om surf! te lezen.

Toen ik dit boek las vond ik Jade echt heel raar. Met haar blowen enzo. Maar ik kon wel met haar leven. Uiteindelijk vind ik haar wel oké. Ze is een relschopper, maar ze geeft uiteindelijk veel om Sam en daar gaat het om. Aan de andere hand vond ik Sam echt een heel leuk character! Misschien komt het vooral omdat hij geïnteresseerd is in natuurkunde wat overeenkomt met mezelf!

Het verhaal vond wel leuk om over te lezen. Een onderwerp waar ik nog weinig over heb gelezen! Ik vond het ook leuk om meer over surfen te leren. En welke aspecten echt belangrijk zijn zoals het heel lang je adem in moeten houden.

Het achtergrondverhaal van Sam vind ik ook goed passen bij het boek. Het geeft net een boost meer om verder te lezen! Het wekt wel interesse en vooral met de oude zeekaarten, maar naar mijn mening mocht er nog wel wat meer verteld worden over zijn vader!

Het einde vond ik echt heel jammer. Maar ik kan er wel mee leven. Toch wel jammer dat het zo moet eindige, maar wel weer een goede twist in het verhaal! Houdt het een beetje origineel ook al doet het zoveel pijn.

De schrijfstijl is niet te moeilijk en je kan makkelijk door het boek heen komen. Heerlijk om dit boek te lezen! Even kunnen genieten van de geweldige Sam! Leuk boek over surfen en angsten uit de weg gaan. Ik krijg nu zelf ook de neiging om te gaan surfen!

Goed boek kan niet beter. Jammer van het einde, maar dat geeft niet! Soms moet er iets gebeuren om op je benen te blijven staan en te laten zien dat de werkelijkheid er nog steeds is! Ik ben heel blij dat ik dit boek mocht lezen! En hopelijk schrijft Chris Vick nog meer van deze geweldige boeken!