Achtergrond en duiding bij IS, wie zijn ze, waar komen ze vandaan en hoe krijgen we ze terug weg?
Jaren geleden zijn in het midden-oosten grenzen getrokken, zonder te kijken naar de stammen. Grenzen gaan dwars door stammen, geloofsovertuigingen heen. IS heeft door hier het kalifaat uit te roepen, deze grenzen terug teniet gedaan.
Syrië speelt een heel belangrijke rol in het conflict. Niemand blijkt in staat Assad weg te krijgen en er worden allerlei coalities gemaakt die om verschillende belangen vechten.
De oorlog in Irak is ook heel belangrijk in het ontstaan. Saddam Hoessein is gedood, zijn regime verjaagd, maar is wat er in de plaats is gekomen zoveel beter? De bevolking heeft het slechter, is de oorlogen beu en kan zich schijnbaar wel neerleggen bij IS met zijn strenge wetten. IS zorgt nog een beetje voor de basisbehoeften.
De Amerikanen hebben Irak verlaten, zoals beloofd, maar hadden beter gebleven. De plaatselijke bevolking is aan zijn lot overgelaten. Er was een machtsvacuüm en waar er een vacuüm is, springt iemand in dat gat.
Gruwelijke verminkingen, onthoofdingen, martelingen als propaganda maken deel uit van IS.
Hoe moet dit eindigen? Geen mens die het weet, de belangen zijn te groot, te veel landen hebben een vinger in de pap en niemand wil een meter toegeven.
Wanneer zijn alle partijen oorlogsmoe? Geen idee, de tachtigjarige oorlog en de honderjarige oorlog hebben ook heel lang geduurd, maar zijn op een bepaald moment wel gestopt.
Laat ik het daar maar op houden.