Wie begrip voor het hoofdpersonage verwacht na het lezen van Levana komt bedrogen uit. Geen greintje medelijden heb ik voor deze harteloze, en laten we eerlijk zijn, gestoorde koningin. Marissa Meyer schetst weer een mooie wereld met daarin de supercreepy Levana die niet zonder haar glamour kan en wil en die manipulatie tot het allergrootste goed heeft gemaakt.
De auteur weet heel goed weer te geven hoe de kwade daden van Levana in haar eigen hoofd helemaal niet slecht zijn, dat ze juist handelt vanuit louter goede bedoelingen en alles over heeft voor haar volk. Zelfs de allerergste daden begaat ze vanuit die overtuiging....