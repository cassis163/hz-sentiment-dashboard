Over alles is een boek voor iedereen die de waarom/hoe/wanneer/wie-fase niet ontgroeid is:
Waarom bestaan er verschillende knopen?
Wat was er eerst: het penseel of het potlood?
Uit welke delen bestaat een fiets?
Hoe ziet een atoom eruit?
Waarom zitten er groeven in schroeven?
Hoe kunnen vlaggen boodschappen tussen zeelieden overbrengen?
Van muziekpartituren, over het Grieks alfabet, tot de het zonnestelsel; de dertig thema’s die in het boek opgenomen zijn, zijn zo uiteenlopend dat met volle overtuiging gesteld kan worden dat dit inderdaad een boek over alles is.

Het boek springt meteen in het oog, prikkelt de nieuwsgierigheid en schept verwachtingen. Zowel het enorme formaat als het gebruik van grote tekeningen en kleurvlakken zijn eerder ongewoon, maar typeren het boek perfect. De cover toont de veelheid aan onderwerpen en nodigt, door het gebruik van reliëf, ook uit om aan te raken. Dit is geen boek dat genegeerd kan worden. Eens je het ziet schreeuwt het om bekeken, geopend en doorbladerd te worden. Elk onderwerp krijgt twee volledige bladzijden, waardoor zowel voor de tekst als voor de illustraties voldoende ruimte voorzien is. De verbondenheid tussen tekst en illustratie wordt beklemtoond door het gebruik van één kleur per onderwerp. Hoewel het beperkte kleurgebruik voor een aantal onderwerpen minder evident is, maakt deze vormgeving het geheel erg overzichtelijk. Door het knappe samenspel van auteur Richard Platt en illustrator James Brown vatten de illustraties ontzettend goed de essentie van de tekst samen en wordt het boek ver boven de gemiddelde encyclopedie getiteld.

Het boek wordt verkocht onder de noemer ‘non-fictie jeugdboek’, maar het is zonde om Over alles in dat hokje te plaatsen. Bij het vluchtig doorbladeren van het boek herken je de typische onderwerpen die in de meeste kinder- en jeugdencyclopedieën voorkomen: knopen leggen, het menselijk skelet, eb en vloed… . Maar laat je niet misleiden, het boek bevat minstens zo veel onderwerpen die ook voor volwassenen handig of nieuw zijn, zoals papierformaten en de informatie over de gulden snede. Door de willekeur aan onderwerpen komt het boek tegemoet aan de interesse van een ruim publiek. Deze aanpak stimuleert de gesprekken tussen kinderen onderling en tussen ouders en kinderen.

Hoewel Richard Platt vooral kinderboeken schrijft, is het taalgebruik niet specifiek afgestemd op een jong publiek. Tieners zullen het boek zelfstandig kunnen lezen, maar voor kinderen uit de lagere school kan de uitleg en woordenschat te technisch zijn. De auteurs hebben echter aan alles gedacht: de droge informatie wordt afgewisseld met raadsels, doe-opdrachten, anekdotes, stukjes geschiedenis en kant-en-klare weetjes waarmee je al gauw een expert ter zake lijkt.
Over alles is geen boek om in één keer uit te lezen, maar om je zo nu en dan achter te verstoppen en in te verliezen. Het is Over alles is een boek voor iedereen die de waarom/hoe/wanneer/wie-fase niet ontgroeid is:
Waarom bestaan er verschillende knopen?
Wat was er eerst: het penseel of het potlood?
Uit welke delen bestaat een fiets?
Hoe ziet een atoom eruit?
Waarom zitten er groeven in schroeven?
Hoe kunnen vlaggen boodschappen tussen zeelieden overbrengen?
Van muziekpartituren, over het Grieks alfabet, tot de het zonnestelsel; de dertig thema’s die in het boek opgenomen zijn, zijn zo uiteenlopend dat met volle overtuiging gesteld kan worden dat dit inderdaad een boek over alles is.
Het boek springt meteen in het oog, prikkelt de nieuwsgierigheid en schept verwachtingen. Zowel het enorme formaat als het gebruik van grote tekeningen en kleurvlakken zijn eerder ongewoon, maar typeren het boek perfect. De cover toont de veelheid aan onderwerpen en nodigt, door het gebruik van reliëf, ook uit om aan te raken. Dit is geen boek dat genegeerd kan worden. Eens je het ziet schreeuwt het om bekeken, geopend en doorbladerd te worden. Elk onderwerp krijgt twee volledige bladzijden, waardoor zowel voor de tekst als voor de illustraties voldoende ruimte voorzien is. De verbondenheid tussen tekst en illustratie wordt beklemtoond door het gebruik van één kleur per onderwerp. Hoewel het beperkte kleurgebruik voor een aantal onderwerpen minder evident is, maakt deze vormgeving het geheel erg overzichtelijk. Door het knappe samenspel van auteur Richard Platt en illustrator James Brown vatten de illustraties ontzettend goed de essentie van de tekst samen en wordt het boek ver boven de gemiddelde encyclopedie getiteld.
Het boek wordt verkocht onder de noemer ‘non-fictie jeugdboek’, maar het is zonde om Over alles in dat hokje te plaatsen. Bij het vluchtig doorbladeren van het boek herken je de typische onderwerpen die in de meeste kinder- en jeugdencyclopedieën voorkomen: knopen leggen, het menselijk skelet, eb en vloed… . Maar laat je niet misleiden, het boek bevat minstens zo veel onderwerpen die ook voor volwassenen handig of nieuw zijn, zoals papierformaten en de informatie over de gulden snede. Door de willekeur aan onderwerpen komt het boek tegemoet aan de interesse van een ruim publiek. Deze aanpak stimuleert de gesprekken tussen kinderen onderling en tussen ouders en kinderen.
Hoewel Richard Platt vooral kinderboeken schrijft, is het taalgebruik niet specifiek afgestemd op een jong publiek. Tieners zullen het boek zelfstandig kunnen lezen, maar voor kinderen uit de lagere school kan de uitleg en woordenschat te technisch zijn. De auteurs hebben echter aan alles gedacht: de droge informatie wordt afgewisseld met raadsels, doe-opdrachten, anekdotes, stukjes geschiedenis en kant-en-klare weetjes waarmee je al gauw een expert ter zake lijkt.
Over alles is geen boek om in één keer uit te lezen, maar om je zo nu en dan achter te verstoppen en in te verliezen. Het is ontspannend, inspirerend en leerrijk, zo’n boek dat op elke school aanwezig zou moeten zijn – in meervoud.

Met dank aan uitgeverij Lemniscaat en Hebban voor dit prachtige cadeau.