Heksje Mimi gaat in dit vrolijke avontuur voor het eerst op vakantie. Ze vertrekt samen met haar heksenvriendjes naar zee. Natuurlijk moeten ze onderweg even stoppen om te plassen. De tent opzetten is voor Heksje Mimi een koud toverkunstje: 1,2,3 en de tent staat. Na een zonnig dagje op het strand zijn de heksjes nog lang niet moe en gaan verstoppertje spelen. Iedere heks is snel gevonden, maar waar is Roosje?
Van Heksje Mimi zijn er al vele fantasievolle prentenboekjes voor kleuters verschenen. Heksje Mimi op vakantie is daar een van en is vooral voor de zomerperiode een leuke aanwinst. Leuk om voor te lezen voordat je (klein) zoon of dochter zelf voor het eerst op vakantie gaat of juist een feest van herkenning na een uitstapje naar het strand of ander uitje. Ideaal om klassikaal voor te lezen voordat de zomervakantie van start gaat en om op de eerste schooldag na de zomerstop te zorgen voor een hoop gesprekstof bij de jonge leerlingen. Heksje Mimi en haar heksenvriendjes worden op de eerste paginaâ€™s door middel van leuke tekeningen aan je voorgesteld. De grappige, felgekleurde illustraties in dit avontuurlijke prentenboek zullen hier en daar herkenning oproepen en maken dit verhaal tot een compleet voorleesfestijn.