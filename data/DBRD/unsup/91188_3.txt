De fraaie cover en de informatie op de achterkant van het boek heeft ervoor
gezorgd dat ik De lijst van meneer Rosenblum kocht.

Het jonge echtpaar Rosenblum ontvlucht het dreigend oorlogsgeweld in Duitsland en vestigt zich in Londen Engeland.
Daar ontwikkeld Jack Rosenblum zich als een goede zakenman waarbij hem er alles aan gelegen is zoveel mogelijk volgens de Engelse leefwijze te handelen.
Uiteindelijk probeert hij met de aanleg van een eigen golfbaan door te dringen tot de UpperClass.
Zijn vrouw, Sadie, is Jack volgzaam. Zij leidt haar eigen leven wat bijna volledig in beeld staat van haar in Duitsland achter gebleven familieleden.

De gegeven feiten hadden voor meer diepgang kunnen zorgen. Schrijfster Natasha Solomons had het lot van de familieleden Rosenblum beter kunnen belichten door nader te benoemen wat hun is overkomen. Solomons benoemt wel de eenzame gevolgen voor Sadie Rosenblum maar mist emoties.
De lijst van meneer Rosenblum is een makkelijk te lezen boek, enige humor is aanwezig. Inhoudelijk heeft het boek niet bijzonder veel indruk op mij gemaakt.