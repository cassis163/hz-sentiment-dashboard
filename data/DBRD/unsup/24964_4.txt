Normaal niet echt een fantasyfan, maar dit boek beet me in de boekhandel. Nu is het een probleem voor mij om een boekhandel uit te lopen zonder dat ik een boek koop. Mede doordat ik zelf een minibiep bezit en ook een goed gevulde boekenkast heb. Met daarin nog vele ongelezen boeken. Ik mag van mijn man ook niet meer aanslepen. Braaf was ik al drie maal zonder boeken thuisgekomen. Maar dit boek bleef knagen. Dus toch gehaald. Niet overbodig! Ik begin met lezen en kon onmogelijk stoppen. Geweldig verhaal. Topboek! Het gaat over een jongen die min of meer een verschoppeling is omdat hij een halfbloed is. De stieffamilie heeft hem in huis maar daar heb je het ongeveer mee gezegd. Dan vlak voordat hij zijn gaven kan krijgen wordt hij door de witte heksen gevangen genomen. Maar hij weet te ontsnappen. Met hier en daar kalverliefde en geweld een onderhoudend boek. Tot je in verwarde toestand het boek uit hebt. Help! Waar is de rest..... Aha! Weer een boek bestaande uit drie delen. En daar heb ik bij fantasy gewoon de pest aan. Schrijf in hemelsnaam eens een dikke pil die dan ook afgelopen is! Maar nu moet ik dus jaren wachten voor ik eindelijk weet hoe het afloopt. Gelukkig heb ik nu ik dit schrijf deel 2 ook gelezen. Dit boek heet half wild. En ook die is prachtig, maar ook niet af..... Grr zal wel 2016 worden voor ik eindelijk weet hoe het eindigd.