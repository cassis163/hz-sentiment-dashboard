Harry Bosch is terug bij de LAPD en wordt toegevoegd aan het team Onopgeloste Zaken. Natuurlijk bijt hij zich vast in de oude moord die hij en Kiz Rider onderzoeken, natuurlijk wordt hij geconfronteerd met ontdekkingen die destijds zijn weggemoffeld. Ook deze keer heeft Connelly precies het juiste evenwicht gevonden: het verhaal is geloofwaardig en Harry blijft een normale hoofdpersoon, met mooie en minder mooie eigenschappen.