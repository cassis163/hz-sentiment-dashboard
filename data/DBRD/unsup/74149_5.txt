Wat maakt een reclamecampagne succesvol? Waarom hebben we de meeste foefjes uit de reclamewereld niet door waardoor we uiteindelijk toch zwichten? In Seks, humor en het Beloofde Land worden de drieëndertig krachtigste psychologische beïnvloedingstechnieken onder de loep gelegd en dit brengt inzicht voor de nieuwsgierige lezers. Maven Publishing stapt hiermee uit zijn comfortzone, omdat het heerlijk fotomateriaal bevat. Dit kan ervoor zorgen dat het als een coffeetablebook aanvoelt, ook doordat het formaat iets groter is dan wat we tot nu toe van de uitgever hebben gezien. De beknopte handleiding zorgt ervoor dat we dit naslagwerk ten volste kunnen benutten en maakt het helemaal een musthave. Ieder persoon met een gezonde interesse in allerlei informatie zal dit boek zeer zeker kunnen waarderen. Het boek mag dan ook niet in menig naslagwerkencollectie ontbreken.