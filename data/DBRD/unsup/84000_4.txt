Ik denk niet dat Aspe ooit de nobelprijs literatuur zal krijgen en na een paar weken ben ik meestal de grote lijnen en inhoud van de boeken vergeten. Toch betrap ik mezelf erop dat ik na het verschijnen van een nieuwe "Van In" onmiddellijk naar de boekhandel loop en ondertussen de volledige collectie in mijn bezit heb. Ben ik dan een fan? Ja zeker! Ook dit boek kon mij weer vermaken. Het gewone concept blijft behouden, de oude vertrouwde personages, het humeur en de huwelijkscrisis van Van In, en de onorthodoxe onderzoeksmethoden van de commissaris blijven leuk om te lezen.
Een vooraanstaand politicus wordt vermoord teruggevonden in de buurt van een bordeel. Wanneer men Van In buiten het onderzoek probeert te houden bijt deze zich nog meer vast dan anders in deze zaak! Amusant, leuk en ontspannend boek. Er zit nog geen sleet op Van In en Aspe kan met deze reeks nog jaren verder!