Het verhaal zit goed in elkaar. Dat de dagen niet chronologisch verteld worden, geeft een extra lading aan het geheel. Aan te raden is om het boek zoveel mogelijk achter elkaar te lezen, niet te vaak wegleggen, om zo overzicht te houden in wat wanneer gebeurd is. Over de inhoud wil ik niet te veel vertellen, omdat juist het niet weten de nieuwsgierigheid naar het verloop van de hoofdpersonen en de onderlinge verhoudingen vasthoudt. De groepssfeer en de veranderingen hierin zijn goed voelbaar. Naarmate de "insluiting" langer voortduurt, worden door de hoofdpersonen grenzen verlegd. Zeker een aanrader als je van bijzondere boeken houdt.