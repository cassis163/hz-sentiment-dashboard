Dan Browns liefde voor complottheorieën en symbolen samengevoegd met de tot in de puntjes uitgewerkte wetenschappelijke en historische achtergronden maken van dit boek een verslindend exemplaar.
Het Bernini Mysterie is de derde thriller van Dan Brown en winnaar van de ‘Zilveren Vingerafdruk 2003’. Na Het Juvenalis Dilemma en De Delta Deceptie is het Bernini Mysterie zijn derde werk. Het is uitgegeven in 2003 door de uitgeverij Luitingh ~ Sijthoff. Brown brak echter pas echt door na zijn vierde thriller, de welbekende ‘Da Vinci Code’ dat een jaar na het Bernini Mysterie is uitgebracht. Dan Brown staat bekend om zijn interesse in cryptografie en zijn passie voor codes, symbolen en complottheorieën. Dit is dan ook duidelijk te merken in zijn boeken. Ook Het Bernini Mysterie is hier geen uitzondering op.

Het Bernini Mysterie speelt zich af in Rome. Robert Langdon, die jarenlang onderzoek heeft gedaan naar het mysterie over Illuminatie, wordt opgeroepen om een mysterie op te lossen. Bij CERN, een onderzoekslab in Genève, is een wetenschapper vermoord en teruggevonden met een indrukwekkend brandmerk op zijn borst. Wanneer later blijkt dat Illuminatie een tijdsbom in het Vaticaan heeft verstopt wordt het serieus. Langdon krijgt de opdracht de bom te vinden voor het te laat is. Samen met de dochter van de vermoorde wetenschapper trekt hij naar Rome. Daar aangekomen moeten ze eerst de bewaking van Vaticaanstad weten te overtuigen dat hun verhaal echt is. Het is namelijk zo dat de paus net is overleden en dat alle kardinalen van over heel de wereld verzameld zijn in het Vaticaan, een beter moment had niet gekund voor Illuminatie. Om de tijdsbom te vinden moeten Langdon en Vetra’s dochter een vierhonderd jaar oud spoor volgen waarvan ze niet eens zeker weten of het nog bestaat. Langdons kennis wordt zwaar op de proef gesteld, en verschillende gebeurtenissen hebben invloed op hun pad. Wat deze gebeurtenissen zijn en of slagen in hun opzet wordt met kleine beetjes gelost in het spannende verhaal van Brown.
Browns’ liefde voor complottheorieën en symbolen komen in dit werk volledig tot zijn recht. De Illuminatie, de symbolen, de kerken in Rome, ze hebben allen hun bijdrage tot het proberen te vinden van het vierhonderd jaar oude Illuminatiepad. Het verhaal is een echte thriller waarin spanning en ontspanning zich gedreven afwisselen. Het verhaal is in het auctoriële hij/zij-perspectief geschreven. Je beleefd het verhaal door de ogen van de verschillende personages, maar je blijft in het heden. Je loopt niet op de feiten voorop. Dit maak het dan ook spannend. Naarmate het verhaal vordert kom je meer en meer te weten. Tipjes van de sluier worden opgelicht, maar verrassen je op het einde toch weer. Het boek is zo geschreven dat het je keer op keer verrast, wanneer je het denkt te snappen, wanneer je het denkt door te hebben, kom je nieuwe dingen te weten waardoor je gedachtegang niet meer klopt. Brown is een expert in mensen op het verkeerde pad brengen.
Niet alleen Brown heeft schitterend werk geleverd, maar ook de uitgeverij. De lay-out van het boek doet je branden van nieuwsgierigheid. Het straalt mysterie en spanning uit en de korte inhoud laat je onmiddellijk het boek openslagen. Terwijl je het boek leest, weet je dat dit verhaal vraagt om een verfilming, en die is er ook gekomen in 2009. Regisseur Ron Howard heeft zes jaar na het verschijnen van het boek een verfilming gemaakt, Angels and Demons, naar de Amerikaanse titel van het boek.
Het Bernini Mysterie is een prachtig boek. Het is een echte pageturner, je wilt het hele verhaal lang weten wat er volgt, weten of ze gaan slagen in hun missie of niet. De manier waarop Brown de geschiedenis mengt met het heden is indrukwekkend. Het enige nadeel aan het boek, vind ik, is dat het traag op gang komt. Aan de ene kant moet je doorbijten en doorlezen om het verhaal echt te laten beginnen, aan de andere kant krijg je heel gedetailleerde informatie mee, die het inlevingsvermogen ten goede komen. Ik ben normaal gezien niet de persoon die houdt van thrillers, maar dit verhaal heeft mij aangenaam verrast. Al telt het boek 460 pagina’s tekst, het is een vlotte lezer en de korte hoofdstukjes maken het alleen maar positiever. Browns’ verhaal is begrijpbaar voor iedereen, veel wereldkennis heb je niet nodig, inleving is perfect mogelijk door zijn steeds super gedetailleerde beschrijvingen van alle elementen in het boek. Hij beschrijft Rome zo duidelijk dat mensen die er nog nooit zijn geweest, na het lezen van dit boek exact weten hoe Rome er uitziet.
Het onderwerp waarover Dan Brown schrijft is brandend actueel en eveneens iets dat al eeuwen oud is. De eeuwige discussie tussen wetenschap en religie. Je krijgt te maken met standpunten die enkel religieus zijn of die enkel wetenschappelijk zijn en zelfs een mengeling van beiden.
Flashbacks gedurende het verhaal laten je kennis maken met wie de personages echt zijn, ze laten je bovendien ook nog eens hun gedachtegang begrijpen. Over het feit dat dit boek origineel is bestaat geen twijfel, er zijn maar weinige schrijvers die er in slagen op zo’n manier een boek te schrijven zoals Brown dit doet. De manier waarop hij de twee uiterste in onze wereld, wetenschap en religie, met elkaar vermengd en er verhaal rond schrijft, dat spannend, meeslepend en interessant is, is geweldig. Het serieuze onderwerp in Browns’ boek wordt aangenaam doorbroken door een subtiel ontstaande romance tussen de hoofdpersonages, zo blijf je als lezer geboeid, en dit bevordert de emoties van het boek nog eens zo hard.
Het feit dat het verhaal zich in minder dan 24 uur afspeeld maakt het boek niet saai, het maakt het net uniek. Elk stukje verhaal, elke plaats, elke gebeurtenis wordt tot in de kleinste details beschreven. Brown vertelt een spannend, meeslepend verhaal dat toch voor de nodige ontspanning zorgt. En één ding is zeker: je zal het boek sluiten met een voldane glimlach op je gelaat.