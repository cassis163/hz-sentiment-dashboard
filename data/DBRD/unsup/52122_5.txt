Dit boek is zeer origineel en geweldig spannend! Het is een Dystopische Thriller. Het speelt zich af op een aarde die wij niet herkennen. De lucht is giftig, er groeien geen planten en bomen meer…..En de mensen zijn allemaal dood. Behalve de mensen die in de Silo wonen. Het verhaal begint met Sheriff Holston, hij is zijn vrouw een aantal jaren geleden ervoor verloren. Zij ging vrijwillig de schoonmaak in. De schoonmaak is niet zomaar een schoonmaak, je gaat namelijk de buitenwereld in om de lenzen van de Silocamera’s schoon te maken. Alleen kom je nooit meer terug naar binnen. Je gaat onherroepelijk dood. Waarom iedereen de lenzen ook echt gaat schoonmaken, zodra ze buiten zijn begrijpen veel mensen niet. Toch heeft niemand het ooit overgeslagen. Holston komt achter allerlei grote geheimen. Maar de leiding in de Silo wil het graag geheim blijven houden. Ze gaan echt over lijken. Holston en zijn Deputy Marnes kennen Juilette van vroeger, ze werkt nu bij mechanica. Marnes wil haar in zijn team zien te krijgen. Vanaf dat moment gebeuren er zoveel dingen. Juliette komt in een wereld terecht van verraders, moordenaar en leugenaars. Ze komt meer te weten over de buitenwereld. Er broeit iets in de Silo en de mensen komen in Opstand. Een opstand kan het einde betekenen van de Silo. Als je doodgaat in de Silo wordt je lichaam terug gegeven aan de aarde. Maar als je op schoonmaak gestuurd wordt, dan verga je langzaam tot stof. Je volgt Juliette en een aantal andere personen in hun kijk op de Silo. Echt een goed in elkaar gezet verhaal. Als je hem uit hebt, smaakt het naar meer. Ben ik even blij dat de andere delen al voor me klaar liggen! De stijl van de schrijver is zo beeldend, dat je alles voor je ziet. Zijn fantasie geeft jou het gevoel dat je mee loopt (of moet ik zeggen Schaduwt) in de Silo. Je kunt het je zo voorstellen: De Trappen afdalen of de gigantische klim naar boven. Het leest echt heel erg snel weg. Voor je het weet ben je bij het spannende plot aangekomen. Je voelt mee met de personages in het boek. Je kunt hun angst voelen. Dit is echt een heerlijk boek, ik kan hem alleen maar aanraden aan iedereen en hopen dat jullie het ook zo goed gaan vinden! Ik geef het boek 5 sterren***** en kijk uit naar het tweede boek.