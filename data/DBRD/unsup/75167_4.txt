Wat leuk zo’n omgekeerde wereld!! Stil zijn mág niet in de schoolbibliotheek, liegen en brutaal zijn moet je goed kunnen, schattige dingen zijn verboden en iets heel duurs en belangrijks stelen móét wil je op school blijven…
Er zit heerlijk veel humor in dit verhaal en het wordt ook steeds spannender en spannender naarmate het verhaal vordert, want de slimme Milly en handige Charlie moeten het gaan opnemen tegen een gevaarlijke vijand!

Gangsterschool is echt een super leuk en origineel verhaal over vriendschap, je talenten ontdekken en trouw aan jezelf blijven. Ik heb nu al zin in deel 2 en ben heel benieuwd wat de twee leuke hoofdpersonen daarin gaan beleven en hoe ze zich verder zullen ontwikkelen!