Het verhaal gaat verder. Na haar Pyrrus overwinning op de heuvel Raura, gaan de overlevenden verder op hun zoektocht naar het geheime fort Agiana en trekken over de bergen om hopelijk aan de andere kant het veelbelovende fort te vinden. Onderweg krijgen Fulia en Eymee steeds meer te maken met tegenstand en onwil. Zullen ze ooit hun einddoel bereiken...

Na het daverende slot van het eerste deel, pakt Joost het verhaal op en begint het verhaal vol met actie. Hierin merk je dat de twee boeken van Fulia een doorlopend verhaal zijn. Na het actievolle begin neemt hij weer de tijd voor de figuren en zet mooie volle hoofd en bijfiguren neer. Je leeft met ze mee in hun ontberingen, hun bedenkingen, hun liefde, zelfs in hun verraad. Ik vond het slot heel origineel en mooi verhaald.

Dit afsluitende deel is een aanrader voor iedereen die van Fantasy houdt en van een menselijk verhaal met een ontwikkeling en slot dat heel onverwachts, maar ook zo actueel is.