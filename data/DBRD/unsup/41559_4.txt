Het beloofde is echt niet waar gemaakt!

Wanneer een thriller een Europese onderscheiding krijgt heb je het gevoel dat je een echte topper te pakken hebt. Dat waren de gedachten voor het lezen van Rollenspel van Piërre Lemaitre. Na het dichtslaan van de laatste pagina was van deze gedachte nauwelijks nog iets over. Voor mij is Rollenspel beslist ook geen explosieve thriller zoals de achterflap ons wil laten geloven. Het is een sterk psychologisch geladen verhaal wat vanuit verschillend perspectief wordt verteld. Wat wel heel duidelijk en confronterend naar voren wordt gebracht zijn de noodsprongen die iemand maakt wiens nood tot aan de lippen is gestegen. Dat daarbij niemand ontzien wordt zegt in dit verband meer over Alain Delambre, de hoofdrolspeler, als dat het gemeengoed zou zijn. En zoals een bekend Nederlands auteur mij toefluisterde over onderscheidingen…. iedere lezer heeft zijn eigen kroonjuweel!