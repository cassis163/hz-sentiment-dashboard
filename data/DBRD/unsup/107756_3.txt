Een groep van 12 mensen neemt deel aan een tv survivalprogramma. De werktitel van het programma is " In the Woods"maar als het uitgezonden wordt is deze titel gewijzigd naar "In the Dark". In de show krijgen de mensen een een bijnaam die gebaseerd is op hun dagelijks werkzaamheden. Het verhaal gaat over Zoo, zij is werkzaam in een klein dierenpark. We volgen Zoo op haar survivaltocht nadat ze tijdens een solo-opdracht ziek is geworden. Naarmate haar tocht vordert, wordt de omgeving steeds surrealistischer. Pas nadat ze Brennan ontmoet, die ze aanziet voor cameraman van de tv show, komt langzaam het besef dat er iets niet klopt.
Het boek is in het begin meer een verslag dan een verhaal waardoor het moeilijk wordt om in het verhaal te komen. Je tast als lezer als het ware in het duister "In the Dark". Pas nadat Zoo Brennan ontmoet begint het boek meer een verhaal te worden. De belofte van Rosamund Lupton op de cover "Net als De hongerspelen is dit een pageturner die je voortdurend op het verkeerde been zet", wordt niet waargemaakt.