Arjen van Veelen volgt zijn vrouw naar Amerika, ze heeft werk gevonden in een universiteit in St. Louis. Aangezien hij freelancer is en bezig is aan een boek, is het gemakkelijk om haar te volgen. Ze huren vanuit Nederland een huis voor een prikje.
Eens in St. Louis worden ze geconfronteerd met extreme ongelijkheid en schrikken ze wanneer blijkt dat St. Louis de crimineelste stad van Amerika is. Het lijkt alsof er een grens in de stad ligt met aan de ene kant de blanken en aan de andere kant de zwarten, de ene kant is crimineel, de andere niet of minder, de ene kant bevat veel verpauperde en leegstaande huizen, de andere niet, de ene heeft drugsoverlast, de andere niet. De Amerikanen die niet lopen, zijn de armen, want die hebben geen auto of geen auto meer. Het gaat dus niet over obesitas of luiheid, maar om armoede.
Er zijn ook flitsleningen waar je je auto als onderpand geeft om bijvoorbeeld even 1000 dollar te lenen, maar de rente van 80% of soms nog meer, leidt veel mensen naar de ondergang. In een van de wijken van St. Louis wordt op een dag een onbewapende zwarte doodgeschoten door de politie. Er breken rellen uit en Arjen gaat mee betogen want wil voelen wat er aan de hand is. Wanneer de politieman nadien ook nog vrijgesproken wordt, worden de rellen alleen maar erger.
Het land is verdeeld en door de komst van Trump betert het er niet op. Trump is niet de oorzaak want het was er al.