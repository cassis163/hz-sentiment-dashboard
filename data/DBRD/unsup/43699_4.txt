The Temptation To Be Happy (oorspronkelijke titel: La Tentazione di Essere Felici) is het romandebuut van de 43-jarige Italiaanse schrijver Lorenzo Marone. Marone is opgeleid tot advocaat, maar droomde van jongs af aan van een carrière als schrijver en won verscheidene literaire prijzen. Lorenzo Marone schreef voor zijn romandebuut eerst nog een novelle, Daria, en een verhalenbundel, Novanta. Hij woont met zijn vrouw, zoon en hond in Napels en heeft in Italië inmiddels 6 boeken op zijn naam staan. The Temptation To Be Happy is in 15 talen vertaald en vormde de inspiratiebron voor de film La Tenerezza uit 2017.
In het boek maken we kennis met Cesare, een 77-jarige man uit Napels. Hij is weduwnaar en heeft 2 kinderen waar hij geen hechte band mee heeft. Cesare is cynisch en gaat zijn eigen gang.
Maar dan krijgt hij nieuwe buren en begint hij zich andermans lot weer aan te trekken. Cesare ontwikkelt empathische gevoelens, die uiteindelijk ook zijn eigen geluksgevoel verhogen.
Het boek is onderhoudend, leest lekker en zit vol humor en wijsheid. Alleen het einde is toch wat onbevredigend.