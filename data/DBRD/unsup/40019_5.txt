Tijdens een van de prijsvragen op het forum, in de Corine Hartman fanclub heb ik dit boek gewonnen.
Het ligt al een paar maanden op mijn NTL stapel, tot afgelopen week.
Ik ben in het boek begonnen, en zoals ik gewend ben van de boeken van Corine Hartman kon ik het boek erna niet meer wegleggen.
Ik moet eerlijk bekennen dat ik tot op heden alleen nog maar de Jessica Haider serie gelezen heb van Corine, en daarom ook een beetje bang was om wat anders te lezen omdat het misschien mijn beeld wat ik nu heb van de kwaliteit van haar schrijven negatief zou kunnen beinvloeden, maar dit is zeker niet het geval geweest!

Het boek pakte me vanaf de eerste bladzijde om daarna niet meer los te laten. Ik heb het bijna in 1 ruk uitgelezen, het was een geweldig emotioneel sterk en ongelofelijk spannend verhaal met een geheel onverwachte, en tot het eind toe spannende ontknoping!

Het boek speelt zich grotendeels af om een groot kasteel in het dorpje Kanne vlakbij Maastricht. In dit kasteel is een soort sekte gevestigd waar Nadia Hollmans haar intrek genomen heeft met haar dochtertje ChloÃ«.
Als er op het terrein van dit kasteel een lijk gevonden wordt raakt de rest van de familie Hollmans ook betrokken bij het verhaal. Vader Rudi en zoon Mathias werken namelijk beiden bij de politie waardoor zij het onderzoek gaan leiden. Moeder Vonne neemt haar intrek in het kasteel zodat ze haar dochter en kleindochter en haar ongeneeslijk zieke man kan steunen waar nodig.
Tijdens het verblijf in het kasteel komen veel onverwerkte familieverhalen naar boven en blijkt er nog een lid van deze sekte vermist te zijn. Hierdoor krijgt de familie Hollmans veel voor de kiezen.
De brieven van Vonne aan haar dochter, die tussendoor steeds tipjes van de sluier oplichten over wat Vonne haar beweegredenen zijn om te handelen zoals ze doet, haar gezin beschermen, geven het verhaal nog een extra dimensie zeker omdat ze na de ontknoping geschreven zijn. Het maakt dat je nog sneller door het boek heen wil om maar te weten te komen hoe het afloopt.

Het verhaal is zeer goed geschreven, de kwaliteit van het verhaal is zeer goed.
De psychologie is goed verwerkt en ondanks dat het over een sekte gaat, wat al vaker gebruikt is in verhalen, is deze versie ervan toch zeer origineel!
De schrijfstijl van Corine is specifiek voor haar vind ik, kwalitatief hoog qua niveau en toch niet te hoog dat je je woordenboek ernaast moet leggen als je leest.
Maar wat voor mij het belangrijkste is, dat het boek spannend blijft tot de allerlaatste bladzijde!

Dit smaakt naar meer!