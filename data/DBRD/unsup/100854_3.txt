‘Lichte Jaren’ is het eerste deel van de 4-delige Cazaletkronieken. Elizabeth Jane Howard stelt ons in dit eerste deel voor aan drie generaties Cazalets, een Britse familie eind jaren ’30.
Alle leden van de familie gaan voor de zomer naar het platteland, een eindje buiten Londen. We maken kennis met de Generaal en de Baronie (opa en oma) de gezinnen van de 3 broers en de ongetrouwde zuster en niet te vergeten al het personeel.
Het verhaal speelt zich af tussen de twee wereldoorlogen, de gevolgen van de eerste- en de dreiging van de tweede wereldoorlog spelen een belangrijke rol.
Tot in de kleinste details worden de huishoudelijke beslommeringen, geheimen, irritaties, en alles wat de familieleden bezighoudt beschreven.
Eigenlijk gebeurt er niet zoveel in het boek, het verhaal kabbelt een beetje voort. Op één of andere manier bleef ik steeds benieuwd hoe het verder ging…
Wat mij betreft dus een aardig boek om te lezen, maar niet echt bijzonder.