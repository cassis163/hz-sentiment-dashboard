'Ik zie je'. Een simpel sms'je dat de wereld van de ietwat wereldvreemde Fender, die al vier jaar lang op zoek is naar het bewijs dat Elvis nog leeft, op de kop zet. Na het vertrek van zijn ex is hij het vertrouwen in zichzelf en de wereld om hem heen kwijt. Bang voor alles, omdat niets zeker is en alles zomaar weg kan vallen: vrouwen, vaders, verlangens, veiligheid en zijn eigen videotheek die allang niet meer rendabel is. Als de kleine, roodharige Lisa op zijn pad komt, verandert zijn leven. Lisa viert het leven, is ongrijpbaar en daardoor spannend. Tegelijkertijd is ze onzeker en vlucht ze in drank en drugs. Bij haar is niets wat het lijkt. Fender heeft het er moeilijk mee. Hij wil vrij zijn in zijn hoofd en alles normaal vinden, maar het lukt hem niet. Hij haat het drugsgebruik van Lisa en zijn vrienden. Tegelijkertijd houdt ze hem hongerig, omdat ze nooit voldoende van zichzelf geeft. Hij heeft zo zijn eigen verslaving, concludeert hij op een gegeven moment: Lisa.

De volledige recensie is te vinden op Chicklit.nl