Charles Lewinsky heeft met tien-en-een-nacht een nieuw genre aangetikt. Waar hij met de andere boeken de geschiedenis beter bekijkt, beschrijft hij in tien-en-een-nacht verschillende verhalen over de geschiedenis, het heden en de toekomst. Het boek is zeker niet het beste boek van Lewinsky, maar aantrekkelijk zijn de verhalen van de hoer wel!

In het boek van Lewinsky vertelt een hoer verschillende verhalen aan haar klant. In totaal vertelt ze hem tien verhalen, maar de verhalen mogen niet voorspelbaar zijn. Ondertussen onderbreekt haar klant haar steeds, hij heeft geheimen. Wat is er met hem aan de hand? Wat hebben de verhalen te betekenen?

Lewinsky schrijft af en toe bij het absurdistische af. Waar zijn andere boeken realistisch zijn, zijn verschillende verhalen in dit boek af en toe niet-realistisch. Andere verhalen zijn echter weer heel realistisch. Zo gaat het eerste verhaal over een man die zelfmoord wilde plegen, maar gaat een ander verhaal over iemand met twee hoofden die verwisselen. Lewinsky wisselt steeds, wat zorgt voor een humoristische inslag.

Die humoristische inslag zie je terug bij meerdere verhalen. Daarnaast zijn de onderbrekingen van de klant realistisch. De lezer zou het gesprek op die manier ook kunnen volgen. Jammer is dat je maar weinig over de hoer en de klant te weten komt. Pas na het laatste verhaal krijgt de lezer echt behoorlijk wat informatie over de klant en zijn problematiek.

Lewinsky sluit zijn boek op een prima wijze. De laatste zinnen kunnen goed overdacht worden. Tien-en-een-nacht vormt daarmee een prima boek voor tussendoor. Echter, ik hoop dat Lewinsky snel weer terug is met zijn geschiedenisboeken!