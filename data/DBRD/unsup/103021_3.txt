Megan Abbott schrijft een thriller over een verdeenen pubermeisje dat waarschijnlijk is ontvoerd. Haar hartsvriendin en buurmeisje blijft ontredderd achter en probeert haar terug te vinden door informatie te geven maar wat kan ze wel en niet zeggen over hun geheimen?
Door dit alles heen zindert een seksuele spanning in de hete Amerikaanse zomer tussen pubermeisjes en hun ontluikende seksuele ontwikkeling. Wie begrijpt wat ze doormaken en waar ben je naar op zoek als meisje op weg naar jonge vrouw?
Het knappe van dit boek is, dat je weet dat dit bestaat, maar pas als het leest herken je het van lang geleden.. Megan is dapper genoeg om deze spanning te beschrijven zonder waardeoordeel in een thriller die stemt tot nadenken.
Het blijft nog een tijdje nawerken als je het uit hebt en dat maakt een boek geweldig vind ik!