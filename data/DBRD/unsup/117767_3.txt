Dit boek is er niet volledig in geslaagd mijn verwachtingen in te lossen, maar misschien waren die ook wel te hoog gespannen. Voor mij staat dit boek bijgevolg enkele treden lager dan Browns Da Vinci code en Bernini mysterie, die beide toppers zijn. De reden daarvoor is dat dit boek het enkel moet hebben van de spannende plot, daar waar de laatste twee boeken ook nog eens doorspekt zijn met details i.v.m. geschiedenis, geloof, kunst... Waarschijnlijk had Brown zelf begrepen dat zijn boeken nog iets misten. Het boek leest wel als een trein en de spanning blijft voortdurend aanwezig door Browns ondertussen reeds bekende stijl van korte hoofdstukken, waarin drie a vier plots parallel ontrafeld worden. Al was ik er deze keer wel in geslaagd een aantal plotwendingen te voorspellen. Al bij al toch een goed boek, maar geen 'must have'.