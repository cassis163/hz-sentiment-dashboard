Max is een Kraai. Hij is een monster in vele ogen. Hij heeft van nature geen vleugels, omdat hij een menselijk lichaam heeft met de nodige aanpassingen. Hij heeft nieuwe vleugels nodig, zijn oude raken op en gaan kapot. Hij besluit om opzoek te gaan naar nieuwe vleugels. Hij wil niet zomaar vleugels. Hij wil de vleugels van een beschermengel. Zodra hij toeslaat heeft hij al zijn twijfels.
Lucy is degene die haar vleugels kwijtraakt door Max. Zonder haar vleugels is ze niets meer. Hoe moet ze nu bij haar Beschermelingen komen? Haar wereld stort in, als ze haar vleugels verliest.
Alles veranderd als ze een veer van haar oude vleugels tegenkomt. Deze veer helpt haar enorm. Ze komt in contact met degene die haar dit alles heeft aangedaan.
Max weet niet wat hem overkomt. Een Kraai en een Engel? Dat is gewoon Not Done. Toch groeit er iets moois op tussen deze twee personages. Ze helpen elkaar om hun doel te bereiken.

Het verhaal heeft spanning, maar toch ook veel romantiek. Om bij weg te zwijmelen. Normaal hou ik niet van zwijmelboeken, maar dit boek had me echt beet! Hij past zo in het rijtje thuis van: Becca Fitzpatrick, Lauren Kate en Cassandra Clare. Heerlijk die aantrekkingskracht tussen twee personen die normaal niet samen zouden moeten zijn. Laat staan dat ze elkaar accepteren! Ik vind dit dus ook een echte Fantasy Roman. Je krijgt er echt een Romantisch warm gevoel van. Max is ook om verliefd op te worden. Een Bookcrush is dus ook een garantie dames!
Ik las dit boek echt snel uit, zoals een Kraai vliegt op topsnelheid! En ik lees eigenlijk nooit e-books, omdat ik dat gewoon erg ongemakkelijk vind. Heerlijk, dat gevoel dat je door een boek heen kunt vliegen.

Je leest alles door de ogen van Max en Lucy (Anna Lucia). De hoofdstukken staan met hun namen aangegeven in een mooi lettertype! Max is een ondeugende jongen die zegt wat hij denkt. Maar zo is Lucy ook. Lucy is wel een hele sterke jonge dame. Ze blijft vechten en heeft zo haar persoonlijke problemen waar ze een oplossing voor moet vinden. Ik voel echt enorm met haar mee.

De cover vind ik echt mooi van kleur en de titel past gewoon super goed bij het verhaal.
Het einde is vrij open, dus ik verwacht zeker meer! En ja, ik wil de rest dus ook echt graag lezen!
Ik las de vernieuwde uitgave, deze komt eind Juni uit bij Dutch Venture Publishing. Het boek is ook ontdaan van het Vlaams, dat er in de vorige uitgave nog instond. Ik heb deze versie dus gelezen, kan het niet te vergelijken. Maar ik vond het heerlijk vlot lezen!