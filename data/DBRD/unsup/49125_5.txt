Politieke en sociale thema's zijn een inspiratiebron voor de verhalen van Henning Mankell. In de "Honden van Riga" zijn dit de revolutionaire gebeurtenissen in de Baltische landen op het eind van de koude oorlog (na het vallen van de Berlijnse muur). Wallander geraakt verzeild in een intrige waar de invloed van de Sovjet Unie nog een grote stempel drukt op het daaglijkse leven in Letland.
Iedereen wantrouwt iedereen en de sfeer is koel en afstandelijk. Hiermee is de ideale setting gezet om een spannend en aangrijpend verhaal neer te zetten. Inspecteur Kurt Wallander volgt zijn intuities en volhard in zijn zoektocht naar de waarheid.
Ondanks de kille sfeer van de koude oorlog straalt dit verhaal ook veel warmte uit vooral door het diepmenselijke personnage van Kurt Wallander.
Ik ben fan van deze reeks en dit boek verdient een score 4,5 . Voor de hebban statistieken rond ik graag af naar 5.