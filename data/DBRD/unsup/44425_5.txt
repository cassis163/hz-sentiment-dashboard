Hoofdpersoon in dit boek is Emma, een jonge vrouw die nog niet precies weet wat ze met haar leven wil, haar moeder hoopt, dat ze in haar galerie komt werken.
Vanuit Emma’s perspectief is het verhaal geschreven.
Het is vlot geschreven. En er gebeurt ook meteen iets, er wordt een foto genomen van Emma en dan ontspint zich het verhaal. Schrijven en fotografie lijken op elkaar, je vertelt andere mensen een verhaal, je laat ze meekijken door jouw ogen.
Ze ontmoet Boris en die heeft een grote aantrekkingskracht op haar. Hij ziet haar zoals zij zichzelf nog niet heeft ontdekt.
Waar het uiteindelijk naar toe gaat blijft nog even wat onduidelijk, maar ineens is het daar…..
Een prachtig verhaal, met veel gevoel geschreven, zodat het lijkt alsof je het zelf meemaakt. Een debuut wat smaakt naar meer. Ik kon het boek maar slecht weg leggen.
Emma zegt later tegen Boris: Als ik jou niet had ontmoet, had ik nooit geweten hoe het ook kan zijn.
Ik kan niet veel meer weggeven van dit ontroerende verhaal zonder dat je al precies weet waar het over gaat……….lees het en weet het.