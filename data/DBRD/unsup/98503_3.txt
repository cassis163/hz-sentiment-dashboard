Wanneer het lichaam van een jong meisje in het Vondelpark wordt gevonden, zet Britt alles op alles om haar moordenaar te vinden.

Hoofdstuk 1 van Blond 15 doet niet onder voor een aflevering van de hitserie Bones. Vrij gedetailleerd en expliciet word je als lezer ge√Øntroduceerd op het plaats delict. De vaart zit dan al goed in het verhaal, en zal deze ook niet meer verliezen. Ik heb het boek dan ook bijna niet meer weg kunnen leggen. Daar draagt de schrijfstijl ook aan bij. Doordat deze niet moeilijk is, kun je je volledig richten op de inhoud. Blond 15 is dan ook een fijne, spannende ontspannende thriller.
Jammer vind ik het einde. Het open einde van Blond 15 voelt alsof halverwege het lezen het boek uit je handen wordt getrokken. Zo blijf je na het lezen van de laatste bladzijde met een wat katerig gevoel achter.

Blond 15 is een aanrader voor als je een fijn en makkelijk weg te lezen thriller zoekt.