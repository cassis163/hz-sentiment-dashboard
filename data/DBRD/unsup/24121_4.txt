Het verhaal begint in 1993 als Joost de broer van hoofdpersonage Hannah onderweg is naar haar verjaardag, maar op station Utrecht op het verkeerde moment op de verkeerde plaats blijkt te zijn, en hij slachtoffer wordt van zinloos geweld.
In 2007 hebben de oud-jaargenoten van het Utrechts studentencorps hun lustrum wat ze willen vieren in het buitenhuis van een van hen. Jochem is de “leider” die alles organiseert en regelt. Alhoewel hij geeft vooral zijn secretaresse en oud-minnares Roos opdracht om dit te doen. Zij zorgt voor de catering en zelfs voor een discrete poestvrouw, haar taak is om alles achter de mannen op te ruimen, en vooral haar mond te houden over alles wat ze hoort en ziet tijdens het weekend. Op deze baan heeft een vriendin van Roos gesolliciteerd Hannah.
Maar dan vlak voor het weekend valt Adriaan, een van de corpsleden van zijn paard en overlijd later in het ziekenhuis. De anderen ontvangen vreemde berichtjes, in de trant van “tien kleine negertjes” (Agatha Christie). Tijdens het weekend komen allerlei geheimen en grote en kleine leugens aan het licht. Iedereen liegt en heeft een verborgen agenda. Wie is het grootste Liegbeest?
Het verhaal leest vlot, door de korte hoofdstukken en de vertelling vanuit de diverse personages. Soms is het lastig meteen te weten welk personage zijn/haar verhaal vertelt. Vooral als het Roos en Hannah betreft. De terugblikken naar het verleden laten je als lezer weten hoe het Joost vergaan is. Het is een verhaal wat vooral spannend is door de onverwachte wendingen en de leugens die verteld worden.
Jet van Vuuren schrijft thrillers met vrouwen in de hoofdrol, die zich afspelen in Nederland. Liegbeest is haar twaalfde thriller.