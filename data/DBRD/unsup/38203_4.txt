Opnieuw een willekeurig boek van de reader geopend en zonder enige info begonnen met lezen. 
Chloe zit in een aparte relatie, waarin ze geen woord met elkaar spreken. "Zo kunnen ze niet liegen", maar als er vreemde dingen gebeuren, blijkt het zwijgen juist te leiden tot verdenkingen en ongenoegen.
Het verhaal van de gekochte camera speelt in het hele boek een rol, en nodigt uit tot verder lezen om het mysterie te  kunnen oplossen. Leuk gegeven.
De verhaallijn over de moord is een beetje vaag en ook de oplossing ervan wordt aan het einde afgerafeld, een aantal vragen blijven voor mij onbeantwoord.
Maar over het algemeen een leuk boek, vlot geschreven, leuke hoofdpersonen, stukje mysterie, vleugje liefde, beetje spanning. Het werkelijke "wie heeft het gedaan"was niet zo moeilijk te raden, ondanks de wisselende verdachtmakingen in het boek.
Lekker om te lezen zo tussendoor, 4 sterren.