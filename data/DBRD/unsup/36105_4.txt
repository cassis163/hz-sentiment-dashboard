Binnen het genre snijdt Lesley Horton een item aan wat in Nederland welliswaar steeds actueler is geworden, maar in de misdaadliteratuur nagenoeg onbekend: raciale tegenstellingen. Persoonsbeschrijvingen ontleden soms tot op het bot en leggen de kwetsbaarheid van individuen genadeloos bloot. Gedurfd is ook het uitwerken van het gegeven van een Sikh-Moslim huwelijk, waaruit blijkt dat racisme helaas iets is wat bij alle bevolkingsgroepen voorkomt.

De kracht van dit boek ligt in de vele psychologische beschrijvingen en daaruit voortvloeiende gebeurtenissen. Daarbij werkt de schrijfster nauwkeurig naar een spannende climax.