Ik heb al verschillende lovende recensies gelezen over de boeken van Jussi Adler-Olsen, dus ik ben maar gewoon begonnen in deel 1 van de serie Q. Ik kan nog even vooruit, want deel 4 is inmiddels verschenen. 'De vrouw in de kooi' is een zeer spannend verhaal, tot het einde. In het begin heb je geen idee wat het motief zou kunnen zijn en langzamerhand wordt dat duidelijk en word je benieuwd naar de afloop. Ik moet wel wennen aan de schrijfstijl van Jussi; op een of andere manier is de tekst niet hapklaar. Toch ben ik een fan geworden van Carl en Assad en ga ik zeker meer lezen! Dit boek laat een aantal vragen open; ik ben benieuwd of daar in de volgende delen antwoord op wordt gegeven.