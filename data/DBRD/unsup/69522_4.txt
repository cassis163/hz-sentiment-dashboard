Er werd een hele grote envelop bezorgd waar dit boek uitkwam. Door dit formaat moest ik wel even aan tafel zitten.
De cover oogt vrij rustig en neutraal, het kijken is begonnen.
Elke keer worden er 2 pagina’s gebruikt om iets uit te leggen over onderwerpen als: ‘de anatomie van de letter’ of ‘de rij van Fibonacci” of ‘onmogelijke vormen In totaal 20 onderwerpen.
De kleuren zijn vrij neutraal, en de pagina’s zijn rustig gehouden.
De onderwerpen zijn voor de een een opfrissing en voor de ander een nieuw onderwerp. De termen die gebruikt worden zijn niet te ingewikkeld en alles wordt uitgelegd. Gelukkig zijn het niet hele lappen tekst. Dan verslapt de aandacht snel.
Ik heb het gecombineerd met knutselen door de knopen te oefenen. Dat was best pittig maar wordt goed uitgelegd. Ook de anatomie van de letter of het Griekse alfabet vond ik leuk om te combineren met mijn hobbie; handlettering.
De pagina over muzieknotatie vond ik handig want dat was wel erg ver weggezakt.
Kortom, ik heb me er wel mee vermaakt.
Voor wie dit boek geschikt zou zijn? Ik denk niet voor hele jonge kinderen maar voor kinderen die ook op school bv leren over rivieren en het menselijk lichaam. Groep 7 en 8 zullen hier wel van kunnen genieten. Voor jongere kinderen is het boek te kwetsbaar en zijn de onderwerpen te moeilijk. Dat zou zonde zijn van het boek.