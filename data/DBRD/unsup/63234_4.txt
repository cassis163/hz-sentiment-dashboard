Loes den Hollander behoeft wat mij betreft geen verdere introductie. Met thrillers als Zwanenzang en Driftleven heeft Loes zich wat mij betreft gevestigd in de Nederlandse thriller wereld.
In Wisselgeld maken we kennis met Lenie, Michael, en hun 3 kinderen Roos, Juul en Peter Paul.
Het leven van dit ogenschijnlijk gelukkige gezin wordt drastisch op zijn kop gezet als dochter Roos vermoord wordt aangetroffen in een hotel in Maastricht.
Moeder Lenie had de hele dag al een onheilspellend gevoel. Er was iets met Roos, ze wist het zeker. Lenie probeert het gevoel te onderdrukken maar het is te sterk. Dit onheilspellende gevoel, de onderhuidse spanning, blijft het hele boek sluimeren.
Wisselgeld is niet echt een literaire thriller, maar meer een psychologische thriller. De dialogen zijn erg goed neergezet. Je voelt de spanning tussen Lenie en Michael.
Michael heeft zich in het verleden niet altijd aan zijn trouwbelofte gehouden, en dat verleden komt nu weer naar boven drijven. Heeft het slippertje van vroeger te maken met de moord op Roos? Waarom verdwijnt Peter Paul spoorloos?
De karakters zijn, zoals we gewend zijn van Loes, steengoed neergezet. Je voelt dat de spanning tussen Lenie en Michael te snijden is. De spanningsbogen in het boek zijn verrassend, en blijven dat tot het eind.
Met Wisselgeld heeft Loes den Hollander wederom een kei van een psychologische thriller neergezet. Jammer dat het boek uit is