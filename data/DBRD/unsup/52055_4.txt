Waaw, net mijn eerste Harlan Coben gelezen en ik ben wild-enthousiast. Spannend, vol verrassingen, origineel en soms zelfs grappig. Coben is een meester in zijn lezers op het verkeerde been zetten. Telkens je denkt dat je het zaakje doorhebt geeft hij weer een draai aan het verhaal zodat je een totaal andere kijk erop krijgt. In het begin had ik een klein beetje moeite met het verhaal te "vatten" of te volgen maar eens de stukjes een beetje op zijn plaats vallen kan je niet meer stoppen met lezen. Ook het feit dat dit boek bestaat uit soms heel kleine hoofdstukjes helpt daarbij, je denkt steeds nog één hoofdstuk en dan stop ik. Een echte pageturner is dit.Ik heb ergens gelezen dat Coben 3 belangrijke prijzen gewonnen heeft in Amerika, terecht denk ik!
Coben heeft er een fan bij.