Lang, lang geleden kwamen drie godinnen, drie zussen, samen om de geboorte van een nieuwe koningin te vieren. Elk van hen wilde de koningin een bijzonder cadeau geven, een onsterfelijk cadeau, een cadeau dat eeuwig voor haar zou schijnen. Ze ontwierpen de Sterren van Vuur, IJs en Water en stuurden deze naar de hemel om daar te stralen. De vierde zus, ook een godin maar veel minder vriendelijk, wil de drie Sterren voor zichzelf. Als zij de Sterren in handen krijgt, zal de wereld sterven en de duisternis zegevieren. De Ster van Vuur wordt in het eerste deel van de trilogie door de zes Wachters (Sasha, Bran, Sawyer, Annika, Doyle en Riley) veilig gesteld. In het tweede deel vinden de Wachters de Ster van Water. In het derde en laatste deel van deze trilogie gaan de Wachters op zoek naar de Ster van IJs. Ze hopen deze te vinden in Ierland, het land waar tovenaar Bran zijn schitterende thuis heeft en waar de zes Wachters hun zoektocht starten. Ierland is ook het thuisland van Doyle, de onsterfelijke. Bran heeft zijn huis gebouwd op de resten van het familiehuis van de McClearyâ€™s, drie eeuwen geleden het thuis van Doyle. In het vorige deel hebben de Wachters Nerezza kunnen verslaan. Langzamerhand herstelt ze zich van haar verwondingen en broedt ze op een kans om de Wachters totaal te vernietigen en de heerschappij over de wereld te bemachtigen. Wanneer ze de halfdemon Malmom op Riley, een van de Wachters, afstuurt begint het verhaal pas echt goed. Malmon slaagt er bijna in om Riley te doden, gelukkig weet Doyle net op tijd in te grijpen. De zes Wachters slagen er met extra hulp van de grootmoeder van Bran in om Riley in leven te houden. Ze realiseren zich dat ze voortaan als een eenheid moeten werken, door magie worden ze samengesmeed tot de clan van de Wachters. Om de uiteindelijke strijd met Nerezza te winnen moeten ze niet alleen de Ster van Ijs zien te vinden maar daarna ook nog het Glazen Eiland. Op het Glazen Eiland, daar waar de drie andere godinnen wonen, zullen ze Nerezza definitief moeten verslaan.