Witte gaten behandelt de vriendschap tussen de hoogbegaafde jongen Niels en de gepensioneerde hoogleraar Natuurkunde, de heer Bergmans .
Niels is het liefst thuis bij zijn moeder, waar hij voornamelijk bezig is met lezen. Als hij op een dag vriendschap sluit met zijn buurjongen en samen met hem gaat belletje-trekken, komt hij in contact met de “kluizenaar” Bergmans. Ze raken bevriend en Niels krijgt les van de heer Bergmans, les in ‘de kosmos’ en ‘het leven’. Ze inspireren elkaar en vullen elkaar aan in hun onderzoeken naar ‘witte gaten’.
Het boek leest lekker, ook als je niet geïnteresseerd bent in de exacte wetenschap. De menselijke relatie staat centraal. Relaties tussen bijzondere mensen worden prachtig beschreven: de relatie tussen Niels en de heer Bergmans, maar ook tussen Niels en zijn moeder. Een bijzonder boek!