Dit is inderdaad een duister verhaal met veel verwikkelingen, verwijzingen naar het verleden en veel personages. Dat was af en toe verwarrend.
'Het duister' is het eerste boek dat ik van dit schrijversechtpaar, dat schuilgaat achter het pseudoniem Ingrid Black, heb gelezen en ik heb ervan genoten. Mooie, interessante figuren en een ingewikkeld plot met veel duistere kanten maken van dit boek een spannende thriller die tot het eind boeit. Beetje jammer van de lange monologen aan het eind waarin de moordenaar het hoe en waarom precies uit de doeken doet; aan de andere kant werd zo wel netjes een eind aan het geheel gebreid.