De ouders van Roos hebben een pensionstal: een stal waar paarden van andere mensen gestald staan. Daardoor weet ze erg veel over paarden en over hoe je met ze om moet gaan. Natuurlijk heeft Roos ook een eigen pony: Banjer. Hij is een kleine ondeugende pony en Roos is gek op hem.
Op een dag komt er een nieuwe pensionklant, Maud. Zij is een meisje van Roos haar leeftijd en ze heeft een peperdure pony genaamd Petronella.
Roos weet niet goed of ze Maud aardig moet vinden of niet want ze doet of ze erg veel van paarden weet maar eigenlijk weet ze niet veel en is ze bang van haar eigen pony.
Maar na een tijdje worden de 2 meiden toch vriendinnen.

Het verhaal is erg leuk geschreven. Het zit goed in elkaar en is daarnaast ook nog leerzaam. Het gaat niet alleen over paarden maar ook over vriendschap en omgang met leeftijdsgenootjes.
Na elk hoofdstuk staat wat uitleg over hoe je met paarden om gaat, zoals hoe je ze uit de wei haalt. Ook dit is in simpele taal geschreven en er staan ook tekeningen bij.
Dit maakt het een echte aanrader voor (beginnende) paardenmeisjes vanaf 8 jaar. Ik gaf het boek 4 sterren****