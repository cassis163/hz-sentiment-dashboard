Ik vond het boek heel gedetailleerd. Elk aspect en elke gebeurtenis wordt heel uitgebreid omschreven. Je moet er persoonlijk maar van houden. Ik vond dat het wel invloed had op hoe je de karakters ‘leert kennen’. Je komt zo veel te weten waardoor de band hechter lijkt te worden tussen jou en de twee broertjes. In dit boek is het daarom goed van toepassing geweest. Ik heb sommige bladzijden een paar keer moeten lezen want wat een woordkeuze wordt er gebruikt zeg! Ongelofelijk, zo ontzettend formeel en poëtisch. Ze beschrijft de simpelste dingen als bijvoorbeeld een blad dat van een boom valt zo fascinerend en zo dichterlijk. Het heeft me verschillende keren geraakt. Bijvoorbeeld toen zijn broertje in de vrachtwagen terug reed met de boer, kon ik mijn tranen niet bedwingen. Of de flashbacks naar zijn familie... het gaf je wel een warm gevoel maar tegelijk een vlaag van waanzin waar je echt kippenvel van krijgt. En de sentimentele gesprekken met zijn broertje maakte me ook heel emotioneel. Het einde was erg triest maar voorspelbaar.Ik moet zeggen dat ik de 25 laatste bladzijden in enkele minuten heb uitgelezen terwijl de voorafgaande bladzijden langer duurde omdat er niet veel spanning in voor kwam. Niet onbegrijpelijk natuurlijk maar als je verwacht dat dit een boek is vol plotwisten en avontuurlijke momenten heb je het mis. Het is een boek die je leest en tegelijk voelt. Een boek die je inzicht geeft op de harde realiteit van vluchtelingen. Een boek vol momenten dat je verbijsterd zit te lezen en je het na een paar delen verder nog niet vergeten bent. Het enige wat ik mis in dit boek zijn hoofdstukken. Voor de rest prachtig uitgewerkt en het verdient zeker alle respect en waardering.