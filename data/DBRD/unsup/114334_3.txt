Net Doorgang van David Mitchell vandaag uit de bib meegenomen en letterlijk in één avond uitgelezen. Het is een spannend, goed geconstrueerd verhaal dat heel vlot leest. Ik heb nog geen andere boeken van Mitchell gelezen en ik begrijp dan misschien ook niet de referenties naar zijn eerder werk die er blijkbaar zouden zijn. Het soort esoterisch of magisch verhaal dat hier aan bod komt, is eigenlijk ook niet direct wat ik verwacht had want meestal ben ik daar niet zo'n fan van. De humor was best ok maar het goede versus het kwade in dit verhaal was voor mij toch niet diepgaand genoeg. In een dergelijk verhaal hadden voor mij best nog een paar extra lagen kunnen zitten. Toch een ietwat griezelig verhaal om gezellig 's avonds in je bed uit te lezen.

Voor de categorieën : een boek dat je op één avond uitleest + een magisch boek