TRALIES - BART DEBBAUT
KRAMAT
Uitgelezen op 14/11/2018

⭐️⭐️⭐️⭐️

Tralies werd in 2009 uitgebracht en is het tweede boek in de reeks van Leyssens en Van Cattendyck. Het boek werd in 2018 opnieuw uitgegeven door uitgeverij Kramat omdat er vraag naar was sinds er opnieuw vraag naar was. Zijn debuut “Scherven” heb ik helaas nog niet op de kop kunnen tikken. Hopelijk wordt het ook nog eens opnieuw uitgegeven.

Een Vlaamse politiethriller. Leuven wordt geteisterd door een pyromaan. Tegelijkertijd verdwijnen er ook vrouwen en wordt van één van hen haar auto uitgebrand teruggevonden.
Is dit allemaal het werk van dezelfde dader of staan de gebeurtenissen los van elkaar?

Deze auteur beschrijft bepaalde gruwelijkheden zó levendig alsof het ook echt zou gebeurd zijn en hij er persoonlijk bij was. De schrijfstijl is hard maar er is ook ruimte voor humor wat dan de gruwelijke gebeurtenissen anderzijds wat verzacht.

De inspecteurs zijn nogal grofgebekt. Ik heb wel de indruk dat dit vaak voorkomt in Vlaamse politiethrillers. Persoonlijk hou ik daar minder van. Maar het verhaal was goed en trok me mee. Het boek was in een mum van tijd uit.