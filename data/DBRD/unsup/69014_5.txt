De zoektocht naar mijn ongelijk...... Wat een heerlijk boek.

De kaft is goed gekozen. Dit weerspiegelt hoe een mens vaak naar zichzelf kijkt en daarbij een onrealistisch beeld van zichzelf heeft. De kaft had op mij een aantrekkingskracht, mede door de vrolijke kleuren die gebruikt zijn.

De hoofdpersoon, JP, komt echt tot leven in het boek. Het voelt alsof je samen zijn hele avontuur beleefd. Hij is een goede vriend van je die zijn verhaal aan je verteld en je meeneemt in zijn denkwereld. Ik vind het lastig om het boek te omschrijven. Het is gewoon een TOP boek als je van filosoferen en nadenken houd. Je mag er ook niet voor terugschrikken om over seks te lezen, dat komt hier veelvuldig in voor. Soms zelfs een beetje te veel, vind ik.

Er worden actuele thema's in aangekaart en je wordt gedwongen om soms eens even stil te staan bij het onderwerp en er echt over na te denken. Het boek is ook zo geschreven dat ik me afvraag of het biografisch is of toch niet......

Ik vind dit boek een echte aanrader en ik ben blij dat ik het in mijn eigen bezit heb, deze word zeker nog eens gelezen!!!