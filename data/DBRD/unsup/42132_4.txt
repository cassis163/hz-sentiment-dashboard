IK & MEZELF is een verhalenbundel waarvan de opbrengst wordt gedoneerd aan het fonds psychische gezondheid.

In Nederland kampen duizenden mannen en vrouwen met psychische problemen. Dit aantal neemt jaarlijks toe. Er komen steeds meer mensen bij met depressieve gevoelens, ADHD, eetproblemen of overmatige angsten. Sommige zijn het slachtoffer van een aanranding of verkrachting terwijl anderen worstelen met een paniekstoornis of zelfs suïcidaal zijn. Deze problemen zijn van invloed op het functioneren van de mensen thuis, op school, op het werk en in de vrije tijd. Veel van deze problemen blijven verborgen, met alle nare gevolgen van dien.

IK & MEZELF

Een boek van 144 pagina’s met diverse verhalen, vaak is het niet veel en soms is het voldoende om een indruk achter te laten. Ik & mezelf zorgt dat je nadenkt over de mensen naast je die wat hebben meegemaakt, die met een probleem zitten, die je niet weet hoe je ze moet helpen. Dit boek bevat aangrijpende verhalen. Verhalen van mensen met een psychisch probleem of verhalen van mensen met in hun omgeving iemand met een psychisch probleem. Je leest hoe het is om te leven met iemand die een psychisch probleem heeft, hoe het voelt om zelf een probleem te hebben. Naast alleen tekst en verhalen komen er ook tips langs.

Het zijn stuk voor stuk indrukwekkende verhalen, een kijkje in iemands leven. In het leven wat niet “perfect” is, niet begrepen wordt en soms te moeilijk is om mee om te gaan voor de omstanders.

Voor mij het meest aangrijpende verhaal vond ik Amanda van Karin Hazendonk. Amanda vind zichzelf te zwaar. Na wat gezoek op internet stuit ze op de Pro Ana site. Ze schrijft zichzelf in, valt af, gaat sporten, liegt tegen haar ouders. Het loopt zo uit de hand dat ze in een kliniek terecht komt. Dit verhaal maakte het meeste indruk omdat ik het heel erg vind dat meiden (en jongens) een slecht zelfbeeld hebben. Dat ze aandacht krijgen wanneer ze veel gewicht verliezen maar dan zijn ze al over het punt heen. Ze zijn doorgeslagen in het afvallen.