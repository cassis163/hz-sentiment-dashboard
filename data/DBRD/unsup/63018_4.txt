Abigail (Abby) heeft een enorme pechdag, net in de drukke decembermaand. Eerst krijgt ze te horen dat ze ontslagen wordt en niet veel later op de dag ontdekt ze dat haar vriend Rens haar bedriegt met een man. Alles is in een keer weggevaagd voor haar gevoel. Ze haalt haar hond Elvis op en vertrekt impulsief naar Amerika. Ze is een groot fan van de King of Music, Elvis Presley en zou graag ooit Graceland willen bezoeken.

Na een omweg komt ze in een ander deel van Amerika aan, Montana. Ze krijgt een lift aangeboden van Blake, die toevallig in de buurt is om honden weg te brengen. Nadat ze een auto heeft gevonden, vertrekt ze naar een motel. De jas van Blake dient al snel als veiligheid voor haar in het vreemde land. Wat een leuke jongen!
Ze ontmoet Candice en Duke in een restaurant waar ze dagelijks komt. Duke is de zus van Jacob, een echte vrouwenverslinder. Abby stort zich bijna in zijn armen, maar weet dit net te voorkomen.

Blake is ontslagen omdat hij een pup redt van de verdrinkingsdood. Hij heeft het geld hard nodig om in de toekomst zijn eigen ranch te beginnen. Dit is echt een grote jongensdroom. Af en toe datet hij met zijn schoolliefde Lucy- Jane, maar verliefd is hij niet. Abby kan hij niet echt uit zijn hoofd zetten, maar hij weet niet waar ze is. Dan vindt hij een baan op de ranch van Jacob en kan hier zelfs een woonruimte krijgen. De pup Chevy verzorgt hij zelf of een van de familieleden van Jacob. Hij voelt zich al snel thuis en helemaal als hij Abby tegen het lijf loopt. Ze is nog leuker dan hij zich kon herinneren. Dit gevoel is wederzijds.

Abby weet niet hoe ze het Jacob duidelijk kan maken, net nu hij haar woonruimte bij de ranch heeft aangeboden, dat ze alleen vrienden wil blijven. Gelukkig is haar vriendin Duke die een plannetje bedenkt. Zal de liefde Abby nu eindelijk gelukkig maken?

Rens maakt zich ondertussen grote zorgen en is op zoek naar Abby. Ze is zo abrupt vertrokken. Als hij haar vindt en haar bezoekt in Amerika lijkt het even anders te lopen. Zullen de dromen van Abby en Blake uitkomen net met kerst?

Liefde in Twin Bridges is een echte feelgoodroman die zich afspeelt in december, een feelgood-verhaal met een westerntintje. Dit is het eerste deel over Abby en Blake. Een ideaal boek voor de kerstdagen. Ik moet zeggen dat ik het boek zo uithad. Dit boek is geschreven in een heerlijke schrijfstijl en wordt goed opgebouwd. Ondertussen is de serie verder uitgeschreven en is deel twee en drie ook verkrijgbaar. De liefde is volop aanwezig in dit eerste en geslaagde deel van de Twin Bridges serie. Ik ben wel nieuwsgierig hoe het met de andere personages en relaties gaat verlopen.

Ik heb eerder de aangename Wanhopig verliefd serie mogen lezen van Lizzie van der Ham, maar deze serie die zij geschreven heeft samen met Debra Eliza Mane is ook een aanbeveling. Je waant je in Amerika, waar de personages een heerlijk leven beleven op het platteland als Cowboy.

Wie nog op zoek is naar een heerlijk boek, straks met de feestdagen, moet echt dit boek lezen.

Ik geef het boek 4 sterren.

Gelezen voor het blog In de boekenkast.