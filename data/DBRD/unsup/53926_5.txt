Verrader van de troon is het vervolg van Rebel in de woestijn geschreven door Alwyn Hamilton. De cover ziet er geweldig uit en geeft een sfeerimpressie van de wereld en de Blauwogige Bandiet wordt natuurlijk ook getoond. De eerste zinnen zorgen er meteen voor dat ik weer in de wereld van de Blauwogige Bandiet beland. In het tweede deel is de strijd met de sultan nog steeds gaande. Op een gegeven moment wordt Amani ontvoerd en gebracht naar het paleis van de sultan. Op het paleis is het mogelijk om te spioneren, maar dat is niet zonder gevaren.

Alwyn Hamilton is er wederom in geslaagd om een goed geschreven plot neer te zetten. Het verhaal verloopt natuurlijk en zit vol spannende gebeurtenissen, avontuur en vechtscènes. Ik vond het heel leuk om meer te weten te komen over de wereld waar Amani nu deel van uitmaakt. Daarnaast kregen de karakters meer diepte. Op het paleis krijgt Amani een andere kant te zien van de sultan en ziet ze met eigen ogen hoe de sultan regeert en wat voor problemen en oplossingen hij heeft als regeerder. Amani krijgt te maken met een innerlijke strijd en dat vond ik heel goed geschreven door Hamilton.
Hamilton heeft ook heel mooi de Oosterse wereld beschreven met de paleizen en harems. Hierdoor krijgt het verhaal een sprookjesachtig element. Hierdoor werd ik helemaal meegenomen in deze wereld. Daarnaast is de schrijfstijl van Hamilton heel beschrijvend en betoverd en draagt zeker bij aan het romantische/sprookjesachtige element.

Al met al is Verrader van de troon een verhaal vol actie, avontuur en spannende scènes. Ze heeft het sprookjesachtige element goed verweven met het verhaal. Hierdoor komen romantische elementen voor in het verhaal, maar ook gruwelijke en spannende elementen. Dit is een YA-fantasy verhaal dat je zeker niet kan wegleggen. Ik kan niet wachten om het derde deel te lezen en verder te lezen over Amani en haar strijd.

LS Amsterdam bedankt voor het recensie-exemplaar.