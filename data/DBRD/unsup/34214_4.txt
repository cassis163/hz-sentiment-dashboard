Leef lang en gedij..... is het advies aan de beginnende schrijver. De bedoeling is dat de aankomende schrijver vooral veel moet oefenen.Nu ben ik geen aankomende schrijver, althans, nog niet. Toch vind ik dit boekje ook voor de lezer zeer verhelderend. Soms lees je een boek en vind je er niet veel aan. Maar waar het hem dan in zit? Tsja, dat is niet altijd even duidelijk. De uitleg over valkuilen en de verschillende schrijftechnieken maken het duidelijker te herkennen waar het 'fout' ging in die roman die het net niet was. Het helpt de lezer scherper te lezen en dat is ook voor recensenten een handig hulpmiddel.
De vele subgenres in de Fantasy en SF worden duidelijk met kenmerken en voorbeelden aangeduid. Ze geven een aardig overzicht van de huidige stand van zaken.
Het is een handig naslagwerkje en zal dan ook in mijn kast goed opgeborgen worden. Maar wel binnen handbereik.