Samenvatting
Dit boek gaat over Leah Baxter die tot een vol academisch jaar op een cruise rond de wereld is toegelaten, het Study at Sea programma. Meteen aan boord komt ze tot een (on)aangename verrassing. Omdat ze zich heeft aangemeld om privélerares te worden krijgt ze een luxe suite. Het blijkt dat Paxton Wilder een van de Originals van de Renegades dit geregeld heeft omdat ze zijn privélerares is. Ze komt er al gauw achter dat hij haar (onwetend) over haar grenzen aan het pushen is. Wat hij niet weet is dat zij met een verleden worstelt, waardoor ze hoogtevrees heeft. Vanaf het moment dat ze elkaar zagen zijn ze beide onder de indruk van elkaar, maar om eigen redenen laten ze dat beiden niet merken. Er is aan boord een filmploeg aanwezig om de Renegades te volgen op hun reis en de stunts die ze uitvoeren te filmen.
Vanaf het moment dat Leah verweven raakt met het stuntteam gebeuren er af en toe gevaarlijke ongelukjes waar Paxton mee in de maag zit en voorzichtiger wordt met de uitrustingen. Ook is de aantrekkingskracht goed te voelen, maar ze geven er beiden niet aan toe om verschillende redenen.
Naarmate het verhaal vordert kom je erachter dat Paxton iets voor Leah verbergt en dat hij bang is dat ze hem daardoor zal haten en haar gaat kwijtraken.

Mijn mening
Over de vrouwelijke personages: Leah haar probleem is goed te begrijpen en ze zet daarbij een nadenkende en sterke persoon neer. Ze is zich bewust van haar keuzes en welke gevolgen ze kunnen hebben. Mijn inziens is haar personage zeker realistisch. Penna alias Rebel is een van de 4 Original Renegades, ze is een waaghals, houdt niet van in de belangstelling te staan en heeft een houding over zich die zegt tegen het andere geslacht: laat me met rust! De zus van Penna, Brook heeft een karakter waardoor je in eerste instantie graag haar vriendin wilt zijn en ze doet de techniek voor het team. En dan is er nog Zoe een über-bitch, een van de 15 andere Renegades.
De mannelijke personages: Pax alias Wilder genoemd als zijn achternaam is het manlijke hoofdpersonage in dit boek. Hij leidt het stuntteam de Renegades en niets is te gek om een adrenaline-kik te krijgen, toch kom je er naarmate het boek vordert achter dat hij veel doet uit een soort van schuldgevoel naar anderen toe. Landon alias Nova lijkt naast een van de Renegades Originals te zijn ook een leeghoofd aangaande veel betekenisloze seks en heeft niet voor niets een andere bijnaam: Casanova. Little John is een soort van bodyguard van het team en zorgt ervoor dat alles klaargezet wordt voor een stunt. Bobby is de productiemanager en spil van de filmploeg.
De opbouw van het verhaal is anders door de stunts die een rode draad vormen in dit boek en zeker naar mate je verder leest best spannend en je overdenkt al diverse plottheorieën en daders in je hoofd, dit afgewisseld met flashbacks en emoties, maakt dat de auteur zorgde dat ik maar door wilde lezen.

Conclussie
Het is een verhaal dat zowel spannend tot het eind, als romantisch is en heel realistisch geschreven, ook leuk om meer te lezen over de stunts. Daarnaast kom je er geleidelijk achter wat er in het verleden met beide hoofdpersonages gebeurd is en waarom ze reageren en besluiten hoe ze doen.
Dit boek krijgt 4 sterren.