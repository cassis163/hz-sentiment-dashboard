(Recensie komt oorspronkelijk hiervandaan: https://nlboekenrecensies.wordpress.com/shock-mel-wallis-de-vries/)

Shock – Mel Wallis de Vries

Shock is de nieuwste superspannende YA-thriller van thrillerkoningin Mel Wallis de Vries. Stel je voor: je beste vriendin verdwijnt na een schoolfeest. Alleen haar fiets en haar bebloede jas worden gevonden. Je wordt verscheurd door verdriet, maar ook door angst. Wat is er die avond met haar gebeurd? Pas na maanden lukt het je om je leven weer op te pakken. Maar dan keert de moordenaar terug. En dit keer komt hij voor jou. Kun je nog vluchten? Of is het te laat? De waarheid blijkt nog gruwelijker dan je had gevreesd.

Dit boek is mijn allereerste kennismaking met Mel Wallis de Vries. Ze is een Nederlandse Young Adult Thriller schrijver, en dat laatste zijn twee dingen die samen komen in één boek, wat ik natuurlijk super vind!

Het boek wordt geschreven vanuit vijf verschillende perspectieven, waaronder het perspectief van het verdwenen meisje Emma.

Het gaat over de vriendinnen Lilly, Bo, Anouk, Mabel en Emma. Als Emma na een schoolfeest verdwijnt zijn de overige meisjes natuurlijk ernstig geschrokken. Na een aantal maanden gaan ze welliswaar toch verder met hun leven, hoe moeilijk het ook is. In de krant staan soms stukjes over de voorwerpen van Emma die zijn gevonden. Ook zitten er in het boek telkens krantenknipseltjes met er wat bij geschreven van de ontvoerder van Emma.

De vriendinnen Lilly, Bo, Anouk en Mabel hadden al met Emma een vakantie geboekt, en Bo heeft hun overgehaald toch naar Frankrijk op vakantie te gaan. De meiden hebben toch moeilijk mee, want eigenlijk zou Emma ook mee gaan.

Als de meiden aankomen op de camping in Frankrijk beginnen er toch vreemde dingen te gebeuren. Er spoken mensen ’s nachts langs hun tentje en ze hebben telkens het gevoel bekeken te worden of gevolgd te worden.

Dit boek had een heel onverwachts plot, wat erg leuk was. Het boek lees je zo uit, het is een fijne schrijfstijl waardoor het lezen makkelijk wordt.

Ik geef dit boek 3.5/5 sterren.