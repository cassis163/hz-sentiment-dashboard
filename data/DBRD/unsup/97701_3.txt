"Opgelicht" van Josten & Smits

Dit is de eerste Denise de Wit - thriller. Het debuut van deze auteurs kan ik geslaagd noemen.

In de eerste hoofdstukken maken we kennis met een aantal personen die een rol in het verhaal spelen.

Denise, opsporingsambtenaar en Tom, architect, slaan de handen ineen om vastgoedfraude te bewijzen. Daarbij worden zij gehinderd door criminelen die hun betrokkenheid hierbij willen verbergen. Ook zijn er plannen voor een aanslag, die in gevaar komt bij teveel onderzoek door het opsporingsapparaat. Er volgt dan ook al snel een moord.

Ook krijgt Denise te maken en verraad binnen de eigen gelederen.

Het verhaal leest als een sneltrein, de ontwikkelingen volgen elkaar snel op en sommige acties zijn spectaculair te noemen. De ontknoping mag er ook zijn.

Als de auteurs Denise in het volgende verhaal iets vrouwvriendelijker neerzetten, hebben ze er zomaar een extra ster bij.