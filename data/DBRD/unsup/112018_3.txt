De wereld van Nik is ingestort. Hij is gescheiden, ziet zijn zoon al een jaar niet meer. Zijn bedrijf loopt niet meer zoals vroeger. Nik zoekt steun in de alcohol. Als op een dag een mailtje komt vanuit China ziet hij een mooie toekomst voor zich. Hij laat de alcohol staan en richt zich geheel op het opnieuw leven inblazen van zijn zaak en zijn leven.
In China aangekomen blijkt alles heel anders te lopen. Niets van de beloften in de mail wordt waargemaakt. Nik valt in handen van een chriminele organisatie. Het blijkt dat hij moet vechten voor zijn leven. Uit onverwachte hoek komt zijn redding.

Het boek leest vlot weg. Je kunt je goed inleven in de situatie waarin Nik zich bevind. Zo nu en dan lees je een flashback over het verleden van Nik. Dit is goed te herkennen aan de schuin geschreven woorden. De elementen van een thriller ontbreken naar mijns inziens wel wat maar dat maakt het verhaal niet minder boeiend. De auteur omschijft zijn boek meer als een spannende roman en wat dat betreft kan ik mij bij zijn mening aansluiten. Het boek is zeker de moeite waard maar super spannend vond ik hem niet.