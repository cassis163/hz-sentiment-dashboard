Een ongelofelijk boeiend en herkenbaar boek voor iedereen die met autisme of aanverwanten te maken heeft in zijn omgeving, maar ook voor mensen die dat niet hebben.
Dit boek gaat over de zoektocht van een moeder naar de beste omgeving voor haar kind en daarbij wordt geen enkel detail overgeslagen.
Daarnaast is het ook een ontzettend mooi boek voor mensen die geïnteresseerd zijn in de band tussen mens en dier en hoe dieren een leven van een kind echt kunnen veranderen.
Ik heb dit boek met ongelofelijk veel plezier gelezen en het lezen van het laatste hoofdstuk steeds uitgesteld. Je wilt gewoon niet dat je dit boek uit hebt omdat het erg lang duurt voordat je weer zo'n pareltje tegenkomt.
Het heeft mij ook aan het denken gezet over hoe ik zelf in het leven sta en naar mezelf kijk. Forceer ik mezelf niet te vaak om te lang door te gaan met dingen waar ik me niet prettig bij voel?

In het kort:
Na de geboorte van Iris Grace komt haar moeder erachter dat haar kind anders is dan de meeste baby's, maar ze kan er de vinger telkens maar niet op leggen.
Haar moeder doet er alles aan om een fijne omgeving voor Iris te creëren maar tegelijkertijd is ze soms ook gefrustreerd, wat is er nou aan de hand met Iris? Na een tijdje komt ze erachter dat Iris autistisch is. Eindelijk, er zijn meer handvatten te vinden over Iris haar bijzondere persoonlijkheid en er wordt steeds beter op ingespeeld. Totdat Thula ( de kat) in het gezin komt. Dan gaat er pas echt een wereld voor Iris open. Daarnaast wordt Iris erg rustig van schilderen. En haar schilderijen zijn ook werkelijk prachtig en totaal anders dan andere peuter en kleuter schilderijen.

Dat het boek vol staat met foto's en illustraties maakt de beleving alsof je echt bij ze bent alleen maar groter.
Ik kan alleen maar heel hard hopen dat er een vervolgdeel komt, over hoe het verder is gegaan met Iris.

Lezen!