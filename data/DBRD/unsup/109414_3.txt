Barbara gaat voor het eerst met haar zoontje Rens en haar vriend Robert op vakantie. Zij heeft een vervelende scheiding achter de rug en wil een nieuw begin maken. Ze gaan op vakantie naar de Ardennen naar een schrijver waar Robert de uitgever van is. Tijdens de vakantie begint Rens zich te vervelen en verzint Barbara een speurtocht gebaseerd op de verdwijning van een meisje vier jaar geleden. Deze speurtocht blijkt steeds dichter bij de werkelijkheid te komen.

Een hele mooie, aparte, spannende literaire thriller. Het begint heel rustig en je komt in vakantiesferen en misschien voel je ook wel de vakantie verveling, maar dan begint de speurtocht en bouwt de spanning zich langzaam aan op. Totdat het zo spannend is dat je het boek niet meer kunt wegleggen tot je weet wie er nou achter zit. Het boek is uit een ander perspectief geschreven dan je zou verwachten en dat is heel interessant. Daarnaast zijn er verschillende plotwendingen, zodat je steeds op het verkeerde been wordt gezet. Dit is zeer ingenieus gedaan. Ik heb dit boek met veel plezier gelezen.