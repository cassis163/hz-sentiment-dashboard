Het boek 'kleine meisjes' was er eentje die ik omwille van de achterflap heb gekocht. Tijdens een wandeltocht vergezelt Krissie haar beste vriendin Sarah en echtgenoot. Krissie verleidt Sarahs man en na een hevige ruzie duwt Krissie Sarah van een rots. Maar Sarah is niet dood... en ze neemt wraak.

De eerste pagina van het boek was bij mij meteen een voltreffer, en de hoge tendens van de eerste pagina loopt ook goed door. Ik heb heel erg genoten van het eerste deel van het boek, veel humor en een zeer aangename schrijfstijl.
Naarmate het midden van het boek vordert wordt er meer geconcentreerd op het verhaal en de verhaallijn en valt de humor wat weg. Past ook niet echt meer bij het verloop van het verhaal. Plots komt daar het verleden aan te pas en krijgen we plots een duistere kant in het boek.
Ik hield van de veelzijdigheid van het boek. Het ging een toppertje worden en 1 van mijn favorieten moest de stijl van de eerste 100 pagina's behouden gebleven zijn, maar toch een zeer welverdiende 4 sterren.