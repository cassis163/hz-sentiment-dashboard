Het verhaal start eigenlijk met het einde, de vondst van 3 dode meisjes. De verteller leidt je daarna terug naar helemaal het begin van het verhaal.
Dat verhaal speelt zich af in een stad waar niet iedereen iedereen kent maar het scheelt precies toch niet veel. Er zijn enkele notabelen en het gewone volk. Er is nog respect voor leraars, dokters en apothekers en een beetje voor de plaatselijke politie.
Op een bepaald moment verdwijnt er een meisje. De politie slaagt er niet in haar te vinden. Er wordt wel al met een scheef oog naar een marxistisch clubje van jongeren dat geleid wordt door een docent.
Wanneer later een tweede meisje verdwijnt, begint iedereen elkaar te bekijken. Het loopt pas echt uit de hand bij de derde verdwijning. Iedereen is verdacht, voorop homo's en alleenstaande mannen.
Verschillende personages die van ver of dichtbij met de meisjes te maken hebben passeren de revue, heel uitgebreid en daar zit ook een beetje het probleem met dit boek. Het is traag, langdradig en pas de laatste 50 pagina's komt er wat vaart in.