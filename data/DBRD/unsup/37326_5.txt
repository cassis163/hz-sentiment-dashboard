Cover;
Laat de foto zien van een vrouw die over een brug loopt en schaars gekleed. De titel is in grote witte letters en de namen van dit schrijversduo staat ertussen met gele letters vermeld. Dit is een boek dat ik zou nemen mocht ik het in de boekhandel zien. De titel maakt je nieuwsgierig. Ik geef deze cover een 7.
Samenvatting van het verhaal;
Niels Bentzon krijgt een telefoontje van Leon zijn teamleider dat er een geflipte junkie op de brug staat bij het station. Niels die politie onderhandelaar is rept zich naar de plaats. Hij begint op de vrouw in te praten maar ziet dat ze heel angstig is van iemand en springt dan toch.
Niels is al meer dan 10 jaar onderhandelaar en heeft nog nooit iemand verloren. Hij is er dan ook vast van overtuigd dat dit niet zomaar een zelfmoord is en eist dat er een autopsie op het lichaam wordt gedaan. Dit wordt hem geweigerd maar hij gaat toch naar het forensisch instituut, hij moet kost wat kost meer te weten komen over deze vrouw.
Theodor Rantzau, de forensische arts, laat Niels zien dat er iets op haar hand geschreven staat, een boodschap die Niels niet direct kan ontcijferen. Ook heeft ze een litteken die van haar wenkbrauw omlaag naar haar slaap gaat.
Alsof dit nog niet geheimzinnig genoeg is doet de arts een onthutsende vermelding die Niels even verstomd laat staan. Blijkt dat het slachtoffer, een balletdanseres, ervoor gereanimeerd was met een defibrillator. Een autopsie is nu wel onvermijdelijk, dit is moord!
Niels zal niet rusten voor hij degene kan arresteren die hier voor verantwoordelijk is. Het is voor het eerst dat hij iemand kwijt geraakt is en hij heeft een sterke aandrang om zich te wreken. Hij heeft een belofte gedaan en wil zich daar aan houden door de omstandigheden rond haar dood op te helderen.
Een boekje brengt hem naar een duistere wereld van experimenteren met de dood.
Hanna Lund, de vrouw van Niels, worstelt met een groot dilemma. Moet ze zelf een beslissing nemen of moet ze haar echtgenoot hiervan op de hoogste stellen ongeacht haar voorgeschiedenis.



Conclusie;
Dit boek heeft 3 delen: het verhaal van de moord op Dicte Van Hauen, de tweestrijd waar Hanna mee worstelt en dan nog het verhaal van Silke, een meisje die in een psychiatrische inrichting zit.
Het verhaal wordt verteld in dagen en tijdstippen zodat je kunt volgen waar en hoe zich alles op die moment afspeelt.
Dit is het 2e deel dat dit Deens duo heeft geschreven en alhoewel ik het eerste niet gelezen heb kun je toch nog goed volgen. Hanna heeft flashbacks en op die manier kom je ook meer te weten over hun privéleven. Dit boek kan als een standalone worden gelezen.

Beoordeling;
Dit 500 tellend boek is er eentje om duimen en vingers af te likken. Je wordt al van het eerste hoofdstuk meegesleurd naar een goed opbouwend verhaal waarin ‘bijna doodservaringen’ het thema zijn. Knap en gedurfd om hier mee aan de slag te gaan. Je leest en komt meer te weten wat erom gaat in de psyche van de mens. Kortom een interessant iets dat bij elk hoofdpersonage aan bod komt. Iedereen worstelt met zijn eigen demonen.
Het onderwerp stemt je ook tot nadenken, wat als dit allemaal mogelijk moest zijn en ook de vele verhalen en discussies daaromtrent die ook aangehaald zijn in het boek. Wat is medisch gezien geloofwaardig?
De titel van het boek is een beroemd reliëf van Thorvaldsen die hier samen met Socrates uitgebreid aan bod komen en wat het dan ook nog interessanter maakt voor de lezer. De auteurs hebben hier een goede research naar gedaan en wordt ook mooi verwoord. Ik merkte ook dat het niet gedwongen over kwam al die weetjes om te lezen maar dat het werkelijk mooi in het verhaal verweven zit.
Kortom, een verrassend thema en een zeer spannende thriller die je op het puntje van je stoel laat zitten in de slotfase. Dit boek krijgt van mij dan ook zijn 5 verdiende sterren!