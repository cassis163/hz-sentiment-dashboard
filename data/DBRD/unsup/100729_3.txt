Angy wordt door haar verloofde vlak voor hun huwelijk in de steek gelaten. Om over haar verdriet heen te komen gaat ze een zomer lang werken in het hotel van haar tantes aan de Italiaanse kust.
Ze is niet van plan om zich meteen weer in een relatie te storten, maar ze wordt toch verliefd. Op twee mannen tegelijk zelfs!

Het boek leest lekker makkelijk weg, is eenvoudig geschreven en wordt ook nergens ingewikkeld. De sfeer van het hotel, ingericht in de jaren 60 stijl, gebaseerd op de film Breakfast at Tiffany's, is leuk. De tantes worden als leuke typetjes neergezet. Een lekker leesbaar boek voor tussendoor dus. Omdat ik het de laatste tijd druk had was dit precies wat ik even nodig had. Maar voor rustigere momenten zoek ik toch liever een boek met wat meer diepgang.