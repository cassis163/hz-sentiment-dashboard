Enthousiast zijn over een verhaal is ook bij Oorsprong een persoonlijke ervaring. Zie de verschillende recensies. Bij je eigen gevoel blijven is van belang. Dat geldt zeker voor het thema dat Dan Brown aansnijdt : waar komen we vandaan en waar gaan we naartoe. Een nieuwsgierige houding draagt bij aan het enthousiasme van steeds een stap verder raken in hetgeen Kirch heeft ontdekt. Zaken die hij ter sprake brengt en daarmee een gevoel van herkenning oproept. Wat bijdraagt aan het positieve gevoel over het boek. Je weet waar het over gaat. En met de huidige techniek van een smartphone, zit je niet ver weg van het geen je niet weet of nog niet hebt bezocht. Zo komt het Guggenheim-museum in Bilbao tot leven en waan je je even ergens in de Sagrada Familia. Dit geeft een extra dimensie aan het lezen
Wat overeind blijft is het feit: lezen moet je iets opleveren. Het liefste leesplezier. In een tijd waarin zoveel verhalen verschijnen, mag je een boek wat je niet aanspreekt rustig laten liggen. Tenzij je je eigen mening wilt slijpen aan die van de schrijver. Tenslotte is de auteur opgegroeid met het leren stellen van vragen en die worden wel opgeroepen. Toch behandelt Dan Brown je niet als een roepende in de woestijn. Want ook zinnen als : “Laat je leiden door je hart… en grijp elke gelegenheid aan om lief te hebben met heel je wezen!.” liggen ten grondslag aan een deel van het verhaal. Wat maakt dat je tot de laatste letter aan het boek gekluisterd kunt blijven en met weemoed realiseert dat elk verhaal zo zijn slachtoffers nodig heeft, die je eigenlijk niet als slachtoffer zou willen zien. Iedere, soms moeizaam bevochten inspanning, kan mooie dingen, mooie inzichten opleveren. Dan Brown heeft met Oorsprong daarmee een oorspronkelijk boek gemaakt.