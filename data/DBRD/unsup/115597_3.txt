Vijftig tinten grijs; de erotische bestseller van het afgelopen jaar. Volgens mij hoef ik hier verder weinig uitleg over te geven want iedereen weet wel waar het boek zo’n beetje over gaat. Hoewel ik de hoofdpersoon Anastacia aan de ene kant leuk en grappig vond, vond ik haar aan de andere kan juist weer enorm irritant, soms zelfs kinderlijk overkomen. Christian Grey is net zo’n twijfelgeval, aan de ene kant bijzonder intrigerend waarom hij zo is, en aan de andere kant snap ik niks van die man, en waarom hij, in mijn ogen, vrouwen zo waardeloos behandeld.

Het verhaal is niet slecht geschreven, James kan echt wel schrijven, ze schrijft met veel aandacht voor detail en ze laat niets aan de verbeelding over. Of je hier van houdt is een tweede natuurlijk. Echter, als je de seks scenes zou verwijderen uit het verhaal, zou er maar een lullig chicklit verhaaltje over blijven waar er al zoveel van zijn.

Toch, de meeste sex scenes wegdenkend, en gezien het eind, enigszins nieuwsgierig naar het vervolg. Of dit ook daadwerkelijk gelezen gaat worden is de vraag, maar hij ligt in ieder geval in de kast voor het geval dat…