Gefeliciteerd, Leonard Peacock raakte mij diep van binnen, dus toen ik zag dat er een winactie was van Boy21 op Hebban.nl, moest ik meedoen, zonder enig benul waar het boek over ging. En toen ontving ik een mailtje en kreeg ik het boek thuis gestuurd. Bedankt!

Matthew Quick heeft een erg fijne schrijfstijl en zijn boeken bestaan uit erg korte hoofstukken (die ook niet erg dik zijn), dus het duurde niet lang of ik had Boy21 uit. En zo komen we hier.

Net zoals Gefeliciteerd, Leonard Peacock bevat dit boek een zwaar onderwerp, waar je pas op het laatst achterkomt. Hoe Matthew dat doet weet ik niet, maar ik vind het in ieder geval heel knap, want ik had het nooit geraden! Er wordt geprobeerd dit zware onderwerp te verdoezelen (door de hoofdpersoon zelf) door vooral over basketbal te gaan, wat ik eigenlijk niet had verwacht, aangezien ik de flaptekst niet had gelezen.  

Er is een grote diversiteit aan personages, al was het gedoe met 'zwarten' en 'blanken' niet zo fijn om over te lezen, maar ja, zo gaat het in het echte leven ook. Zo, ik heb er weer iets bij geleerd, over de rassenscheiding in de Verenigde Staten.

Want dat is het toch? Boy21 speelt af in de VS, niet waar? Of is het nou Ierland? Hier zat ik het hele verhaal over te twijfelen. Als we hebben over basketbal en huidskleur denk ik aan de VS, maar nou zit er ook nog de Ierse maffia bij. Zitten die dan ook in de VS of speelt dit boek zich nou af in Ierland? Dat eerste lijkt logischer, aangezien ze het in dit boek ook hebben over New Hampshire, die zeker weten in de VS zit. Urgh. Ik ben in de war.

Het hele gedoe met Erin en Finley zorgden ook voor minpunten. Hoe Finley de hele tijd over haar praatte met wat ze op het dak deden... Nee dank je, het was een beetje te veel van het goede. Maar verder? Geen minpunten meer.

Boy21 is een boek ik niet per se aanraad, maar het is wel een boek die je ooit gelezen moet hebben. Eigenlijk geldt dit gewoon voor alle boeken van Matthew Quick. Mijn favoriet blijft toch Gefeliciteerd, Leonard Peacock, maar dit boek komt daar aardig in de buurt.