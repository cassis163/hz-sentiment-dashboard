Wat als de persoon die jij denkt het beste te kennen ineens heel iemand anders blijkt te zijn?

Andrea Cooper denkt dat ze haar moeder door en door kent, want ze heeft een goede band met haar. Maar wanneer ze samen gaan lunchen en het restaurant onder vuur wordt genomen, ziet ze ineens een heel andere kant van haar moeder. De koelbloedigheid waarmee Laura(haar moeder) de schutter overmeestert en doodt, verbijstert Andrea.

Dan blijkt dat haar moeder zich al dertig jaar schuil houdt onder een andere naam en dat alles wat ze over haar verleden verteld heeft gelogen is. Wat heeft Laura op haar geweten? Waarom zien anderen haar liever dood dan levend? En hoe kun je iemand nog vertrouwen die een leugenaar, of erger, blijkt te zijn?

Tijdens de zoektocht naar de waarheid stuit Andrea steeds op meer details die de geheimen uit Laura's verleden prijsgeven.
Het boek speelt zich af in augustus 2018, maar gaat ook terug naar dertig jaar geleden en laat de lezer zien wie Laura echt is en waarom ze bepaalde dingen gedaan heeft.

"Wat ze altijd had verzwegen, die ene zonde die ze nooit op kon biechten, was dat zij de eerste vonk had doen ontstaan. ze had altijd fel en vol overtuiging geloofd dat je de wereld alleen kon veranderen door haar te vernietigen".

Het boek leest weer lekker vlot en zit weer met prachtige details, zoals we dat kennen van Karin Slaughter, in elkaar.