...
Amber Lough bracht een groot deel van haar jeugd door in het Midden-Oosten. Haar ervaringen en de indrukken die ze in deze periode opdeed kwamen ongetwijfeld van pas bij het schrijven van dit boek. ‘De vuurwens’ speelt zich immers af in dit Midden-Oosten, een regio waar we automatisch aan denken zodra het woord djinn ter sprake komt.

Ik kan me niet meteen een gelezen boek voor de geest halen dat zich in deze regio afspeelt, dus dat dit boek dat wel doet en doorweven is met een Oosterse sfeer en beeldende omschrijvingen van de omgeving en gewoonten, was voor mij zeker een pluspunt. De schrijfster slaagt er goed in om je een duidelijk beeld te vormen van zowel het afgelegen Zab als het drukke Bagdad. Zowel de menselijke wereld als de fantasie-prikkelende grotten van de djinns lijken door de vele details tot leven te komen.
...