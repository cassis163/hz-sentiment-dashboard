Eten doe ik omdat ik trek heb, het nodig heb en omdat ik het lekker vind. Twee zakken chips is voor mij niet gek om op te eten in de week. Is dat goed voor me? Nee zeker niet maar wel ontzettend lekker. Ik kreeg dit boek toegestuurd terwijl ik al ruim een maand geen cola meer dronk. Voor mij was het verwijderen van suikers uit mijn leven dus al begonnen. Ik begon te lezen in het boek en wauw herkenbare tekst, terwijl ik cola dronk had ik continu behoefte aan eten, mijn honger werd niet meer gestild. Zonder cola kreeg ik daar al steeds minder last van, de zakken chips liet ik ook al vaker staan. Het boek is heel duidelijk en daar ben ik heel blij mee want ik ben geen kei in termen over eten en calorieÃ«n tellen en dergelijke daar let ik nooit op.

Hoe weet je dan wat je wel en niet mag eten volgens dit boek. Heel handig een rode, oranje en een groene lijst. Ideaal en gelijk duidelijk wat goed - groen, minder goed - oranje en wat slecht voor je is - rood. Bestaat dit boek dan uit alleen maar tekst? Nee er staan gelukkig ook recepten in. Lekkere gerechten voor het ontbijt, salades en avondeten. Het omelettoppertje is zeker een toppertje en hier in verschillende variaties geprobeerd. Door dit boek heb ik voor het eerst zalm gemaakt en die gaat zeker vaker op mijn bord belanden. De recepten zijn voorzien van mooie foto's zodat je wel ziet wat je kan verwachten van het recept, een pluspunt want ik wil zien wat ik ga maken. De recepten zijn duidelijk uitgelegd per stap en er staat duidelijk bij wat je nodig hebt.

Na de recepten komt er nog een wetenschappelijk stuk, wel heel goed dat het wordt onderbouwt maar zelf vind ik dit heel saai om te lezen. Ik hou gewoon niet erg van feiten en theorie daarom vond ik dit stuk niet echt fijn lezen maar ik begrijp wel dat ze het erin zetten want het onderbouwt de gedachte achter deze manier van eten.