De Da Vinci code, wereldberoemd! Na zoveel lofwoorden wilde ik het boek voor mezelf wel eens lezen. Eerst zag ik wat op tegen het ettelijk aantal bladzijden. Maar toen ik het eerste hoofdstuk had doorgenomen, was ik al in de ban. Enkele nachten slaap werden ingekort wegens het boeiende verhaal. Daarenboven nog spannend, zoals een thriller hoort te zijn!
Brown slaagt er perfect in om beschrijvingen te maken tot in de puntjes, en dit zonder langdradig over te komen. De waarheidsgetrouwe delen over kunst gecombineerd met een fantastisch plot brengen dit boek tot de kaskraker van formaat die hij is!
Naar mijn mening is het boek absoluut een aanrader voor mensen die houden van een spannend boek en niet opzien tegen een stukje cultuur!
Ik wens allen die het nog willen lezen alvast veel leesplezier! Hopelijk bekoort het boek u zoveel als het mij bekoord heeft.