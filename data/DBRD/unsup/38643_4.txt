De dochter van de parfumeur is een heerlijke roman over liefde, parfum en familieperikelen. Het is vergelijkbaar met de boeken van Santa Montefiore maar dit boek vloeit niet over van eindeloze romantiek, het neemt je mee in de mooie wereld van parfum.

Hoofdpersoon Elena heeft het in het verleden niet makkelijk gehad, op jonge leeftijd door haar moeder achter gelaten bij haar oma die Elena op wilt leiden in de wereld van parfums. Maar Elena probeert zich daar zo lang mogelijk tegen te verzetten.Wanneer zij haar vriend Matteo betrapt met een andere vrouw is het tijd om het roer om te gooien. Haar beste vriendin Monique haalt haar over om naar Parijs te komen om daar te werken voor een bekende parfumerie Narcissus. Ze is nog maar net aangekomen en komt onverwacht de teruggetrokken Cail tegen. Meteen is er een klik tussen beide personen maar durven het niet goed met elkaar aan. Maar meer en meer voelen ze tot elkaar aangetrokken waarbij er geen weg meer terug is. Ondertussen wordt Elena 'geplaagd' door het geheim van haar grootouder Beatrice, die ooit de perfecte parfum heeft gemaakt. Deze heeft dagboeken achter gelaten maar nooit heeft iemand uit haar familie de formule kunnen achter halen. Lukt het Elena deze te vinden?

Ik vind het een heerlijk debuut, luchtig, leest als een trein, en voor mij een echte pageturner, heeft mij aardig uurtjes slaap gekost omdat ik niet meer kon stoppen met lezen en moest weten wat er verder gebeurde. De auteur weet de geuren zo goed te beschrijven dat je ze bijna zelf ruikt, elk hoofdstuk begint met een kleine inleiding over een bepaalde geur, waar deze voor staat en wat het met iemand kan doen. Achterin het boek is een kleine 'woordenboek' voor geuren te vinden zodat je tijdens het lezen kunt zien waarom deze wordt gebruikt. Veelal wordt het door Elena ook goed beschreven zodat ze je meteen meevoert. Personages vond ik goed uitgewerkt, de enige personage die van mij meer aandacht had mogen krijgen was die van Cail. De reden waarom hij soms reageert is kort en ik moest zelf analyseren waarom hij soms zo reageerde.