Otto de Kat, pseudoniem van Jan Geurt Gaarlandt, die debuteerde in 1998 in de romans met Man in de Verte, daarna volgde de Inscheper en won daarmee de Halewijn literatuurprijs. Julia is zijn derde roman, uitgegeven in 2008, die op de longlist voor de Gouden Uil stond.

Het verhaal speelt zich af rond Chris Dudok, een fabriek directeur. We springen terug naar de tijd voor de oorlog toen hij in Duitsland woonde en werkte als Nederlander. De oorlog zelf wordt overgeslagen, waarna er een sprong komt naar net na de oorlog. We duiken voornamelijk in de herinneringen van Dudok.

Het verhaal:
Dudok wordt levenloos gevonden in zijn studeerkamer, hij lijkt zelfmoord te hebben gepleegd. Daarna springen we naar het moment waarop Dudok voor het eerst Julia heeft ontmoet en onrust in het Duitsland uit 1938. Hoe hun leven samen verloopt en deze tot een einde komt. Daarna gaan we naar 1945, waarbij Dudok de fabriek van zijn vader heeft overgenomen en wat dit met hem doet. Ondertussen wordt het verhaal verteld dan de oudere Dudok en wat er bij hem speelt, de herinneringen die bij hem opkomen. Maar wat is er met Julia gebeurt sinds zijn vertrek uit Duitsland?

Conclusie:
Je wordt langzaam het verhaal ingesleept en begrijpt stukje bij beetje meer over wat er bij Chris Dudok speelt. Hoe hij is gekomen op het idee om te doen wat hij geacht had te moeten doen. Hoe hij verscheurd is geraakt door het verlies van Julia, zich gevangen voelde in de fabriek en dat hij een leven leidt die hij eigenlijk niet had gewild. Otto de Kat verteld het verhaal op prachtige wijze, maar wel wat vlak op detail niveau. Je kan je niet echt een goed beeld vormen van de personages qua uiterlijk, maar wel qua karakter. Ondanks het onderliggende thema is het verhaal wel boeiend en heb ik het met plezier gelezen.