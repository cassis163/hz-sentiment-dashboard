Ten westen van de vrijheid

Thomas Engström (1975) is schrijver en journalist op het gebied van internationale politiek en veiligheidsbeleid. Hij studeerde rechten en specialiseerde zich in internationaal recht en mensenrechten. Hij werd Columnist van het Jaar en ontving voor Ten Westen van de vrijheid de prijs voor het Beste Zweedse Debuut. Later werd de thriller ook genomineerd voor het Beste Zweedse Boek van het Jaar. Engström is daarnaast vertaler, onder andere van het werk van Barack Obama en Ian Kershaw. Deze fascinatie voor recht en vrijheid merk je goed in dit boek.

In Marrakech , in de zomer van 2011 , worden in een kapperszaak drie Amerikanen gedood . Officieel wordt er gezwegen maar onofficieel draaien de raderen op volle toeren. Clive, die werkt bij de CIA-top in Berlijn verneemt een week later dat er iemand meer weet .Hij huurt Ludwig Licht in , in een ver verleden Stasi- man en oud-agent, maar nu freelance spion. Ludwig,een oude bekende van Clive, moet Faye ophalen om uit te zoeken wat ze te vertellen heeft. De info die ze heeft zet alles op zijn kop en een klopjacht begint.

Ten westen van de vrijheid gaat over spionnen,politiek en het verschil tussen goed of slecht. Wanneer blijkt dat deze vrouw belangrijke informatie heeft gaan ze op zoek. Maar de hamvraag in dit boek is wie zijn de goede en wat doet de mens voor macht? Meer nog : ”Goed bestaat in deze wereld amper en allemaal willen ze hetzelfde”. Iedereen wil informatie in deze wereld en hoe ver je als veiligheidsdienst of mens moet gaan om deze te krijgen of te beschermen maakt niet uit.

Ludwig en Clive stammen nog uit de oude tijd en zijn verre van perfect.Hun persoonlijkheid zorgt voor bijkomende problemen die opgelost moeten worden. Hun gevoel voor eer en nostalgie (naar de goede,oude tijd,) hun drang naar de waarheid en het zoeken naar een eigen back-up plan voor later zorgt ervoor dat zij de zaak gaan uitspitten .Anders gezegd :”Clive stuurt Ludwig en blijft eerst aan de zijlijn maar uiteindelijk verandert alles voor iedereen.

Dit boek is een actueel verhaal waarin kritische vragen over het voorbije verleden en onze toekomst gesteld worden . Het bekijkt wat er allemaal kan gebeuren om zogezegd de wereld, je vrijheid te beschermen...Hoe snel zaken kunnen escaleren en wie de vijand is want is de vijand wel wie je verwacht ?. Vrijheid is een utopie want wanneer ben je “echt” vrij en wat is vrijheid?

Het is een intelligente en goed doordachte spionagethriller met een grimmige sfeer. Spion zijn is geen luxe-leven leiden maar onopvallend anderen uitschakelen en indien nodig de klappen opvangen. Wie de touwtjes in handen heeft beslist waar de brokken vallen en wie je vijand of bondgenoot is ,is in deze duistere,onzichtbare wereld maar de vraag. Morgen is een nieuwe dag en alles kan er dan weer anders uitzien afhankelijk van wat er nodig is om het doel van vrijheid te bereiken!

Een boeiende start van een nieuwe reeks! De titel van het volgende deel in de serie rond het kwartet rond Ludwig Licht :” Ten zuiden van de hel “ klinkt opnieuw veelbelovend.

****
Bedankt Bol.com en Uitgevers Ambo Anthos om me dit boek te laten ervaren!