Het boek Belofte maakt Schuld is een spannende thriller van de eerste tot de laatste bladzijde. De schrijfster laat telkens in aparte hoofdstukken een van de hoofdfiguren, allemaal vrouwen, aan het woord in de ik-persoon. Lisa is de moeder van Ava en heeft op haar werk een vriendin Marilyn en had vroeger een vriendinnetje Katie. Er is ook nog een personage ZIJ die soms in de ik-vorm opduikt maar dit is de daderes die slechts op het einde van het boek bekend wordt. De schrijfster geeft goed de gemoedsgesteldheid weer van elk personage. In het boek komen ook regelmatig flash-backs voor die goed worden aangegeven bovenaan elk hoofdstuk met het jaartal en dan ERVOOR of ERNA. Deze aanduiding wordt duidelijk in de loop van het verhaal. Zoals meestal in thrillers vist de politie achter het net en hebben ze ook een idee fix wat betreft de dader en de verklaringen van de getuigen.