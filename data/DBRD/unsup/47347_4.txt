Na twee thrillers waarin de Rooms-Katholieke kerk op de korrel genomen werd, tapt Chris Houtman dit keer uit een andere vaatje. Extremisme, terreur, fake news en Trump, dat zijn de steekwoorden. Hoewel het thema van dit boek me minder lag dan de vorige, ben ik ook dit keer enthousiast over Houtman. Ik denk niet dat de auteur in staat is slechte boeken te schrijven. De spanning kwam pas laat op gang, heel lang worden alle lijntjes van het verhaal uitgezet. Storen doet dat me niet, ik kon immers voelen dat er wat aan te komen zat. Interessante karakters, je ziet ze zo voor je, knap gedaan. Goed opgebouwde plot, waar je je gedachten bij moet houden. Aan dit boek ging gedreven research vooraf, petje af voor het bijeenzoeken van alle info die de revue passeert.