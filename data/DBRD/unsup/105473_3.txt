Een bizar verhaal over een vrouw die haar gezin achterlaat, naar Londen trekt, een andere naam aanneemt en een job onder haar niveau begint. Ze woont in eerste instantie in iets dat op een kraakpand lijkt, maar verhuist nadien wel naar een appartement. Ze stort zich in het nachtleven met drank en drugs, maar initieel niet met de bijhorende seks.
Het duurt lang voordat we te weten komen waarom ze eigenlijk vertrokken is. Beetje bij beetje krijg je inzicht in haar leven, haar ouders en haar tweelingzus, haar verloofde die later haar man wordt.
Pas nadat er iets erg gebeurt in Londen, komt ze een beetje tot zichzelf en legt ze uit waarom ze vertrokken is.
Op de kaft staat dat het een literaire thriller is, maar hoogstaande literatuur is het niet en een thriller al helemaal niet. Eerder een hapklaar tussendoortje.