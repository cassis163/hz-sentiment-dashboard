"BLUN - Karin Hazendonk Blun: Iets wat je beter niet had kunnen doen. John kan zijn woede altijd moeilijk beheersen en tijdens een ruzie slaat hij zijn vrouw vol in het gezicht. Voor haar is dit de druppel en ze vertrekt. Om zijn verdriet te verdrinken gaat ie naar de kroeg. Een ontmoeting met een oude ""vriend"" brengt mogelijkheden met zich mee. Het grote geld lonkt.Snel gaat het echter mis en worden de problemen alleen maar groter. BLUN is het tweede boek van deze schrijfster. Na een fantasierijk kinderboek, nu een thriller. Een boek met een hele mooie kaft, die meteen je aandacht trekt. Het verhaal is vlot leesbaar. Als een film zie je het voor je. Mooie beschrijvingen van Nederlandse steden, die nog leuker zijn als je ook daadwerkelijk de genoemde plekken/plaatsen kent. Duidelijke personages die je goed leert kennen. Een bepaalde spanning blijft bijna constant hangen en aan het einde loopt ie nog op. Een verrassend slot wat niet voor iedereen goed afloopt. Een verhaal wat helemaal af is, geen losse eindjes. ik heb genoten van dit boek en hoop dat er nog veel meer komen van haar hand. ?????"