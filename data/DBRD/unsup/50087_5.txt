Ik weet gewoon niet goed hoe ik 't moet zeggen maar ik vond dit boek helemaal geweldig. Stoppen met lezen was inderdaad bijna niet mogelijk. Ik ben helemaal geen SF of fantasylezer maar dit vond ik een fantastisch verhaal. Het heeft zeker de potentie om net zo'n hype te worden als de twilightserie van Stephanie Meyer, alleen is dit wat minder zoet.
Ook knap van de schrijfster dat er eigenlijk weinig gruwelijke stukken in voor komen terwijl het toch gaat over een spel waarbij de deelnemers elkaar moeten vermoorden. Ik ben heel nieuwsgierig hoe het verhaal verder gaat en ga dan ook zeker deel 2 lezen, ben benieuwd of dat me ook zo pakt