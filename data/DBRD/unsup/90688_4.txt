Ellen Verbeek is kinderchirurg, succesvol, gehuwd met Mark, tandarts, samen hebben ze een tweeling, jongen en meisje. Ze wonen in een grote villa met binnenzwembad, hebben een kinderoppas en een huishoudster. Het klinkt allemaal mooi.

Op een dag krijgt Ellen een telefoontje met de vraag: welke dag is het vandaag. Dat zet een en ander in gang. Diezelfde dag wordt Emma, de kinderoppas brutaal vermoord aan het zwembad.

Het is winter, sneeuw en kou beheersen de dagen. Hoofdinspecteur Rani Diaz wordt op de zaak gezet. Ze is eigenlijk nog maar amper bekomen van de vorige zaak. Emotioneel heeft ze het nu moeilijk met zaken met kinderen. Daar komt dan ook nog de zorg voor haar jonge zus Romy bij. Gelukkig gaat het op het gebied van de liefde wel goed met haar.

Tussendoor krijgen we een kijkje in het hoofd van de onbekende dader, hoe koel ze is, wat ze doet, maar ook hoe wreed.

Het is interessant om bij wraak om dingen uit het verleden te zien wat het omslagpunt is, wat heeft ervoor gezorgd dat de wraak in gang gezet wordt, dat er effectief een plan ligt en uitgevoerd wordt.

Goed boek, mijn tweede in de reeks met Rani Diaz en ik ga er zeker nog meer lezen.
Wel in de juiste volgorde omdat Rani Diaz soms terugdenkt aan vorige zaken en daarmee dingen uit vorige boeken verraden worden.