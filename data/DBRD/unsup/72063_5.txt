De twaalfjarige Nour verhuist met haar moeder en zussen vanuit New York terug naar Syrië als haar vader is overleden. Ze wonen er nog maar net als de oorlog uitbreekt. Terwijl Nour de dood van haar vader nog een plekje moet geven verliest ze haar huis en veilige leventje. Zij en haar familie vlucht door verschillende landen op zoek naar veiligheid.
Parallel loopt het verhaal van Rawiya die met de beroemde kaartenmaker Al-Idrisi in de elfde eeuw de toen bekende Arabische wereld in kaart brengt. Zij leggen dezelfde weg af als Nour en haar familie.

De mooie zinnen, Arabische poëzie maken dit boek een heerlijk boek om te lezen, ondanks het verschrikkelijke verhaal dat verteld wordt.
Aan de ene kant een sprookjesachtig verhaal in de trant van 1001 nacht aan de andere kant de harde realiteit van een familie op de vlucht.