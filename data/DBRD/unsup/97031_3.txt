Een hautaine rijke familie viert de vijftigste verjaardag van Sean Jackson. Hij is ondertussen aan zijn tweede vrouw, heeft een tweeling met haar, Ruby en Coco, 2 jaar. Hij heeft ook nog 2 dochters uit zijn vorige huwelijk. Tijdens de festiviteiten in een van zijn huizen, verdwijnt Coco. De moeder krijgt de volle laag van de media omdat ze tijdens het feestweekend weggegaan is en de kinderen achtergelaten heeft.
Twaalf jaar later, Sean Jackson wordt door aangetroffen in een hotel. De media is weer paraat want een hotelbediende heeft smeu√Øge details verteld over hoe Sean Jackson aangetroffen is. Uiteraard wordt ook de verdwijning van Coco weer opgerateld.
Mila, een van de dochters uit het eerste huwelijk, gaat samen met Ruby, dochter uit het tweede huwelijk naar de begrafenis. De twee leren elkaar pas tijdens deze trip echt kennen, alhoewel ze halfzussen zijn.
Het boek is heel filmisch opgebouwd, tussen de zaken uit het heden, komt heel het feestweekend van twaalf jaar ervoor aan bod. Beetje bij beetje leer je wat er echt gebeurd is tijdens dat weekend en ook de waarheid om het verdwijnen van Coco komt aan bod.

Geld, drugs, seks, het maakt allemaal veel kapot. Miscommunicatie, geen communicatie en leugens doen de rest.