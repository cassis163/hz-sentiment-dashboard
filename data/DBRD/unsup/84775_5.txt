Eerder had ik de boeken van Von Schirach,( misdaden en schuld )al gelezen maar dit boek heeft me evenzeer niet teleurgesteld.
Een jonge advocaat moet een man verdedigen die een moord in een hotel heeft gepleegd op een steenrijke industrieel. Na de moord bekent hij onmiddellijk schuld maar het is raden naar zijn beweegreden. Elk spoor wijst onherroepelijk naar hem en de zaak zou in een mum van tijd worden opgelost.. Toch besluit de advocaat na deskundig onderzoek in de Bundesarchiven het motief alsnog bloot te leggen en de 'dader' een maatschappelijke reden te geven voor zijn daad.