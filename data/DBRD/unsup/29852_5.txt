Ik organiseer een leesclub met de naam Lees 'n' Lunch. We geven elk boek een cijfer bij binnenkomst. Na 2,5 jaar scoort dit boek overall het hoogst binnen de leesclub! Veel discussie was er ook niet, want iedereen vond het een goed boek. Beetje jammer ;)

Persoonlijk? Van mij een 9. Ik had geen verwachtingen want ik kende Niewierra's werk nog niet en het onderwerp trok me niet. DDR... kunstvervalsing... ver van mijn bedje. Maar vanaf hoofdstuk 1 bleef het boeien. Iemand die wakker wordt en een nier mist, is al een fantastische start. De rest volgde als een meanderend beekje zoals zo geurig omschreven in Het Dossier.
Personages goed uitgediept met veel lagen en vooral sterke nadruk op emoties. Liefdesverhaal tussen Josta en Tom lag er net iets te dik bovenop naar mijn smaak, maar het had niet moeten ontbreken. Dat is dan ook het enige eigenlijk. De gedane research proef je in elke pagina en de spanningsopbouw is subliem.
Ik ben fan :)