Het boek Galgenveld, van de Nederlandse auteur Isa Maron - het eerste deel van een vierluik -begint ermee dat er 's morgens heel vroeg aan de haven een dode man wordt gevonden, opgehangen aan een lantaarn paal. Een gruwelijk gezicht voor de toeschouwers. Kyra - een studente van slechts 19 jaar, met een diepgaande interesse in criminologie, ze wil later graag bij de recherche - wordt door haar broer Jarno, een van de mensen die het lijk gevonden hebben, gebeld. Ze springt snel op haar scooter en haast zich naar de plaats delict.
Ze arriveert zo snel dat er nog geen politie aanwezig is en ze alles goed kan bekijken en er zelfs met haar telefoon een filmpje van kan maken.
Dan arriveert rechercheur Maud Mertens en wordt ze weg gestuurd.
In het verhaal is van alles aan de hand. De dode blijkt een leraar van Kyra aan de kunstacademie te zijn, namelijk Marc Gaullier.
Een zus van Kyra is enkele jaren daarvoor verdwenen, een gebeurtenis, die nooit is opgelost en waar Kyra erg door bezig gehouden wordt.
De schrijfstijl is vlot, met veel korte zinnen , wat ik in het begin erg vermoeiend lezen vond, maar wat uiteindelijk wende.
De karakters zijn goed uitgewerkt, met name Kyra en haar tegenpool Maud Mertens komen goed uit de verf.
Het is een spannend verhaal met veel plotwendingen, waardoor ik - eenmaal goed in het verhaal - graag wilde blijven doorlezen. Ik heb het boek - hoewel ik wat moeite had met de schrijfstijl - toch met plezier gelezen en geef het 3 sterren.