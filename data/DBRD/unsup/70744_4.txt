Wakker! is geschreven door Peter Gordijn, een apachepiloot bij defensie. In het boek vertelt hij zijn levenslessen die heel herkenbaar en met de nodige humor beschreven worden, en ge√Øllustreerd zijn met voorbeelden uit de verschillende missies die Gordijn bij defensie heeft meegemaakt. Het boek leest gemakkelijk weg door de herkenbaarheid van de situaties. De voorbeelden zijn niet op chronologische wijze beschreven, maar op basis van de onderwerpen die Gordijn wil aansnijden. Om een nog beter beeld te krijgen bij de missies etc. staan er ook foto's in het boek, die de moeite waard zijn om te bekijken. Jammer is wel dat er in het boek niet specifiek per situatie verwezen wordt naar de foto's.

Dit boek is zeker een 8 waard voor degenen die meer willen lezen met levenslessen die eigenlijk in iedere beroepsgroep herkenbaar zijn.