De kleine jongen op de berg is een boek wat je in een adem uitleest. Het is het verhaal van de kleine Pierrot/Pieter die als wees bij zijn tante Beatrix, huishoudster van Adolf Hitler, komt wonen. Door zijn contacten met Hitler verandert hij langzaam van een onschuldige jongen naar een tiener die vol overtuiging deelneemt aan de Hitlerjugend en iedereen die hem liefheeft verloochent om bij de FÃºhrer in het gevlei te komen en er zo onbedoeld voor heeft gezorgd dat Hitler zijn rol in de geschiedenis heeft kunnen spelen en niet voortijdig is gestopt. Een indrukwekkend, meeslepend verhaal over macht en de vergaande gevolgen van keuzes die gemaakt worden.