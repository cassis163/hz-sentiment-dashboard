Een boek met een cover van een kleine Siamese kat Jonah. En ja, het boek verteld zijn verhaal, maar het is veel meer. Het is eigenlijk het verhaal van Helen Brown en haar familie, haar strijd tegen borstkanker en het loslaten van haar dochter, die als leerling non vertrekt naar Sri Lanka. . En de verhalen over Jonah? Die zijn leuk grappig en herkenbaar, maar eigenlijk maar een heel klein deel van dit boek.

Het is het tweede boek van Helen Brown. Het eerste deel Cleo gaat ook over een kat, maar meer nog over het verlies van haar zoon. Daar wordt in dit boek een aantal keer naar verwezen. Toch is dit een vervolg en beschrijft een nieuw deel van hun leven.

Het is luchtig geschreven, zonder onrecht aan te doen aan het zware onderwerp van kanker. In korte hoofdstukken schrijft Helen over wat haar overkomt en hoe ze ermee omgaat. Verweven in het verhaal is de komst van Jonah en wat die kat betekent voor haar en zijn 'hulp' met de verwerking van een moeilijke periode. Want Jonah is ook gewoon kat, en haalt streken uit en brengt ook zijn eigen problemen mee.

=Toen ik zijn gespin tegen mijn lichaam voelde trillen, wist ik dat ik eindelijk de vriend had gevonden die ik gemist had. Hij luisterde, heelde en was een metgezel zonder oordeel. Alles was ik ooit nodig had gehad, was een kat.
Mooi is het deel waarin Helen Sri Lanka bezoekt en ze tot rust komt en ook het contact met haar dochter eindelijk wordt zoals het moet zijn.=

Een bijzonder boek, dat heel wat meer brengt dan alleen een verhaal over een eigenwijze kat.