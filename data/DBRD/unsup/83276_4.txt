Het zal een eeuwig durende discussie blijven. Dit jaar kreeg Kathleen Vereecken de fel begeerde Woutertje Pieterse Prijs 2019. Daar verschillen de meningen nogal over. Ikzelf had ingezet op Ted van Lieshout met 'Ze gaan er met je neus vandoor'. Een uitgave zoals ik die nog nooit onder ogen had gehad en die ontroert. Alles komt goed, altijd speelt zich tijdens de Eerste Wereldoorlog af. De schrijfster maakt - in het fraai vormgegeven boek met bevreemdende blauwgrijsillustraties, goed passend - prachtige zinnen. Die taligheid is om van te smullen.Net zoals de NRC-recensent heb ik echter het gevoel dat de hoofdpersoon te volwassen gedachten formuleert. Oftewel de schrijfster is hier (te)nadrukkelijk aan het woord. Dat klinkt wellicht negatiever dan bedoeld wordt. Het lijkt mij een uitdaging om dit verhaal, met duidelijk Vlaamse inslag, voor te lezen aan kinderen uit groep 8 en de brugklassen van het voorgezet onderwijs. Door zo'n prijs komt het boek in elk geval onder de aandacht, want anders was het waarschijnlijk ondergesneeuwd en dat zou weer zonde geweest zijn.