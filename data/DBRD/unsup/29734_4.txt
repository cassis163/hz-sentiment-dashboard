Opgroeien in het desolate Las Vegas, geen afgeronde schoolopleiding, geen besluiten kunnen nemen, verkeerde vrienden, minder kansen hebben. Drank, mishandeling, zwanger, nauwelijks geld. Het kan nauwelijks meer laag-bij-de-gronds. Dan naar Reno, een vergelijkbare stad in de woestijn, moederziel alleen. Hoe gaat Allison Johnson het redden?

Ook een verhaal van hoop, altijd zijn er toch mensen die naar je omkijken, die belangstelling hebben, zorgen en een verhaal waardoor een film met Paul Newman / Robert Redford weer zal worden opgezocht. Er is geen grote groep mensen nodig om je weer een mens te voelen.

In één ruk uitgelezen. Op naar een volgende Vlautin.