Met 7 dagen heeft Deon Meyer weer een heel goed boek afgeleverd. Onder bedreiging van een mafkees die dreigt elke dag een politieagent neer te schieten moet Bennie Griessel de moord op Hanneke Sloet zien op te lossen. Deze twee verhalen lopen mooi door elkaar heen. Verder leef je als lezer mee met de persoonlijke besognes van Bennie wiens drank- en liefdesverleden als een rode draad door het boek lopen. Ik heb het boek met veel plezier gelezen. De enige momenten dat ik wat afgeleid werd, was toen het over de zakelijke achtergrond van de deal waar Hanneke Sloet mee bezig was, ging.