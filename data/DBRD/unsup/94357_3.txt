Ik ben tot een beoordeling van drie sterren gekomen omdat ‘DJ’ voor mij voornamelijk een vermakelijk boek is. Dit boek leest makkelijk weg op een ontspannende manier. Zoals we van Kluun gewend zijn, is het ook bij dit verhaal weer de vraag of het autobiografisch is of complete fictie. Het verhaal pakt je als lezer, maar bevat voor mij teveel technische details over de housemuziek. Hierdoor verloor ik soms mijn interesse. Ik kan me goed voorstellen dat dit voor een liefhebber juist een meerwaarde heeft. Kluun weet de personages zo neer te zetten dat je je goed kan inleven in hun situaties. De ongemakkelijkheid van de hoofdpersoon tijdens het Burning Manfestival kwam bij mij goed binnen. Kluun wist mij toch nieuwsgierig te maken naar de afloop van het verhaal en daardoor heb ik het boek vrij snel uitgelezen. Een langverwacht boek dat wat mij betreft de verwachtingen niet helemaal waar maakt.