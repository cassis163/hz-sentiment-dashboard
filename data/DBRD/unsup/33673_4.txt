Ik ben zelf geen vegetariër en dus leest dit boek voor mij als een ontdekkingsreis. Het boek staat vol met bijzondere smaakcombinaties, wie net als ik dacht dat vegetarische recepten vaak op hetzelfde neerkomen, zal onder de indruk zijn van de schijnbaar onbeperkte variatiemogelijkheden van bepaalde gerechten.

De recepten intrigeren me wel en de smakelijke foto’s zorgen er voor dat ik als lezer al snel zin krijg om er enkele van uit te proberen. Toch blijft het een beetje een uitdaging. Sommige recepten zijn iets tijdroverder, andere bevatten een vrij lange ingrediëntenlijst én dat is meteen ook het grootste nadeel. Veel van deze kruiden en bestanddelen heb ik zelf niet in huis en zijn niet te vinden bij de plaatselijke supermarkt. Een bezoekje aan de biowinkel is dus geen overdreven luxe in dit geval.

Ik hou echter van de persoonlijke inleidingen die Luise en David bij elk recept neerpennen. Hun enthousiasme komt er echt in naar voren en nodigt je uit om zelf aan de slag te gaan.