Het is zeker een goed boek; maar ik mis de oude Dick-Francis-stijl. De verhaallijnen en karakters liepen vroeger vloeiender in elkaar over. Ik mis in Moordbaan ook wat vaart (soms iets te langdradig beschreven) en wat spanning. M.i. is dit het gevolg van schrijven met twee personen (Dick heeft dit boek geschreven met zijn zoon Felix).Het is zeker een spannend boek; maar het vroegere bloedstollende effect is helaas verdwenen. Toch weet Dick Francis als geen ander de sfeer binnen de paardenwereld en de spanning rondom de paardenraces te beschrijven. Als je zijn oude boeken leest, krijg je een mooi inkijkje in de wereld van de jockey's; en dat is in dit nieuwe boek gelukkig niet veranderd! De boeken zijn op het punt van raceverslagen doorspekt met zijn ervaringen als jockey; en juist dat tilt de boeken naar een hoger niveau.