In 'Schuilplaatsen van Woody Gardiner' komt de tijd van de Koude Oorlog, de vredesacties en de grote idealen weer helemaal tot leven. Frank Gunning ging op zoek naar de schuilplaatsen van de infiltrant Gardiner, die werkte voor de NSA, de DEA, de CIA, de BVD. Gardiner werd ontmaskerd in het Vredesaktiekamp Woensdrecht. De zoektocht van Gunning heeft een indrukwekkend spannende roman opgeleverd, waarin op meesterlijke wijze persoonlijke verhalen zijn verwerkt. Adembenemende fragmenten met scherpe analyses en kritische maatschappijbeschouwingen maken van het zeer leesbare boek ook een interessant tijdsdocument.