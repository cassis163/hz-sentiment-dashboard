Vanuit het perspectief van Klara leven we mee met de zoektocht naar het verhaal achter de verdwijning van haar moeder.
Klara leeft een stabiel leven met Mark tot op een dag zij merkwaardige post ontvangt, een sleutel met bijgevoegde brief. De zoektocht begint wanneer ze de ontvangen sleutel meeneemt naar het opgegeven adres en daar de enkele boxen met inhoud vindt. De inhoud blijkt al snel tot haar moeder toe te horen en door het dagboek gaat Klara twijfelen over wat haar vader al jaren tegen haar zegt over haar moeder.
Uiteindelijk vallen alle puzzelstukjes in elkaar voor Klara en kan ze haar vader en andere personen dichtbij haar confronteren met de resultaten van haar zoektocht. Dat de waarheid soms anders is dat lijkt hoeft niet altijd een leugen te zijn…

In 38 helder geschreven hoofdstukken en een afsluitende epiloog leefde ik mee met Klara en haar zoektocht. De schrijfstijl van Ruston is helder, vlot en begrijpelijk. De pagina’s draaiden om in een rap tempo, heerlijk!

Je loog tegen mij is een ware pageturner die over meer gaat dan een leugen. Het gaat ook over obsessieve liefde en de gevolgen daarvan.
Een verhaal waarbij ik wel op het puntje van mijn stoel zat maar niet per definitie van de spanning als in ‘who dunnit’ maar wel in spanning over of de waarheid wel of niet boven tafel zou komen. Ik kan je Je loog tegen mij van harte aanbevelen.

Deze review verscheen origineel via mijn blog en is daar iets uitgebreider.