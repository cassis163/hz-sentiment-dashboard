De genezer het 15de deel in de serie over commissaris Liese Meerhout. Staat er in het groot achterop “elk boek leest als een standalone, maar u bent gewaarschuwd: Coppers is een ware verslaving.” idd het is de waarheid. Wanneer je in een Liese Meerhout bent begonnen, kun je niet meer stoppen. Het verhaal begint meteen al met een moord en wat voor één, in ieder geval één die je op het puntje van je stoel doet zitten en het geen optie meer is om het boek weg te leggen.

“Hij voelde hoe de angst hem in bezit nam, hem overweldigde. Toen ging het ineens snel. Eén hand drukte zijn kaken samen, de andere stak het lemmet van het mes in zijn geopende mond en trok het er snel en ruw weer uit.”

Dit verhaal brengt je van Antwerpen naar Oxford. Mila een Antwerpse studente die aan Oxford studeert, wordt vermist en men gaat uit van een zelfmoord, toch zit het Liese niet lekker. Ook al is het geen zaak voor Liese toch raakt ze erbij betrokken en kan ze het niet van zich af zetten. Liese duikt in het leven van Mila, een studente die volop van het leven genoot en dol blij was met haar beurs om op Oxford te studeren. De beschrijving van Oxford laat je genieten en ik wil heel graag eens gaan kijken naar deze mooie oude stad met prachtige gebouwen en vele pubs. De verschillende verhaallijnen die je naar de prachtige bibliotheek van Oxford brengen en naar de pubs waar ook de tv serie van inspecteur Morse zich afspeelt. Een verhaal met lugubere moorden, want bij die ene blijft het niet, waar geen touw aan vast te knopen is.

Liese heeft het druk met haar werk, maar ook haar privé leven loopt niet van een leien dakje. Kunnen Liese en haar vriend Matthias ondanks hun drukke werk toch nog tijd vinden voor elkaar, of is dit het einde voor het liefdes koppel?

“Ik denk dat het verstandig is dat we elkaar eventjes rust gunnen. Dat we allebei een beetje kunnen nadenken.”

Toni Coppers een naam die steeds vaker voorkomt in de Nederlandse boekhandels en voor de liefhebbers van thriller series een echte mustread, deze genezer was genieten met een grote G.