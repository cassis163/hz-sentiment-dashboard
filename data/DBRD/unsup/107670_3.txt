Manipulatie vertelt het verhaal van Geiger, een persoon die informatie uit mensen moet zien te krijgen op welke manier dan ook. Dit noemt hij Information Retrieval. Geen middelen worden geschuwd, fysiek of psychisch. Hij werkt samen met Harry, die voor hem de administratieve en research functie bekleed.

Geiger en Harry krijgen een opdracht om een kunsthandelaar de duimschroeven aan te draaien over een kunstroof van een De Kooning schilderij, dit blijkt allemaal niet waar te zijn en ze raken betrokken bij een veel ingewikkeldere zaak rond het jongetje Ezra, de zoon van de vermeende kunstrover.

Geiger is een persoon waar je niet goed hoogte van kunt krijgen, hij weet zelf ook niet wie hij is en loopt daarom bij een psychiater, dokter Corley. Hij heeft namelijk vreselijke dromen.

In het begin komt er veel geweld voor, het is bijna een martelhandboek, maar gedurende het boek komen Geiger en Harry menselijker over en zorgen zij voor het jongetje Ezra en de zus van Harry, Lily. Ik vind het een mooie ontwikkeling in het boek, je komt ook steeds meer te weten over Geiger. Geiger word zelf ook onderworpen aan een sessie en hierdoor word de achtergrond van Geiger duidelijker.

Ik kon het boek niet wegleggen, ik moest doorlezen, ik wilde weten hoe het ging aflopen met de personen in het boek. Het boek boeide me, ondanks het geweld. Het boek lijkt geen goede afloop te hebben voor Geiger, maar is dat wel waar.......Echt een aanrader om te lezen. Het boekt komt in Januari en beschrijft een onderwerp welke niet zo vaak word beschreven in een thriller. Eigenlijk een psychologische thriller!