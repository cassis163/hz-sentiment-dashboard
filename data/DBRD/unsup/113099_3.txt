De wreker van Laagstad is naar mijn gevoel een detective in fantasy style. Het speelt zich af in Laagstad, waar het verschil tussen de armen en de rijken zo goed voelbaar is. Warden, een afvallige agent die nu zijn dagelijkse kost verdient met drugs dealen, vindt een jong meisje, op brute wijze vermoord. Hij acht de agenten niet in staat om dit op te lossen dus hij neemt het recht in eigen handen. Hij gaat op zoek naar de moordenaar. Maar wanneer een tweede meisje wordt gevonden, zit er toch meer achter.

Ik vond het een mooie combinatie tussen fantasy en een detective, hoewel dit niet per se een favoriet zal worden wanneer je groot fan van fantasy bent. Het fantasy tintje in dit boek is meer gericht op de plek en de personages, welke wel zeer levendig worden beschreven. Het is zeker een verhaal dat je volledig meeneemt naar de onderwereld van Laagstad, waar de straten verlaten zijn, en de huizen voor het uitzoeken zijn wanneer je onderdak nodig hebt. Het is ook een heel interessant perspectief, Warden, die door de oorlog zijn eigen oordeel over de misdaden al klaar heeft liggen, en hoe hij hierin zijn weg moet vinden om de juiste dader op te sporen.

Het is een zeer levendig boek dat je meeneemt in de onderwereld waar Warden in rondloopt. Van drugsdealer tot wreker, van kil naar menselijk. Een persoon die op een mooie manier zijn weg vindt in een wereld vol misdaad en problemen.