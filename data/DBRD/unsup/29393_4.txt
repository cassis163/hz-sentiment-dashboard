Het boek begint op een zeer aparte én gekke manier. Kasper begint te vertellen, maar besluit dan opnieuw te beginnen en we kunnen als lezer de eerste bladzijden ‘vergeten’.

Kaspers’ broer, genaamd ‘SuperMove’ is ziek en ligt in het ziekenhuis. Kasper maakt zich zeer bezorgd om hem en over de uitslag van de scan, die hij binnenkort krijgt.

Tijdens het lezen komen we regelmatig op iedere bladzijde een voetnoot tegen. Hier wordt verklaart wat er wordt bedoeld met een bepaalde opmerking, zin. Dit gebeurt op een komische manier.

Als Kasper, net terug uit het ziekenhuis, waar hij zijn broer heeft bezocht, op zijn kamer is gebeurt er iets vreemds. Hij verandert in een spin! Wat is er met hem aan de hand? Waarom gebeurt dit ineens?

Hij praat erover met zijn vrienden Samir, Hogan en Flora, en samen gaan ze deze ‘gedaanteverwisseling’ eens goed onderzoeken en uitvogelen hoe en waarom hij verandert.

Dit zorgt voor hilarische en grappige gebeurtenissen in het boek. De aap van juffrouw Vaaier wordt kaalgeschoren, Kasper springt als vlo van het ene naar het andere hoofd, hij ontsnapt als slang door het toilet en poept als neushoorn in de tuin.

Allemaal grappige en hilarische gebeurtenissen. Een fantasierijk boek, een verhaal dat je zelf niet kunt verzinnen …zo waanzinnig en spectaculair. Zelfs de titel van het boek is verbazingwekkend én roept bovendien weer de nodige vragen op!