Dit boek heb ik met gemengde gevoelens gelezen.
Aan de ene kant werd ik volledig gegrepen door de verhalen uit de oorlog en de gruwelijkheden die daarin voortvloeide en aan de andere kant irriteerde ik mij aan sommige keuzes en gedragspatronen de personages hadden. Het verhaal splitst zich in twee delen van het verhaal, aan de ene kant volg je Anna, een bakker in opleiding midden in de oorlogstijd die probeert te overleven samen met haar dochtertje Trudie. Aan de andere kant volg je Trudie, die nu op middelbare leeftijd probeert te achterhalen wat haar moeder in die tijd heeft meegemaakt en graag wil weten wie die nazi officier was die op hun familieportret staat in een doosje in de sokkenla.

Het verhaal van Anna is gruwelijk, zij raakt aan de voet van de oorlog zwanger van een joodse man die wordt opgepakt en naar Buchenwald wordt gebracht, zij ziet hem nooit meer. Ze zoekt onderdak bij de bakkerij, krijgt haar dochtertje Trudie en gaat aan het werk als bakker die samen met Mathilde brood en stiekeme berichten smokkelt van en naar Buchenwald om mee te helpen in het verzet. Op een dag vallen ze door de mand. Mathilde wordt geÃ«xecuteerd en Anna wordt in de bakkerij ondervraagd door een nazi officier die haar genade schenkt, in ruil dat zij zijn minnares wordt.

Het verhaal van Trudie speelt zich af in 1997. Zij is docent op een hogeschool en wil heel graag de geschiedenis weten van een familie portret uit de oorlog waar zij, haar moeder en een nazi officier op staan. Haar moeder weigert echter iets over de oorlog los te laten en Trudie tast in het duister. Dan gaat ze in een project op zoek naar overlevenden uit de oorlog om hen te interviewen en hun verhaal te laten doen uit die tijd, in de hoop iets tegen te komen. Dit stuit op schokkende verhalen en vreselijke waarheden uit de oorlog.

Het verhaal is mooi, je krijgt een beeld van wat er allemaal in de oorlog afgespeeld heeft, de wanhoop waarin mensen leefden, de machteloosheid van mensen die niets anders konden dan gehoorzamen, de vreselijke daden ten koste van anderen die mensen deden om zelf maar te kunnen overleven en je kunt alleen maar gissen naar de pijn en angsten die de mensen hebben doorgemaakt in die periode. Echter konden sommige stukken over Trudie me totaal niet boeien. Je zat middenin het verhaal van Anna bladzijde voor bladzijde om te slaan met de brandende vraag in je hoofd: 'En toen??' En dan wordt je ineens in de tijd van Trudie gezet met een onzinnig stukje over een bezoek aan haar ex-man.. Dat stoorde me.

Wat ik aan de ene kant begreep van haar moeder Anna is dat ze niet over de oorlog wilde praten omdat ze zo'n afschuwelijke tijd had meegemaakt en daar niet meer mee geconfronteerd wilde worden. Aan de andere kant vind ik dat zo oneerlijk tegenover Trudie. Je hebt toch het recht om te weten waar je vandaan komt? Wie je vader was? Op het eind van het boek als de puzzelstukjes op elkaar vallen vond ik het boek nogal abrupt eindigen. Het was voor mijn gevoel niet af en ik heb het boek eigenlijk onvoldaan weggelegd. Dit boek is echter wel een aanrader.