De kolderbrigade is terug al is het niet enkel lachen, gieren en brullen.
Het gaat niet goed met afdeling Q, door verdraaiing van de cijfers lijkt het alsof ze de laatste maanden geen enkele zaak opgelost hebben en dreigt de afdeling opgedoekt te worden.
Daarnaast is er slecht nieuws over Rose, ze zit helemaal met zichzelf in de knoop en laat zichzelf opnemen in een instelling.
En dat terwijl er met hopen zaken liggen te wachten. Normaal doet afdeling Q alleen zaken die al jaren oud zijn en waar geen doorbraak in is, maar ze eigenen zich ook nog enkele lopende zaken toe. Dat allemaal met een tv-ploeg in hun kielzog.
Uiteraard loopt een en ander in het honderd.

Was bij de vorige delen de humor nog te pruimen, vind ik het nu een wel erg hoog koldergehalte hebben. Een thriller met wat humor, prima, maar dit was erover. Ik hoop dat Adler-Olsen in zijn volgende boek terug naar de kern van afdeling Q gaat.