De Zweedse rechercheur Fabian Risk en zijn Deense collega Dunja Hougaard zijn in “NEGEN “ de hoofdpersonen in dit tweede deel van de naar hen genoemde serie. Auteur van deze serie is de Zweed Stefan Ahnhem (1966, Stockholm,Zwe), naast het schrijven van boeken werkt hij ook als scenario schrijver van tv series als Wallander en Irene Huss.


Stockholm, enige tijd voor kerstmis, De minister van justitie verdwijnt op raadselachtige wijze en als enige tijd later zijn stoffelijk overschot wordt aangetroffen en merkwaardig genoeg ontdaan is van organen ziet rechercheur Fabian Risk een rustige kerst in rook opgaan.Gezien de gevoeligheid van de zaak wordt hem van hoger hand opgedragen zo veel als mogelijk in de luwte te opereren.
Tegelijkertijd is het voor rechercheur Dunja Haugaard en haar team in Kopenhagen ook allerminst een rustige aanloop naar kerstmis,Een aantal merkwaardige moorden vraagt alle aandacht, maar de logica en een begin van een oplossing is nog ver weg ondanks aandringen van haar chef de zaak snel op te lossen, De onderzoeken eisen alle aandacht van zowel Fabian als Dunja, en zet een behoorlijke druk op hun privé leven, ondertussen lijkt er ook een verband te zijn tussen de zaken in beide landen.

In een rustig verteltempo worden de eerste hoofdstukken vnl. gebruikt om de personages te introduceren, daarna neemt het tempo iets toe, maar met name de laatste 100+ bladzijden hebben veel vaart. Naast de interessante proloog, waar pas vrij laat van duidelijk wordt wat dat met het verhaal te maken heeft is het laatste gedeelte van het boek het meest interessant, het lange tussenstuk is wat breedsprakig en had naar mijn mening wel wat ingekort mogen worden. Ondanks de soms wat breedsprakige en filmische schrijfstijl is dit wel een gemakkelijk toegankelijke en prettige. Daarnaast is het boek voorzien van meerdere verhaallijnen die gedurende het verhaal knap bij elkaar komen, waar je in het begin geen idee hebt hoe ze bij elkaar zouden komen. De climax van het plot is ondanks dat je zo halverwege het boek wel door hebt waar het naartoe gaat toch nog een verrassende en bevredigend. Redelijke spanning,, een aardig ingewikkeld plot wat enige concentratie vereist van de lezer en de menselijke overwegingen in de karakters zijn de sterke punten van het boek. Soms gaat het verhaal echter wel over het randje van geloofwaardigheid.

Al met al een prettig boek zonder dat het nu ergens naar grote hoogte stijgt. Grappig is het stukje na de epiloog, wat een opmaat lijkt te zijn naar het derde deel (?) Opmerkelijk is dat dit tweede deel in de tijd voor het eerste deel in de serie speelt en Risk nog in Stockholm woont en niet in Helsingborg.