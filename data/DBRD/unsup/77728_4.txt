Ik heb dit boek mogen lezen voor de Hebban Buzz.
Het boek is geschreven door Ilse Ruijters. Het is het tweede boek van haar, eerder schreef zij het boek : De onderkant van sneeuw (2014) . Dit boek werd bekroond met een Hebban Thriller Debuut prijs.

Elin haar ouders blijken haar ouders niet te zijn. Ze komt er achter dat haar gekke Tante Wil haar moeder is en haar vader zal volgens de geruchten een TBS'er zijn. Elin besluit in een TBS kliniek te gaan werken, ondanks dat ze daar misschien niet geschikt voor is. Zo hoopt ze meer te weten te komen over haar vader en wie ze nu eigenlijk is. Zo komt ze in aanraking met Arthur, een gestoorde pedofiel, Eddy en met Rem, een moordenaar met een antisociale persoonlijkheidsstoornis. En haar collega Jurgen wie wel heel opdringerig is.

Dit boek is een indrukwekkende thriller wat al direct begint met een spannende proloog. Het verhaal leest goed weg door de constante onderhuidse spanning die in het verhaal zit. Je voelt dat er wat gaat gebeuren, maar wat.
De verschillende personages in de Tbs kliniek zijn erg goed neergezet en hierdoor wil je steeds maar door blijven lezen.
Wel zitten er veel terugblikken in en word er geschreven vanuit verschillende personages waardoor het verhaal af en toe wat rommelig wordt. Maar dit doet verder niet af aan dat het een indrukwekkend goed verhaal is wat toegaat naar een hele spannende ontknoping. Een verrassende ontknoping wat je op het puntje van je stoel laat zitten. Een boek wat je zeker moet lezen!