Zo te oordelen naar de recensies hier vind je dit boek of helemaal niks of erg goed. Ik behoor tot de laatste categorie: 5 sterren en niet minder krijgt Dan Brown voor deze thriller. Je wordt aan de hand van hoofdpersoon Robert Langdon meegesleurd van Amerika naar Rome, door het Vaticaan heen, langs oude kerken met mooie obelisken, langs donkere nissen en ondergrondse gewelven, terwijl hij samen met Vittoria en met de kennis die zij hebben talrijke mysteries moet oplossen voor Â–jawel- de tijdbom in het Vaticaan afgaat. Dit wordt wel zo levendig beschreven alsof je zelf achter die twee aanrent. De spanning zakt ook geen moment in, het boek houdt je in de greep. Brown heeft een prettige vertelstijl en en passant steek je nog heel wat op over de historie van Rome. De hoofdstukken zijn kort, dit vond ik wel prettig om dan tussendoor weer even op adem te kunnen komen.

Als een schrijver mij zo weet te boeien dat ik naast het lezen ook regelmatig even via internet feiten wilde nagaan over bv. het Vaticaan en dat mijn nieuwsgierigheid werd gewekt naar bepaalde figuren uit het boek, dan heeft hij die 5 sterren ruimschoots verdiend!