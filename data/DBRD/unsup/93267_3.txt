Deze trilogie is eigenlijk één boek van 1200 blz.. Een deel afzonderlijk lezen of niet met het eerste deel beginnen is niet aan te raden. Er is dan geen touw aan vast te knopen. De opzet is erg pretentieus, moeilijk te volgen, toch intrigeert het wel. Al wordt her en der wel erg uitgeweid over dingen die met het verhaal niets van doen hebben. Pas helemaal op het eind kom je er achter hoe de vork in de steel zit, al blijven sommige zaken nog onduidelijk. Al met al een bizar verhaal met een gedurfde vorm, maar niet geheel bevredigend uitgewerkt.