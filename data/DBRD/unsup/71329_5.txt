Gedachten over De smalle weg naar het verre noorden Richard Flanagan.

De smalle weg naar het verre noorden begint in Tasmanie(Australië) met ‘een verbazend tafereel toen zijn broer Tom terugkwam uit de Eerste Wereldoorlog in Frankrijk en uit de trein stapte. Hij had zijn plunjezak op het hete stof van het rangeerspoor gezet en was opeens i n tranen uitgebarsten’ met gevoelige sfeervolle, exotische beschrijvingen over een jongen van 12 jaar; Dorrigo Evans.

Als hij een moeilijke bal kan vangen tijdens een balspel weet hij ’En in de diepste uithoeken van zijn wezen begreep Dorrigo Evans dat zijn hele leven een reis was geweest naar dit punt waarop hij heel even naar de zon was gevlogen en nu voorgoed daarvan zou reizen. Niets zou ooit zo wezenlijk voorhem zijn. Het leven had nooit meer zoveel betekenis’

Veelbelovend en geweldige eerste hoofdstukken zeker ook in historisch en soms zelfs bijna poëtisch opzicht;

’De aarde draaide wel maar haperde, de wind waaide maar wachtte’.

Een prachtig fragment over het verlangen naar Amy, de getrouwde vrouw waarmee Dorrigo Evans een gepassioneerde relatie onderhield wordt door schrijver Flanagan onderstreept met het vermelden van ‘These Foolisch Things’van Leslie Hutchinson. https://www.youtube.com/watch?v=2XKk2Yl3tsw

Het schetsboek van Konijn Hendricks met taferelen van het kampleven zouden zo ter illustratie in het boek kunnen worden opgenomen. De beschrijvingen bij de Birma spoorweg over de Japanners, over hun eer, plicht,visie over de gevangenen zijn schokkend, de omstandigheden in de kampen zijn onnoemelijk smerig, waanzinnig en ontzettend wreed, de situatie na de oorlog in Japan, het lot van Amerikaanse gevangenen nog wreder.

Richard Flanagan beschrijft in ontroerend laatste passages hoe het leven na de oorlog verder gaat voor Dorrigo Evans en de slaven van de oerwouden en hun kampbewaarders. De verwerking van hun ervaringen zijn zowel begrijpelijk als onvoorstelbaar maar hoe te leven na de stront, modder, zweren, afstraffingen, onthoofdingen, uitputting, verbrande lijken, de ondergang van het keizerrijk?

Het is een overweldigende roman. De tragische geschiedenis over de invloed van de Tweede Wereldoorlog op een mensenleven in het Verre oosten, wat een beschrijvingen, wat een taal, wat een verhaal, weergaloos, magnifiek.