‘raden van woorden’ tijdens het voorlezen.

Een verhaal met ‘vieze’ woorden, tenminste dat zijn de woorden waar je het eerste aan denkt in het verhaal, en vervolgens de humor dat Van Straaten het verhaal niet volgens de verwachtingen schrijft. Doordat het op rijm is zijn de woorden nog beter in te vullen en ik kan mij voorstellen dat menig kind dit ook juichend zal doen.

Helaas heeft dit het schrijven misschien ook wat lastiger gemaakt. Hoewel sommige teksten gewoon goed gevonden zijn, zitten er ook teksten tussen die niet zo lekker lopen of een enkel woord dat net te ver gezocht is. Er was zelfs één stukje dat ik tijdens het lezen even niet begreep, ik miste de rijm compleet. Na het stukje nog een keer gelezen te hebben, vertelde Helena mij welke woorden nu de rijmwoorden waren. Het is jammer dat zoiets gebeurt tijdens het voorlezen.

Al met al zal het boek kinderen zeker aanspreken. Helena leest het af en toe ook zelf door, maar de meeste hilariteit beleef je natuurlijk wel samen. De illustraties houden de aandacht vast en de gehele lay-out is speels maar niet onoverzichtelijk. Een boek zonder diepgang maar gewoon, voor de lol en de vele situaties die voorkomen in het verhaal. Een puntje aftrek voor de tekst die niet altijd lekker loopt en de tip van mij om het boek eerst eens zelf te lezen zodat het voorlezen van dit boek jou vloeiender afgaat dan mij ;) 4 sterren!