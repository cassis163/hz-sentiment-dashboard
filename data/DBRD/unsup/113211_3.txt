Dit verhaal speelt zich af in Argentinië. Luz een kind van een politiek gevangen wordt in 1976 in een ziekenhuis geboren. Dit is aan het begin van de dictatoriale regering van Videla. Dit regime staat bekend om zijn wreedheden, vermissingen, dodenvluchten en het stelen van kinderen van politieke gevangenen om ze te laten opgroeien bij het regime gunstig gezinde mensen.. Luz is zo'n kind.

Het verhaal wordt verteld in 5 delen. Beginnend in 1998 waarbij de dan 22 jarige Luz een man in een café in Spanje haar verhaal verteld.

Het tweede deel maakt een tijdsprong naar 1976 waarbij we door de ogen van een vrouw een van de hoofdrolspelers in het verhaal de gebeurtenissen in die tijd te horen krijgen. In cursieve gedeelte wordt er soms een uitstapje gemaakt naar 1998 en het verhaal wat Luz in het café aan het vertellen is

Het derde gedeelte van het boek speelt in 1983 dat wil dus zeggen na de dictatuur en als Luz 7 is. Dit gedeelte beschrijft hoe verschillende mensen in Luz omgeving omgaan met de wetenschap dat Luz een 'gestolen kind' is Ook hierbij worden soms uitstapjes gemaakt naar 1998

Het vierde gedeelte speelt tussen 1995 en 1998 Luz is een adolescent en begint zich steeds meer los te maken van haar moeder en leert door verschillende vriendschappelijke contacten andere kanten van het Videla regime kennen. Daardoor begint zij te twijfelen aan haar afkomst en gaat zij op onderzoek uit.

Ook het vijfde deel speelt in 1998 maar dan in Argentinië. Is het Luz gelukt om het geheim van haar afkomst te ontrafelen?

Het verhaal is fictief maar zo beeldend en geeft een beeld van hoe mensen handelen in tijden van dictatuur: Het zou zomaar het verhaal van een echte vermiste kunnen zijn. Het is een detective, psychologische roman, en thriller in een. Doordat tijdsprongen zo duidelijk zijn aangegeven doormiddel van cursieve tekst maar ook door de vertelling in gedeelte op te splitsen krijg je het gevoel mee te mogen luisteren naar het persoonlijke verhaal van een gestolen kind. Een ding wordt heel duidelijk in het verhaal een leven met een leugen is een zwaar leven en uiteindelijk komen leugens toch vaak uit.