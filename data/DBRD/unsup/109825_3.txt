De Noorse Jorun Thørring brengt haar dagen niet alleen door met het schrijven van boeken, zij zou daarnaast gynaecologe zijn. Haar eerste thriller verscheen in 2005, ondertussen heeft ze vijf titels op haar naam staan. Het gaat hierbij om twee verschillende series :

Serie rond Aslak Eira :
1. Poppenspel (Glassdukkene), dit boek werd verfilmd
2. Vuurmoord (Ildens øye)
3. Schemertijd (Mørketid)

Serie rond Orla Os :
1. Schaduwsporen (Skyggemannen)
2. Tarantula (Tarantellen)

Traumatische jeugdervaringen en wraak, dat zijn de hoofdthema's van 'Schemerspel', origineel is anders. Nu is originaliteit niet noodzakelijk om een goed boek af te leveren, maar helaas weet Thørring de lezer niet echt mee te slepen. Behalve inspecteur Eira spreken de personages te weinig tot de verbeelding en wordt er te veel aandacht besteed aan het speurwerk van de politie. Op het einde wordt het boek nog even spannend, maar echt boven de middelmaat uitstijgen doet het niet.

Spanning 3, Plot 3, Leesplezier 3, Schrijfstijl 4, Originaliteit 3