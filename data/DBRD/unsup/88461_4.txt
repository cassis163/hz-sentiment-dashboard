Het is de 13 schrijvers gelukt om met hun 13 verhalen toch een samenhangend geheel te maken van deze koepelroman. Een lekker leesbaar boek. Met elk verhaal kom je iets meer te weten over Nadine, die als bijpersoon in elk verhaal verschijnt. Ik vond de gebeurtenissen in sommige verhalen wel wat extreem en de eindjes soms wat te open.
Leuk om van elk land iets te zien te krijgen van het landschap / de omgeving.
Het eind van het boek, het laatste verhaal, is mooi, niet te voorspelbaar, wel bevredigend. Wat mij betreft is de koepelroman een geslaagd experiment en voor herhaling vatbaar.