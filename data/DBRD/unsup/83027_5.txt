Op een ongedwongen manier laat Brokken de lezer kennismaken met de Baltische staten. Via de geschiedenis van (bekende) inwoners kom je direct meer te weten over de bewogen geschiedenis van die landen. De manier van schrijven en de vele afbeeldingen nodigen uit om buiten het boek om naar nog meer informatie te gaan zoeken. Boeiend om bv. de muziek ook te gaan beluisteren waarover in het boek geschreven wordt. Zeker een aanrader om op een leuke manier meer van deze landen te weten te komen.