Ik heb een heel dubbel gevoel bij dit boek want het eerste derde van dit boek is amper door te komen en ik wilde op basis daarvan maar twee sterren geven. De rest van dit boek werd gelukkig beter en het laatste derde was zelfs goed, vandaar toch nog drie sterren, alhoewel er allerlei ongeloofwaardige dingen gebeuren, maar daarvoor is het fictie veronderstel ik.

Freedom Oliver is een vrouw die haar kinderen afgestaan heeft in ruil voor een nieuwe identiteit. Ze werd beschuldigd van moord op haar man, een agent die haar molesteerde. Na twee jaar gevangenis werd ze vrijgelaten en werd de broer van haar man als dader aangewezen. Nu is hij na twaalf jaar gevangenis ook vrijgelaten omdat hij zijn straf uitgezeten heeft en is haar dochter met wie ze dus geen contact heeft maar die ze wel vanop afstand volgt, verdwenen. Ze vreest dat haar ex-schoonfamilie er voor iets achter zit en keert terug naar haar vorige leven.
Ze zoekt haar dochter en vindt meer dan ze had gedacht.