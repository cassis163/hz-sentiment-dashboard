Dit boek is niet weg te leggen!

Virtuele tango is een heel spannende thriller waarvan ik gewoon even moet bijkomen en afkicken. Dat einde! Het hakte er bij mij enorm in. Als je eenmaal begint kan je het niet meer wegleggen. Ik zou het boek voor de vakantie bewaren, maar na even te zijn begonnen kon ik niet anders dan doorlezen. Je leeft mee met diverse mensen, waaronder Sanne Philips en Luca Borra, van recherche Hoorn. Een moordenaar heeft het voorzien op jonge vrouwen en bijzonder zijn de hoofdstukken uit oogpunt van deze dader. Je duikt echt in het diens hoofd, en ze zijn gruwelijk spannend beschreven. Wie het is blijft spannend en daar houd ik van. Je puzzelt als lezer als het ware mee. Dan is er Franka Catini, ook een hoofdrolspeler, die gaandeweg een band krijgt met Sanne, maar haar leven ook niet helemaal zeker is.
Deze thriller verveelt geen minuut, en verzandt nooit. De karakters staan als een huis, het plot is waanzinnig en briljant! De schrijfstijl van Melissa Skaye leest ontzettend lekker. Ik hoop dat er heel snel een nieuw boek komt met Sanne en Luca! Virtuele tango is een heel vette aanrader en mag je als thrillerfan absoluut niet missen!