"Enorm goed debuut"

In oktober kreeg van HarperCollins Holland de mooie kans op Persona van Soraya Vink te recenseren. Helaas ging het daarna psychisch en lichamelijk zo snel bergafwaarts dat ik tot 2 weken geleden geen enkel boek meer heb aangeraakt. Zodra het me afgelopen weken weer lukte om een paar bladzijdes per dag te lezen heb ik meteen Persona gepakt om alsnog die recensie te schrijven. 

Stiekem heb ik wel even op Goodreads gekeken, wat ik normaal nooit doe zodat ik vooroordelen voorkomen kan. Ik moest gewoon even weten wat er al geschreven was, omdat ik wel een makkelijk leesboek moest hebben, anders zou ik er alsnog niet doorheen komen. Dat bleek bij dit boek niet persé zo te zijn, want hij was best wel pittig om te lezen. Niet qua taalgebruik, maar qua verschillende verhaallijnen en natuurlijk het feit dat Elvira een dubbelleven leidt moest je je hoofd echt wel bij het boek houden, wat voor mij in het begin dus best wel een hele uitdaging was. Daardoor was de start voor mij wat lastig en traag, maar zodra ik eenmaal in het verhaal zat kon ik niet meer stoppen met lezen en had ik hem zomaar uitgelezen. En ik moet zeggen dat ik het jaar niet beter kon starten dat dit. Iedereen die mij kent weet dat ik een voorliefde heb voor thrillers en het liefst zo gruwelijk mogelijk natuurlijk. Dit boek is niet gruwelijk en de beschrijving van de lijken zijn ook niet verschrikkelijk, maar het verhaal is wel erg goed en daarom kan ik zeker zeggen dat dit boek enorm geslaagd is.

Wat ik erg leuk vond was dat er meerdere verhaallijnen in het boek zaten. Je had natuurlijk de verhaallijn van Elvira, maar je hebt ook haar flashbacks die in verschillende hoofdstukken worden beschreven. En dan heb je nog de verhaallijn van de dader. Als deze sprongen tussen de verhaallijnen zijn voor mijn gevoel op de goede plek geplaatst en sloten mooi op elkaar aan. Ik las dat sommige mensen moeite hadden met deze sprongen tussen heden en verleden en dus de dader, maar ik heb daar echt helemaal geen last van gehad. Sterker nog, ik denk dat ik het verhaal bagger had gevonden als Soraya het niet op deze manier had gedaan. 

Ook het Spaanse stukje was heel mooi verweven in het verhaal en maakte het interessant om verder te lezen. Er wordt wat met de geschiedenis van het land gedaan en  dat maakt het verhaal ook leuk, want dan snap je waar het verhaal op gebouwd is. Het enige wat ik jammer vond is dat sommige zinnen in het Spaans werden geschreven en dat de betekenis lang niet altijd duidelijk was, terwijl het in andere stukken in de context wel duidelijk werd gemaakt van die zin betekende. Daardoor snapte ik dus niet altijd wat er stond. Maar het hinderde me niet om verder te lezen. 

Het verhaal is origineel en daardoor ook fijner om te lezen, omdat het niet iets is dat ik al tig keer had gelezen. Je leest over de boven- en onderwereld en krijgt niet maar 1 kant van het verhaal te zien. Het verhaal loopt niet persé heel goed af, wat ik wel fijn vind, want het is gewoon harde waarheid dat je niet ongeschonden uit de wereld van drugs en kartels kan komen. Net als je denkt dat je veilig bent, kan het nog helemaal mis gaan.

Er zitten verrassende elementen in het verhaal, niet alles is voorspelbaar, dus dat is altijd goed om het verhaal interessant te houden. 

Karakter ontwikkeling was niet heel erg aanwezig, maar ik denk ook niet dat dat in dit geval heel hard nodig was. Elvira maakt natuurlijk wel de nodige dingen mee en je ziet ook wel hoe zij veranderd is ten opzichte van voor haar tijd bij het kartel, maar afgezien daarvan zie ik niet veel karakters verandering doormaken of groeien.

Al met al is het een goed uitgewerkt verhaal en heb ik het met veel plezier gelezen. Je krijgt veel informatie door het verhaal heen, maar niet te veel. Het verhaal gaat best diep op dingen in dus je moet best wel wat onthouden, maar dat vond ik juist wel leuk en het hield mijn hoofd er wel echt bij, waar ik anders misschien snel afgeleid had kunnen zijn. Ik heb ontzettend genoten van dit debuut en ik hoop stiekem dat Soraya Vink snel weer een boek gaat schrijven, want ik kan niet wachten op nog een verhaal van haar!

Ik geef Persona 4 sterren.

~ Live Your Life Reading