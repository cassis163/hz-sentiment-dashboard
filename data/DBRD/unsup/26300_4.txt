Geneeskunde student, Elise Wuyts, heeft een debuut neergezet dat ingenieus in elkaar steekt. Al op jonge leeftijd had zij de hoofdlijnen bedacht van verhaal dat uiteindelijk haar debuutroman werd. De eerste hoofdstukken schreef ze een paar jaar later tijdens een langdurige busrit in Brazilië. 'De Studente' vertelt het verhaal van een ondoorgrondelijke, intieme relatie tussen een studente en de dokter, waarbij machtsspelletjes steeds de overhand nemen. Het verhaal speelt zich af in 1882 op het platteland nabij Londen. In die tijd was het ‘not done’ dat een vrouw studeerde. Na een wetswijziging grijpt de studente haar kans en ontvlucht haar ouders om te kunnen gaan studeren voor arts. Nadat ze ontdekt dat het zeer moeilijk is om aan te slag te kunnen gaan als dokter, wil zij bijles van De Dokter. Deze dokter heeft zich, na verboden medisch handelen, gedwongen teruggetrokken op het platteland. Hier ontvangt hij incidenteel studenten die zich onder zijn leiding kunnen verbeteren. Zo klopt op een dag ook De Studente bij hem aan. Wat volgt is een soort van kat en muis spel met elkaar. Het verhaal wordt geschreven door De dokter aan de hand van dagboekaantekeningen van De Studente. We zien een cynische, arrogante man en een mooie, manipulerende vrouw. Er worden machtspelletjes gespeeld met een erotisch karakter. Langzamerhand gaan we de reacties en handelingen van De Dokter en de Studente doorgronden en gaan we begrijpen waarom ze op bepaalde manieren handelen. We krijgen een kijkje in relaties, onderdrukking, misbruik en liefde. Een originele inkijk in het leven van 2 beschadigde mensen.