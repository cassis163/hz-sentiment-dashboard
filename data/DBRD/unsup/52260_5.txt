Uit een ultrageheim Defensie-laboratorium ontsnappen twee proefdieren. Deze dieren zijn dankzij DNA-technieken voorzien van menselijke intelligentie. Één dier is een lieve, aardige hond en het andere dier een moordend hulk-achtig wezen. Travis Cornell stuit op de hond en neemt hem mee naar huis en ontwikkelt een speciale, hechte band met het dier. Het verrijkt zijn leven op bijzondere wijze. Het hulk-wezen, de NSA en een gestoorde huurmoordenaar, zijn allen om verschillende reden op zoek naar de hond. En ze schuwen geen geweld...
Een fascinerende pageturner. Zoals we van Koontz gewend zijn een beetje surrealistisch verhaal, maar ongelooflijk spannend, een genot en een geweldige leeservaring. De interactie tussen de hond en de mensen die hem opvangen is zo mooi beschreven. Als je dit boek ergens tegenkomt, zeker kopen. Vooral als je een hondenliefhebber bent. Dat de vertaling van 1988 dateert en niet is aangepast aan de taalherziening van 1995 is het enige minpuntje wat ik kan bedenken.