Arctic Chill is in 2007 al in Nederlandse vertaling verschenen onder de titel Winternacht. Het draait allemaal om de moord op een jonge Thaise jongen, die met zijn moeder en broer in een groot flatgebouw woont. Zijn vader is een IJslander maar zijn ouders zijn gescheiden. De jongen deed goed zijn best op school al had hij het niet makkelijk met de taal.

Er zijn op Crimezone al een aantal recensies verschenen van dit boek. Zelf vond ik het, om met de woorden van Cees van Rhienen te spreken, inderdaad een kalm voortkabbelende thriller. Indridason heeft goed de vinger gelegd op de verborgen en niet zo verborgen angst voor vreemdelingen. En of dat nou in IJsland is of ergens anders, de gevoelens zijn hetzelfde. Het is dus niet verwonderlijk dat Elendur af gaat op wat hij hoort over bepaalde mensen die uitspraken hebben gedaan die eigenlijk niet door de beugel kunnen. Natuurlijk is het allemaal niet zo eenvoudig en weet Indridason een draai aan het verhaal te geven die best schokkend is. (Door: Jannelies Smit)