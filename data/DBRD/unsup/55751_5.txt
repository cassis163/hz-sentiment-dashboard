Zodra ik het boek had ontvangen, ben ik in dit boek begonnen met lezen. De voorkant is al veelbelovend en uitnodigend.
Echt een boek wat zo lekker lezend en boeiend is geschreven, dat je het niet wil wegleggen, maar soms moet dat wel omdat je moet eten, werken of slapen.

Ik vind het erg moeilijk om een en ander in mijn eigen woorden te melden, de tekst op de achterkant dekt absoluut de lading.

Het verhaal wordt vanuit Helena verteld, het speelt zich voornamelijk in het heden af, maar gaat ook terug naar haar tijd met haar vader en moeder in het moeras, zodat je meer leert over haar keuzes om te doen wat ze doet of heeft gedaan.

Helena haar moeder is als tiener ontvoert en meegenomen naar het moeras, daar is Helena ook geboren. Zij is in het moeras opgegroeid en hield ook van het leven daar; mee op jacht en gaan vissen met haar vader voor voedsel. Opgroeien met wat de natuur je geeft, dat is wat Helena kent totdat zij en haar moeder weten te ontsnappen aan haar vader.

Haar vader wordt na de ontsnapping van Helena en haar moeder gepakt en naar de gevangenis gestuurd. 20 jaar later heeft Helena een eigen leven opgebouwd, wanneer haar vader ontsnapt uit de gevangenis. De politie kan hem niet vinden, waardoor Helena op jacht gaat naar hem.

Het is een ander soort thriller dan wat ik normaal lees, maar absoluut de moeite waard om te lezen!