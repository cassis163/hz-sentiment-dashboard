Outcast is een goed boek. Al vanaf de eerste pagina zit je goed in het verhaal. Het verhaal zit goed in elkaar en blijft tot het einde boeien. Het verhaal wordt vanuit verschillende perspectieven verteld. Dit is vooral in het begin even wennen. Maar naarmate je verder leest, went dit al snel.
Het boek heeft een prettige schrijfstijl en leest mede door de korte hoofdstukjes lekker vlot weg. Wel jammer, vind ik de vele fouten in het boek. Het nodigt niet echt uit om het boek te lezen. Maar zoals ik al begrepen heb, moet dit in de tweede druk verholpen zijn.
Alhoewel de personages elkaar uitschelden dat het een lieve lust is en je bijna zou denken dat ze van het ene in het andere bed rollen. Komen de personages op mij toch vrij realistisch over.
Ondanks dat dit het tweede deel uit de reeks is, was dit het eerste boek dat ik gelezen heb van Carla de Jong. Het boek is ook zonder het voorgaande boek te hebben gelezen goed te doen. Het is een op zichzelf staand verhaal. Ik had tijdens het lezen ook niet het idee dat ik iets had gemist.
Kortom: ik heb er weer van genoten en vond het een aangename kennismaking met een auteur van wie ik nog niets gelezen had. Ik kijk dan ook uit naar een volgend boek met Brigitte.