Haak heeft een vlotte pen en in niet te lange hoofdstukken neemt ze je mee door het leven van Jennifer. Als Jennifer bij haar nieuwe baan begint, is er gelijk op haar eerste dag een heftige moordzaak, en ik denk nice Haak dat doe je goed! Mooi beschreven met de juiste dosis detail….
Helaas blijft daarna de verdere spanning een beetje uit, het verhaal kabbelt door en ook de persoonlijke problemen van Jennifer zijn een beetje van de dertien in het dozijn. Haak beschrijft alles prima en vlot, maar ik mis net dat beetje extra. Toch blijf je wel lezen, want die ontknoping in de moordzaken blijft uit, en door de manier waarop die gepleegd zijn en de details er omheen wil je weten hoe, wat en waarom, en vooral WIE?
En dan is daar een meer dan prima plot met een gaaf detail welke ik echt zeer kan waarderen en me ook gelijk zegt “Ja ondanks dat ik wat spanning miste is dit toch een meer dan prima debuut”.
Conclusie:
Schrijfstijl: 4
Originaliteit: 3
Plot: 4
Spanning: 2.5
Psychologie: 3
Leesplezier: 4
Net aan Drie en halve sterren voor Een nieuw begin.