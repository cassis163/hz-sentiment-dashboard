Donkerder dan de nacht is het zevende deel van de Harry Bosch serie. Hoewel de serie om Harry Bosch gaat, is hij niet de hoofdpersoon in dit boek. Terry McCaleb is de belangrijkste persoon in dit boek. McCaleb is werkzaam bij de FBI geweest en woont nu samen met zijn vrouw en kinderen buiten de stad op een eiland. Als hij gevraagd wordt om naar een moordzaak te kijken omdat de rechercheur vast zit, duikt hij vol overgave in de zaak om een daderprofiel te schetsen.Al snel heeft hij een beeld van de moordenaar en een verdachte op het oog. Helaas raakt McCaleb in de problemen doordat hij niet officieel aan het onderzoek werkt.

Tegelijkertijd werkt Harry Bosch aan een grote rechtzaak om David Storey wegens moord achter de tralies te krijgen. De zaak gaat goed en het OM maakt zich weinig zorgen. Helaas raakt Harry Bosch steeds meer betrokken bij een aantal 'vuile' spelletjes die weleens van grote invloed kunnen zijn op het proces. Ook hij roept de hulp in van McCaleb.

Door de perspectiefwisselingen wordt het verhaal vanuit twee kanten belicht. Hierdoor stijgt de spanning in het verhaal. Wel komt duidelijk naar voren dat het verhaal draait om McCaleb. De schrijfstijl van het verhaal is vlot, maar het verhaal komt moeilijk op gaan. Door de uitvoerige details aan begin van het verhaal moet je als lezer ,de eerste honderd pagina, even doorzetten, de volgende honderd pagina's maken het interessant en de laatste pagina's zijn spannend. Het plot van het verhaal ontwikkeld zich dan ook aan het einde van het verhaal.

Het hoofdpersonage McCaleb blijft oppervlakkig. Er worden maar enkele persoonlijke aspecten verteld, maar die hebben verder geen invloed op het verhaal. Hierdoor roepen de personages ook weinig emotie op bij de lezer.

Door de VN thrillergids werd ik nieuwsgierig naar Michael Connelly. Ik had niet door dat ik het zevende deel uit de serie aan het lezen was, maar heb er geen hinder van ondervonden. Het verhaal staat op zichzelf.