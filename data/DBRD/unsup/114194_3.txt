Het boek gaat over het leven van Ten(ley). Ze moet een keuze maken tussen Troika en Myriad. Haar ouders zijn beide Myriad, maar dat maakt haar keuze niet makkelijker. Twee jongens moeten haar proberen te overtuigen.

Zelf had ik nog niets van deze schrijfster gelezen, maar ik ben redelijk positief verrast. Ze schrijft erg vlot en ze heeft een erg origineel verhaal bedacht.
Wel moet je door veel informatie heen tot er echt ‘iets gebeurt’. Het boek was ook vrij ‘rauw’, maar dit hielp heel erg om erin te komen. Ik kan me heel goed voorstellen hoe je je voelt als je zo behandeld wordt en dan is het niet geloofwaardig als het niet ‘rauw’ is. Ten twijfelt ook heel veel tussen de rijken, maar gezien de impact van haar keuze snap ik dit wel. Een erg groot nadeel, maar dat ligt ook aan de manier waarop ik lees, was dat de hoofdstukken erg lang waren. Mede door de hoeveelheid informatie, maar zo was het lastiger om ‘even tussendoor’ of in de bus een hoofdstuk te lezen.
Mijn advies, lees het boek, het is origineel en best leuk uitgewerkt. Zelf ga ik het vervolg zeker lezen.