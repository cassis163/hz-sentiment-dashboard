Vogelvrij vertelt het verhaal van Kellen, zoon van een belangrijke Jan’Tep familie, die probeert zijn magische armringen te activeren voordat hij 16 jaar wordt. Hij ondergaat allerlei proeven en komt in onmogelijke situaties terecht.
De hoofdpersoon, Kellen, wordt neergezet als een antiheld. Alles gaat mis en hij probeert alles te doen om toch zijn doel te bereiken. De vele tegenslagen zorgen er juist voor dat Kellen niet de gewoonlijke held representeert zoals uit meerdere fanatasy-verhalen. Hierdoor representeert Kellen een persoon die meer raakvlakken vertoont met hedendaagse jongeren die strijden met bepaalde zaken. Een ander personage, Ferius, zij is een sterke vrouw die geen blad voor de mond neemt en vecht als dat nodig is. Daarnaast heeft de auteur Reichis (eekhoornkat) heel goed neergezet. Bepaalde karaktertrekken van Reichis neemt Kellen dan weer over, deze overgang wordt heel goed door de auteur beschreven. Hieruit blijkt hoezeer je omgeving invloed heeft op je handelingen.
De schrijfstijl van de auteur is erg fijn. De uitgebreide beschrijvingen zorgen ervoor dat de wereld die Sebastien de Castell gecreëerd heeft tot leven wordt gewekt. Daarnaast helpen de beschrijvingen bij de sfeer die opgewekt wordt. Ook kon in het verhaal niet wegleggen, omdat er zoveel gebeurt en zo spannend is.
Het magische element van Vogelvrij vond ik erg goed beschreven en uitgelegd door de auteur. De magische toverspreuken en krachten worden uitgelegd en zijn heel divers. Hierdoor was het voor mij als lezer ook steeds vernieuwend om te lezen over bijvoorbeeld een nieuwe toverspreuk. Ik kreeg het gevoel dat ik net als Kellen een leerling was die beetje bij beetje steeds meer bekend werd met de magie.
Tot slot de cover, wat een prachtig ontworpen cover. Op de cover worden meerdere verwijzingen gegeven voor de inhoud van het verhaal, bijvoorbeeld het kaartspel en Reichis. De rode kleur zorgt ervoor dat het boek meteen opvalt en hij staat heel mooi in mijn boekenkast.
Sebastien de Castell heeft een geweldige nieuw fantasy wereld gecreëerd met personages waar ik meer over wil lezen. De twists en turns zorgen ervoor dat je het boek in één ruk wilt uitlezen! Ik kan niet wachten om de andere vijf delen te lezen!