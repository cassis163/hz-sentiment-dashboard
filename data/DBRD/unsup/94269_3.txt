Deze bundel is geschreven door leden van het Huizer Schrijversgilde en is ontstaan vanuit een schrijfopdracht.
De opdracht was als volgt: Schrijf een gedicht, een column van 200, 300 of 800 woorden of een kort verhaal van maximaal 2000 woorden waarvan de eerste zin begint met “De handen van…”
Deze schrijfopdracht heeft een leuke verhalenbundel opgeleverd met in totaal 20 verschillende verhalen, columns en gedichten.
Het Huizer Schrijversgilde is in het najaar van 2017 opgericht. De (aspirant)schrijvers komen uit Huizen en omstreken.

Het centrale thema in deze verhalenbundel is “De handen van…”. De auteurs hebben daar hun eigen fantasie bij kunnen gebruiken. Soms zijn het de handen van een vader, bijvoorbeeld in het verhaal van Dick Schaap: “Zijn handen”.
Soms zijn het de poten van een hond, heel fantasierijk, in het verhaal van Nico Voskamp: “Nieuwe schoenen” of van een kat in “Arlimaz en Horlimaz” van Alexander Jansen.
De ene keer is de toon van het verhaal filosofisch zoals in: “De handen van” door Jaap Teuwissen, de andere keer ontroerend als in “De ontmoeting van het melkmeisje” door Dirk Smits.
De ene schrijver kiest een sprookje als vertelvorm, de ander vertelt een historisch verhaal.
Soms zitten er wat horrorachtige trekjes in, in “De handen van de schipper” van Henk Wiesenekker zelfs wat fantasy.
Ik heb een heerlijke verhalenbundel gelezen, wisselend van genre en structuur en uiteraard ook van schrijverservaring.
Mijn favoriete verhaal is “Spa” van Janine van der Hulst-Veerman, een ontroerend verhaal dat met weinig woorden toch heel sterk is neergezet.


Mijn mening:
Een heel leuk boek om op een warme zomerdag te lezen. Een leuk initiatief om vanuit een schrijfopdracht te beginnen. Mocht je als lezer ook een poging willen wagen, dan ben je door het Huizer Schrijversgilde van harte uitgenodigd om je bijdrage naar hen op te sturen: info@huizerschrijversgilde.nl. Uit de inzendingen wordt een verhaal gekozen dat op de website geplaatst wordt.

Ik heb een leuke verhalenbundel gelezen, het niveau van de verhalen was wisselend, vandaar drie sterren, maar het is zeker de moeite waard om deze verhalenbundel te lezen!