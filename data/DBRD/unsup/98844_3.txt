Bij toeval kreeg ik dit boek in handen en zal proberen het op haar merites te waarderen. De schrijfster kom ik regelmatig tegen op Hebban, waar veel gediscussieerd wordt over diverse onderwerpen en er schijnen dus ook nog auteurs mee te doen aan de verschillende leesclubs, heel verrassend.
Dit is een boek in het feelgood genre en dit is een van de weinige genres waaruit ik zelden een boek kies.

Hier gaat het om een jonge vrouw, een violiste, die een groot verlies heeft geleden en op haar manier een nieuwe weg in slaat.
Muziek is de sleutel in dit boek, allereerst de viool, het orkest, de leden en vriendschappen in het orkest.
Daarnaast gaat het in het boek via de muziek naar de schilderkunst, we komen terecht in Bergen aan Zee, waar een van de hoofdpersonages een atelier en een vakantiehuis heeft. Dit is mooi beschreven, roept de sfeer op van het oude Bergen, van oudsher aantrekkelijk voor kunstenaars.
Een puntje in het boek waarmee ik wat moeite had was het rendez-vous met ene Paul.
Maar begrijp ook dat dit thema het instrument is om het boek zo mooi te laten eindigen.