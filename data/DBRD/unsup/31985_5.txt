Het boek Vogelvrij van Sebastien De Castell gaat over een (bijna) zestienjarige Kellen. Kellen behoort tot de Jan’Tep; een groots magiërs volk dat de eer van de magie moet behouden en eeuwenoude tradities moet verder zetten. Er is maar 1 klein probleempje: Kellen is zijn magie aan het verliezen, net nu er oude vijanden op de loer liggen,…
Voordat ik verder ga, zou ik graag iedereen aanraden om dit boek te lezen zonder enige achtergrond informatie en er gewoon voor te gaan. Het boek zit namelijk vol aangename verrassingen en plottwists.
Ik vond Vogelvrij een prachtig boek en ik heb er echt van genoten. Het boek nam de ene onverwachte wending na de andere en hield mij altijd op het puntje van mijn stoel. Ik heb het boek dan ook op 2 dagen uitgelezen en kan niet wachten op het vervolg.
Een van de meest positieve punten aan dit verhaal was de humor, zo staat er in het begin van het boek al meteen een quote die me hardop liet lachen (en ja ik zat toen in de bus, akward
Wat ik ook zeer bijzonder vond aan dit boek was dat ons hoofdpersonage voor 1 keer eens niet de held was met de krachten die nodig waren om iedereen en alles te kunnen redden. Het maakte het verhaal al heel wat reëler, vond ik persoonlijk; in het echte leven kan ook niet iedereen de held zijn. De meeste van ons leven een gewon en normaal leven, maar dat betekend niet dat dit slecht is, en dat is iets dat we heel duidelijk kunnen zien in dit verhaal.
Daarnaast vond ik de kijk op magie ook fantastisch en het was niet iets dat ik al eerder had gezien, een leuk concept. Daarbij kom ik ook ineens aan een van de weinige negatieve punten van het verhaal: aangezien onze verteller, Kellen, zelf amper tot geen magie bezit, zien we hier ook zeer weinig van. Er wordt heel weinig informatie gegeven over magie en hoe dit gebeurd. Misschien komen we hier in een vervolg no meer over te weten? Ik hoop het in ieder geval van wel!
Het 2de negatieve punt aan dit boek is; dat ik nog tot aan het voorjaar moet wachten om het vervolg te kunnen lezen. Ik zou het liefst nu meteen al beginnen lezen, maar er zal helaas niet veel anders opzitten als wachten vrees ik.

Het boek krijgt van mij 9,5/10 en 5 sterren, een aanrader voor iedereen die van YA gemixt met wat Fantasy houdt!