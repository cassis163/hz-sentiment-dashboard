Dus ik was erg benieuwd toen dit boek binnen kwam. Ik was door het eerste boek erg geraakt. En bleef echt met een gevoel achter dat ik het tweede boek moest lezen om te lezen hoe het verder ging. Dus ik raad je sowieso aan om eerst deel 1 te lezen voor je aan Doctor DeathDog gaat beginnen. Wat trouwens een gewoon Nederlands boek is, al doet de titel wellicht anders vermoeden.

In Doctor DeathDog zit Bertus zijn straf uit voor de hondengevechten die hij toegelaten heeft. Zijn straf zit er bijna op als hij in de gevangenis opeens een vreemd bezoek krijgt. Hierdoor wordt hem duidelijk dat er buiten de gevangenis iemand op hem wacht die wraak wil. Hij zou dan ook liever veilig in de gevangenis blijven, ook al heeft hij daar ook geen vrienden.

Ondertussen worden er verschillende lijken gevonden, waarbij al snel duidelijk wordt dat ze gruwelijk geleden hebben. Dit zijn allemaal mensen die dieren mishandelt hebben… Ook worden er steeds aanwijzingen gevonden die naar Ollie (Olivia) verwijzen. Wat heeft Ollie hiermee te maken? Ollie had net haar rust weer gevonden, maar krijgt wel vreemde brieven… Heeft het één iets met het ander te maken?  En wie zit hierachter?

De spanning wordt in het verhaal weer goed opgebouwd. In het begin had ik zoiets wat heeft dit boek met het eerste boek te maken, maar al snel wordt een en ander duidelijk. Je komt weer een aantal personen tegen die je ook in het eerste boek tegenkomt, zoals Ollie en Bertus. Het verhaal las weer vlot weg en ik had de hele tijd zoiets wie zit er achter en ik werd heel lang op het verkeerde been gezet. Ik dacht de hele tijd dat er iemand anders achter zat. Dat vond ik wel goed gedaan door Eveline.

Er was echter een minpuntje. Er zat naar mijn gevoel een fout in het verhaal of te wel in de volgorde van de hoofdstukken. Op pagina 95 het hoofdstuk “Ontmoeting met vrienden” stelt Ollie iemand aan haar vrienden voor. En op pagina 100 wordt geschreven dat Ollie hem uitgenodigd heeft om haar vrienden te ontmoeten en dat deze vrienden het leuk vinden om hem te ontmoeten. Daarnaast zitten er aardig wat schrijffouten in, wat door een redactieronde er wellicht uitgehaald had kunnen worden. Hierdoor krijgt het boek van mij niet de 4,5 ster maar kan ik maar 3,5 van de 5 sterren geven voor dit boek. Wat echt wel goed in elkaar zit en met gevoelens en gedachten speelt waar menig dierenliefhebber aan denkt maar niet uitvoert.