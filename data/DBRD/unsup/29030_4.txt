Jan Forstner werkt er als psychiater in de boskliniek in Fahlenberg. Hij ontvangt anoniem bloemen, brieven en tekeningen. Al snel beseft Jan dat hij te maken heeft met een stalkster. Jan probeert inzicht te krijgen in de geest van deze persoon. Daarnaast is er de pastoor, Felix Thanner. Hij heeft het moeilijk met zijn biechtgeheim wanneer een vrouw hem een moord bekent. Voor de lezer is het snel duidelijk dat het om dezelfde vrouw gaat.

Het verhaal is zeer sterk en is vlot geschreven. Het even aan de kant leggen is geen optie. Het is een waanzinnig spannende thriller. Pas op het einde kom je de ware toedracht van het verhaal te weten. Ik heb de vorige boeken ook gelezen en opnieuw snak ik naar meer.