Bijzonder verhaal, weet niet zo goed wat ik er van moet vinden. Wel dat ik 'm in drie dagen heb uitgelezen, hetgeen ook wel wat zegt.

Lisa werkt als huurmoeder bij gezinnen die haar zorg nodig hebben, omdat hun eigen moeder er om verschillende redenen niet is. Klinkt nobel, maar gaandeweg het verhaal kom je erachter wat er werkelijk speelt en vooral waarom. Best schokkend.

Het verhaal heeft veel korte hoofdstukken waardoor je voor je er erg in hebt zo al over de helft bent. Het verhaal is goed opgebouwd. Mondjesmaat wordt prijsgegeven wat de werkelijke reden van Lisa's aanwezigheid is. Dat maakt dat De huurmoeder een boek is wat je niet makkelijk weglegt.