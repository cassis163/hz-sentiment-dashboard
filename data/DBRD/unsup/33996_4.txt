Een lijvig boek is deze opvolger van Showstopper. Wat mij betreft had het wat beknopter gekund, maar dat niet niet weg dat ik deze opvolger met veel plezier gelezen heb. De wisselwerking tussen de twee perspectieven - Ben(edict) en Hoshiko - is geslaagd evenals de soms korte hoofdstukken waaruit de gejaagdheid en onrust blijkt. De geschetste wereld vind ik origineel. Het is een duidelijke knipoog naar onze eigen maatschappij waarin de verdeeldheid toeneemt en de acceptatie afneemt. Deze dystopische reeks krijgt zeker nog een vervolg blijkend uit de epiloog waarin stalmeester Silvio dreigende taal bezigt. Het is niet voor de snelle lezer. Verder las ik in diverse beoordelingen dat het gruwelijker en bloederiger is dan het begindeel, maar dat vind ik best meevallen. Zeker als je een serie als de Gone-boeken van Michael Grant hebt gelezen. De dreigende toon is passend en functioneel. Een goede serie tot nu toe gericht op de young adult-lezer.