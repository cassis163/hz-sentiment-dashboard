Mayke en Han hebben al een heleboel pleegkinderen, als ze ook nog drie kinderen voor crisisopvang in huisnemen. Het oudste meisje Nikki gedraagt zich vreemd en praat niet. Ondertussen komt er ook weer een man terug in het dorp waar ze wonen, die Mayke steeds in de gaten houd. Waarom doet hij dat? En wie is hij en wt heeft hij te maken met iets wat een poos terug gebeurde?
Tussendoor heb je ook de korte hoofdstukken over Mus, die in de gevangenis zit. Een hele poos begrijp je niet wat hij met het verhaal te maken heeft, maar uiteindelijk snap je dat wel, als de verhaallijnen samen komen. Dan wordt er een pleegkind vermist. En vanaf dat moment wordt het ook heel erg spannend en is het boek uitlezen het enigste dat je nog kunt en wil doen.

Het was een heel mooi, spannend en ook wel emotioneel boek, wat een goed inzicht geeft in hoe het er in een pleeggezin aan toe gaat. Ik heb van begin tot het eind van dit boek genoten!