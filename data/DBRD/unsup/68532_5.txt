Ik was nog maar een paar hoofdstukken ver in het boek en ik had al gelachen en gehuild! Dit verhaal wist me meteen heel diep mee te slepen. Ik was gedurende het lezen van dit boek écht even Jasmijn en leefde in haar wereld en zag alles door haar ogen. Wat heeft Judith alles mooi en helder beschreven; het verhaal kwam helemaal tot leven voor me! Ik had gewoon echt moeite om er los van te komen als ik het boek opzij moest leggen om ook nog even deel te nemen aan mijn eigen wereld.

Als hoogsensitieve introvert herkende ik me in best veel dingen van Jasmijn en dat maakt toch dat een verhaal nóg meer bij je binnenkomt. En Elvis, ja Elvis is voor mij ook héél erg belangrijk en heeft me ook door veel heen geholpen gedurende mijn leven
Wat heeft dit verhaal me enorm geraakt! Het is echt één van de mooiste boeken die ik ooit las. Het heeft heel veel indruk op me gemaakt en zal me altijd bijblijven! En het heeft alleen maar weer voor me bevestigd wat een mooi mens Judith is. (nu nog een keer een ontmoeting!)