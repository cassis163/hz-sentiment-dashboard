Claire van Emma leads

Na lange tijd thrillers te hebben gelezen, is het fantastisch om eens totaal wat anders te lezen en dan nog wel een historische roman.

Binnen in mijn boek heeft Emma Leads geschreven "Hannie, lach,huil,droom met Claire mee".
Dit klopt helemaal. Ik heb heerlijk genoten van dit boek en alles wat zij erin geschreven had bij het signeren kwam uit. Het is een boek dat ik eigenlijk niet weg kon leggen.

Het verhaal speelt zich af in SÃ©te in het jaar 1839. Waar Claire een baan als naaister krijgt bij Maison Hamon.
Op een dag word zij hard omvergeduwd als zij op weg naar huis loopt. Zij ziet iemand met zeer angstaanjagende ogen, maar weet niet wie het is. Deze persoon vlucht en dan ziet Claire dat er een rood boekje op de grond is achtergebleven.
Hier begint pas echt het spannende verhaal.

Dit boek is geschreven door Emma Leads. Het is haar eerste boek en ik heb het met veel plezier gelezen. Het is op een erg rustige en fijne manier geschreven.
Dit boek krijgt van mij 5 sterren.