Thank you for your service van David Finkel geeft een onthutsend en indringend inkijkje in het leven van teruggekeerde soldaten uit Amerika. Nadat zij uit het leger zijn gegaan blijkt er te weinig nazorg te zijn voor de steeds groter worden groep veteranen met PTSS. Het aantal zelfmoorden is dan ook schrikbarend hoog onder deze veteranen.
Het is duidelijk dat Finkel grondig onderzoek heeft verricht. De verhalen die verteld worden zijn schrijnend en heftig.
Toch vond ik het hier en daar wat warrig geschreven, het sprong soms van de hak op de tak en het was mij niet altijd even duidelijk over welke soldaat het op bepaalde momenten ging. Je moet echt wel goed je gedachten bij dit boek houden. Het warrige had ik overigens wel begrepen als het vanuit een soldaat met PTSS geschreven zou zijn geweest. Maar omdat het nu door de schrijver werd verteld vond ik het lastig.
Toch is het een indrukwekkend verhaal en het blijft bizar dat een welvarend Westers land op deze manier met zijn veteranen omgaatâ€¦