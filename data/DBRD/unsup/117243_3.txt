Jan Stegger werkt voor het Amsterdamse bedrijf HECI. Hij wordt door zijn baas, Vrijns, naar Dubai gestuurd om op zoek te gaan naar een collega die verdwenen is. De collega vindt hij niet, wel maakt hij kennis met Paula, een journaliste met wie hij een verhouding begint. Tijdens zijn zoektocht in Dubai komt hij in aanraking met de zakenpartner aldaar van HECI, ene Al Majid. Stegger wordt ook nog eens ontvoerd, maar weet zijn kop te redden. Na terugkeer in Amsterdam zoekt hij verder en verder wat er aan de hand is met Daretco en HECI. Langzaam maar zeker en geholpen door een aantal mensen komt hij achter de waarheid van valse facturen en streepjescodes. Via Hong Kong komt hij weer terug in Dubai, waar eind goed al goed, hij Paula terugvindt en de leiding aldaar van de vestiging op zich neemt.

Aardig, vlotlezend boek, niet van uitmuntende kwaliteit maar een goede thriller.