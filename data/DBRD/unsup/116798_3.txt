De voortekenen waren gunstig, maar in werkelijk is dit boek mij nogal tegengevallen. Het boek wordt gepromoot als literaire thriller, maar de eerste 300 paginas mis ik het thriller-gedeelte. Vele verhaallijnen worden op een mooie manier met elkaar verweven, maar missen de gewenste diepgang en spanning. Pas na ruim 300 paginas ontvouwt het verhaal zich en worden de snelheid en spanning opgevoerd. Dit laatste gedeelte is dan ook veel makkelijker te lezen. Pas in dit deel heb ik het gevoel een thriller te lezen.
Sophie Hannah heeft echter een fijne schrijfstijl en weet alles op een mooie en doordachte manier te verbinden, waardoor ik toch ben blijven doorlezen. Alle ingrediënten leveren een mooi boek op, maar de stempel thriller wekt te hoge verwachtingen.
Door de mooie schrijfstijl, het gedurfde onderwerp en de verrassende ontknoping geef ik het boek toch nog drie sterren.