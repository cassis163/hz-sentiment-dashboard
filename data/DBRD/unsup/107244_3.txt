Het labyrint van Venetië is deel 1 van de Carnivia trilogie. Het is het debuut van de Engelse reclameman Jonathan Holt. Hij werd tijdens zijn huwelijksreis naar Venetië geïnspireerd voor het schrijven van dit boek. De aanwezigheid van vele Amerikaanse soldaten op het vliegveld van Venetië bracht zijn fantasie op hol. Tel daarbij zijn liefde voor Italië en Italiaanse eten op en de trilogie was geboren.

Het boek begint met de vondst van een vrouw in priester kledij op de trappen van de kerk Santa Maria della Salute. Hier wordt de eerste hoofdpersoon, Kat Tapo geïntroduceerd. Een rol is ook weggelegd voor Daniele Carbo, het brein achter de schaduwwereld van Venetië, Carnivia. Het boek word aangekondigd als de thriller van het jaar en dat maakte mij zeer nieuwsgierig en daarom ben ik het boek gaan lezen.

Helaas heeft het boek niet aan mijn verwachtingen voldaan, de titel maakte dat ik de verwachting had dat het boek zich zou afspelen in het echte Venetië of de schaduwwereld in Carnivia. De kruip-en sluipdoor straatje zijn ervoor gemaakt. Het boek speelt zich er echter veelal buiten af.

Jonathan Holt heeft vele woorden nodig om het boek en trilogie op gang te brengen en maakt het boek daarmee traag. Op bladzijde 253 komt het boek pas echt op gang en is het boeiend.

Ik geef het boek 3 sterren, vanaf driekwart was het goed, maar daarvoor traag en langdradig.