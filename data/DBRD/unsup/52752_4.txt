Lolita is een klassieker waar omheen veel controverse heerst. Reden te meer om dit boek te lezen en een eigen standpunt in te nemen in het maatschappelijke debat.

Eerlijk gezegd had ik dit boek, mede door de eerder genoemde controverse, veel schokkender verwacht. Ja, er rust een taboe op het onderwerp van deze roman - pedofilie - maar zo schokkend was het eigenlijk niet. De sc√®nes zijn allesbehalve grafisch, waardoor ik het persoonlijk niet echt als schokkende ervoer. Ik begrijp natuurlijk dat het onderwerp pedofilie voor die tijd, en nog altijd, een hoop commentaar oplevert, maar ik had het boek gewoon heel anders verwacht.

De schrijfstijl vond ik hier en daar wat lastig lezen, het koste me heel wat moeite om de eerste 80 pagina's door te komen, pas daarna kwam ik een beetje in het verhaal. En ook tegen het einde had ik er weer moeite mee; voor mij had dit boek nog wel wat ingekort mogen worden..

Al met al ben ik blij dat ik deze klassieker gelezen heb. Het was een interessant boek met een mooi verhaal, maar de schrijfstijl stak me af en toe toch een beetje tegen.