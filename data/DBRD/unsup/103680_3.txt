Jan Smit heeft met Mythos een vertelling geschreven over de olympische spelen in het oude Griekenland. En inderdaad, zo kan het geweest zijn. Smit is een leuke verteller, maar zeker geen hoogbegaafd schrijver. Daarvoor is zijn weergave te simplistisch. Nog afgezien van de ontelbare stijl- en zetfouten. Jammer dat de uitgever daaraan niet wat meer aandacht heeft besteed, want het is echt storend.
Neemt niet weg dat je - mits je geïnteresseerd bent in het Oude Hellas - hier iets krijgt voorgeschoteld dat verdraaid dicht bij de werkelijkheid zou kunnen liggen. Het verraadt het ingewerkt zijn van de auteur in de materie: die van het oude Griekenland én die van de sport en sporttraining zelf. Interessant!