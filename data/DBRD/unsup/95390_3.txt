Het boek is verdeeld in een inleidend stuk met daarna vijf delen:

Liefde en seks
Lichaam
Vriendschap
Werk
Het grote geheel

Deze afzonderlijke delen zijn weer onderverdeeld in een aantal hoofdstukken, de een lang(dradig) en de ander kort (maar krachtig). Het is een vlot geschreven makkelijk toegankelijk boek maar ik kan me niet (meer) spiegelen aan Lena. Haar leven is zo verschillend met dat van mij dat ik het allemaal maar over the top vindt. Natuurlijk heb ik ook mijn struggles gehad met de weg naar volwassen worden maar wat Lena beschrijft is too much. Ik geloof dat ik niet meer in de doelgroep hoor die zij wil aanspreken met dit boek.

Het boek bevat grappige illustraties, door Joana Avillez, die het boek zeker opvrolijken voor mij. En vooral ook de lijstjes die in het boek staan zijn een leuke toevoeging.

Ik denk dat het bij Not That Kind of Girl neerkomt op ‘either you love it or you hate it’ en ik ben bang dat ik dan meer hoor bij het ‘hate’ groepje, sorry.

Wellicht had ik er anders over gedacht als ik ooit al eens naar de HBO-serie Girls had gekeken maar dat heb ik dus niet.

Hoe het dan komt dat ik dit boek gelezen heb hoor ik je denken, nou ik kreeg het door uitgever Meulenhoff als recensie-exemplaar aangeboden en de kaft sprak mij aan en mede door de enthousiaste aanbevelingen op internet was ik nieuwsgierig geworden. Spijt? Nee zeker niet want de schrijfstijl van Lena beviel me wel dus ik kijk uit naar een nieuw boek van haar hand maar dan hoop ik op een goede roman of zo.