Dit boek is een absoluut meesterwerk. Vanuit banale situaties creëert Appel een spanning, die je vanaf de eerste pagina voelt en je niet meer loslaat totdat je de allerlaatste pagina hebt omgeslagen. Ik neem aan dat liefhebbers van bloederige moorden, halfdolle psychopaten en dergelijke meer weinig plezier zullen beleven aan dit werk. Maar men mag niet vergeten dat Appel met Zinloos geweld een psychologische thriller tot stand heeft gebracht waarvan de kracht schuilt in de gedachtengang van de personages en het noodlot dat hen achtervolgt.

Zinloos geweld is het eerste boek dat ik van René Appel las, maar het zal zeker niet het laatste zijn. Al wie geïnteresseerd is in goed opgebouwde thriller met een origineel slot zal aan dit boek veel plezier beleven.

Zinloos geweld is niet voor niets winnaar van de Gouden Strop 2001.