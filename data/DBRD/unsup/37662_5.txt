Vannacht Getuige uitgelezen van Lars Kepler. Van mij krijgt het boek een dikke VIJF! sterren. Vanaf de eerste bladzijde leest het boek lekker weg en grijpt het je. Het is spannend, verassend en zet je lang op het verkeerde been. Ook wordt er weer een tip van de sluier gelicht wat er in Joona Linna's lezen heeft afgespeeld en nog steeds een gevaar vormt. Dus zou ik zeggen, koop het, leen het of hopelijk krijg het, want dit derde boek van dit sympathieke echtpaar leg je niet weg tot het uit is. Ze worden steeds beter!

In een tehuis voor meisjes met psychische problemen wordt een dubbele moord gepleegd. Een meisje wordt doodgeslagen op haar bed gevonden met haar handen voor haar gezicht en de verpleegster wordt in het oude bakhuis gevonden. Verder is een van de andere meisjes verdwenen. Commissaris Joona Linna wordt als waarnemer bij de moord betrokken, er loopt een intern onderzoek naar hem, dus hij mag de zaak niet zelf onderzoeken.
Terwijl men zich bezig houdt met het onderzoek, wordt het politiebureau steeds weer gebeld door een vrouw die beweert medium te zijn. In eerste instantie vraagt ze geld voor haar tips, maar wanneer niemand hier op in gaat probeert ze steeds wanhopiger iemand te laten luisteren.
Het boek heeft nog wel een enkele verrassing voor je in petto en blijft spannend tot de laatste bladzijde, al is het alleen maar om iets meer over Joona te leren! Ik kan in ieder geval niet wachten tot het vierde boek!