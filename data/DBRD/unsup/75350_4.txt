Als verjaardagscadeau van mijn vriendin/collega Nora Het pauperparadijs gekregen. Snel in begonnen en het liet me niet meer los tot ik het uit had. Misschien omdat ik Veenhuizen ken, ik woon er zo'n 20 kilometer vandaan of omdat de geschiedenis me intrigeerde. Ik wist niet beter dan dat het een gevangenis voor echte 'boeven' was maar niet dat het vroeger een opvoedingsgesticht voor landlopers en arme mensen was. Het is een hele bijzondere plaats en pas sinds 1981 vrij toegankelijk voor iedereen. Tijdens het lezen zag ik het steeds voor me. De geschiedenis was een ontdekking voor mij en Suzanna Jansen weet het ook onderhoudend te vertellen. Het zal voor haarzelf ook een openbaring zijn geweest.