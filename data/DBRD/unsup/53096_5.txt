De dood, we hebben er allemaal mee te maken. Toch ben ik niet eerder een boekje voor kinderen over dit thema tegengekomen. Ik denk dat ze ergens apart liggen en je er echt naar moet zoeken. Wij praten thuis over de dood, alsof het de gewoonste zaak van het leven is, heel doodgewoon. Onze zangvogel is erg oud, ouder dan zijn soortgenoten gemiddeld worden. Daar zijn ze momenteel mee bezig, ze schrikken regelmatig op als ze hem niet op zijn stokje zien zitten. Onze dochters hebben nog geen begrafenis of een crematie mee gemaakt. Dit prachtig vormgegeven prentenboek zal ik zeker als voorbereiding kunnen gebruiken.

Lappa, de hoofdpersoon is dol op zijn opa en opa op hem. Opa haalt graag grapjes uit, een echte opa. Opa komt te overlijden en heel stapsgewijs lezen en kijken we met Lappa mee wat er dan allemaal gebeurd. We zien een verdrietige Lappa, oma is ook verdrietig en er komen mensen praten. Opa wordt opgebaard in het rouwcentrum en Lappa neemt afscheid op zijn eigen wijze. We zien opa in de kist, de gesloten kist en tenslotte de begrafenis. Het verhaal wordt mooi afgerond door Lappa die zijn herinneringen aan opa met ons deelt.

Met de illustraties rechts en de tekst links wind ik het prentenboek handig ingedeeld om uit voor te lezen met een kind naast je of zelfs op schoot. Lappa is een hondje en hij spreekt in zijn voorkomen een universele taal. In de tekst worden een paar woorden als aula en rouwcentrum benoemd en de afbeeldingen laten de kist, de rouwautoâ€™s en het graf zien. Het tevoren doornemen van dit boekje zal alvast veel vragen van kindjes beantwoorden. Het maakt ze een hoop duidelijk op een rustige manier. Ik denk ook dat de verteller baat heeft bij dit handvat en het met beide handen aan zal grijpen om dit emotionele proces helder uit een te kunnen zetten. In het prentenboek kan voorin je naam geschreven worden en achterin is er ruimte voor herinneringen, een foto of een tekening van je overleden opa. Dit maakt het prentenboek tot een bewaarboekje.

Lappa heeft meer avonturen meegemaakt. Zijn derde avontuur "Lappa waait weg" verschijnt 21 februari 2015 officieel in de boekhandel. De uitgeverij is Lappa Books.