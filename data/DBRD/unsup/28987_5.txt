Het verhaal begint met Liza (Machett), de eerste verhaallijn.
Ze is het huis van haar moeder aan het leeghalen. Haar moeder was een echte verzamelaar, van troep. Ze is op zijn Engels gezegd een echte ‘hoarder’.
Haar moeder vraagt om een bepaald kookboek. Daar vallen briefjes van honderd dollar uit. Naarmate ze het huis verder doorspit, komt ze een fortuin aan geld tegen. Ze denkt dat ze schatrijk is! Maar als ze het geld gaat uitgeven komen ze haar op het spoor. Ze moet uit haar dorp weg en van de aardbodem verdwijnen, als er om haar heen doden vallen. Ze probeert er wel achter te komen hoe haar moeder aan dat geld komt. Maar ze moet steeds over haar schouders blijven kijken.

De tweede verhaallijn gaat over Sheriff Joanna Brady. Zij wordt op een zeer vreemde zaak gezet. De geestelijk gehandicapte Junior is spoorloos verdwenen. De zoektocht brengt haar naar een grot. Meters diep vinden ze het stoffelijk overschot van Junior. Ook vinden ze een nog levend gemarteld klein katje. Wat er met dat diertje gedaan is, is gruwelijk. Joanna maakt niet zoveel van dit soort zaken mee. Toch is ze heel professioneel en gaat de dader zoeken.

Het zijn twee verhaallijnen en je vraagt je steeds af wat die met elkaar te maken hebben. Het zijn immers 2 plaatsen in de verenigde staten, die echt heel ver van elkaar af liggen.
Het is heerlijk vlot geschreven. Het lettertype vond ik ook uiterst aangenaam.
Ik moest er wel even inkomen in het verhaal. Maar het wordt stapje voor stapje opgebouwd en heeft echt een zeer verrassend plot. Dat zag ik niet aankomen!
Het is echt een goede thriller. Met wat horror aspecten, qua methodes die de dader gebruikt.

De schrijfstijl is ook goed. Alleen vond ik een ding een beetje verwarrend.
Op het moment dat ze Junior naar beneden dragen…..Staat er Julian i.p.v. Junior. Ik neem aan dat het een typefout is, want de naam is in het hele boek niet meer voor gekomen.

Zodra je over het katje leest, is de cover je meteen helemaal duidelijk. Dus is er goed bij gekozen.
Ik geef het boek 5 sterren*****.