Vijf sterren zijn gereserveerd voor meesterwerken en de auteurs zullen me het hopelijk hiet kwalijk nemen dat ik ze niet naast Elschot, Hermans of Dickens zet. Maar dit is een gewoon goed geschreven boek, dat gelukkig niet wordt ontsierd door de clichés die de gemiddelde 'literaire' thriller min of meer onleesbaar maken. Of je het verhaal geloofwaardig vindt, moet je zelf maar uitmaken, maar ik heb het in één ruk uitgelezen en dat gebeurt me niet vaak meer. Alleen de laatste alinea's hadden beter geschrapt kunnen worden, maar dat is waarschijnlijk een soort cliffhanger voor het volgende verhaal dat in 2019 moet verschijnen. Ik ben benieuwd.