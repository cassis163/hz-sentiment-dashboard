De kinderen van de familie Van Dalen hebben jaren onder het terreur van de vader geleefd, vader dweept met lichamelijke straffen en is zeer gelovig, verzen uit de bijbel worden voortdurend herhaald. Nu de kinderen volwassen zijn en de vader dement, zijn de kinderen in twee kampen verdeeld, Esther en Johan in het kamp van de gelovigen, Thea en Simon in het kamp van de ketters. Thea zorgt voor hun demente vader en haar zusje met achterstand Anna. Op een ochtend wordt Thea neergeschoten, Thea komt er met de schrik vanaf, toch opent dit voorval littekens van het verleden....

De titel past gewoon bij het hele verhaal dit is een broeinest, een familie met een vat vol geheimen, gevoelens die nooit zijn uitgesproken, geloof dat alles overheersend is. Wat een verhaal, dit is echt een psychologische thrillers, de auteur geeft perfect de karakters van de personages weer en je ziet een perfecte evolutie in hun denken, doen en laten. Het verhaal wordt afgewisseld met brieven die Thea naar haar vader schrijft. En als je denkt dat je alles weet...komt er een enorme plotwisseling.