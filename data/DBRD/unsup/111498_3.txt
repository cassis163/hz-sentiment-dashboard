Recensie "Een stap ter ver" van Tina Seskis uitgegeven door
uitgeverij A.W.Bruna

Ik vind het boek in het geheel genomen een vlotte leesstijl hebben.
Het heeft korte hoofdstukken wat ik vaak wel prettig vind.

In het eerste boek kreeg ik wel de neiging om het boek steeds maar weg te leggen omdat er weinig gebeurde, kwam er moeilijk doorheen. Er werd in het eerste gedeelte een beetje uit de doeken gedaan wie de personages zijn en wat iedereen die in het verhaal voorkomt meemaakt, hoe ze zo ver gekomen zijn etc. Er was totaal geen spanning te bespeuren, eerder wat langdradig.

Het tweede deel komt dan ineens in een versnelling en dan voel je wel een bepaalde spanning want je wilt weten waardoor ze zover gekomen is en wat er nu eigenlijk precies gebeurd is om die stap te ver te maken om alles in de steek te laten en een nieuw leven te beginnen.

Het derde boek heeft nog steeds dat verlangen in zich naar het weten waarom maar halverwege het derde boek kabbelt het verhaal toch weer een beetje verder en moest ik mezelf er echt toe aanzetten om verder te lezen.

In het vierde boek is daar dan ineens in een paar bladzijden het plot, wel heel verrassend maar toch ook weer een beetje een domper als ik erover nadenk. In het verhaal wordt je geheel op het verkeerde been gezet , je krijgt bepaalde gedachten, die helemaal niet blijken te kloppen, maar op de manier waarop de schrijfster dat doet, voel ik mij een beetje voor gek gezet, kinderachtige denkwijze van de schrijfster. misschien dat er mensen zijn die dit wel heel verrassend vinden maar ik voel mij er niet prettig bij.

Al met al geen slecht boek, drie sterren, maar een thriller is het beslist niet.
Ook het eind goed, al goed, wijst meer naar een roman dan naar een thriller.