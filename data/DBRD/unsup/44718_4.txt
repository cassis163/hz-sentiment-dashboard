Dit is werkelijk een heel goed boek en tegelijk één van de weinige dat ik las nadat ik de film al een paar keer heb gezien. De film met Jodi Foster (Clarice Starling) en Antohony Hopkins (Hannibal Lecter) is zeer goed en zit nog steeds goed in mijn geheugen. Daarmee was een deel van de spanning wel weg tijdens het lezen. Dat is jammer, het gebeurt me niet vaak dat ik het boek na de film lees.
Doet verder weinig af aan de kwaliteit van het boek, waarin de personages dieper uitgewerkt worden. Ook wordt de weg naar de oplossing langzamer en dieper uitgewerkt dan in de film. Dus ook hier geldt, het boek is beter.
Wat een luguber verhaal, waarin de moordenaar zijn slachtoffers gedeeltelijk vilt. De reden daarvoor, moet je zelf maar lezen, anders blijft er helemaal niets verrassend meer over.