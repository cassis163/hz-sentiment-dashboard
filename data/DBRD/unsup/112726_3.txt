Ik moest erg wennen aan het "heen en terug springen" naar verschillende tijden, maar dit kan ook aan de settings van mijn e-reader gelegen hebben. Verder een mooi geschreven boek. De beelden die geschetst werden van het schip, Buenos Aires, Sorrento en Nice, ik kon het echt voor me zien. Het verhaal vond ik vooral romantisch, het "spionage gedeelte" had van mij wel iets spannender gemogen. Kortom een heerlijk boek om lekker in het zonnetje in je tuin, op je balkon of op vakantie bij het zwembad van te genieten. Ik geef drie sterren, omdat ik meer spanning had verwacht en het jammer genoeg niet zo'n boek was dat je in één keer wilt uitlezen en niet opzij wilt leggen.