Er is niets fijner dan in het zonnetje bij het zwembad liggen en een boek lezen. Elk jaar is het dan weer de grote vraag: welke boeken neem ik mee op vakantie?

Uiteraard zit je koffer al heel snel vol en kan er eigenlijk niets meer bij. Dan is het nieuwe boek van Nora Roberts ‘Die ene plek onder de zon’ een heel goed idee, want je hebt twee heerlijke romantische Roberts verhalen in een boek.

Verrukkelijke verrassing
Nora Roberts is een van de meest gelezen auteurs ter wereld. En dat is niet gek want je leest een boek van Roberts zo uit. Haar boeken zijn heel erg geschikt om te lezen op vakantie of tijdens een weekendje weg, als je je hoofd even helemaal leeg wil maken. En tijdens het lezen van het eerste deel van ‘Die ene plek onder de zon’ – verrukkelijke verrassing – vergeet je al heel snel even de wereld om je heen.

Klein voorproefje:
Een schrijfster kan een paar maanden verblijven in een heerlijk groot huis. De eigenaar zou door haar niet-zo-te-vertrouwen familielid de komende maanden niet thuis zijn en hij had nog iemand nodig om op het huis te letten. De schrijfster Jackie grijpt haar kans. Eigenlijk kun je het al raden: de eigenaar komt onverwachts al snel thuis en zit eigenlijk niet te wachten op een gast…

Explosieve gevoelens
Door de vlotte schrijfstijl van de schrijfster vlieg je door dit deel heen. Het tweede deel ‘explosieve gevoelens’ gaat wat langzamer, maar als er eenmaal inzit heb je ook dit deel zo uitgelezen.

Kleine samenvatting:
Wanneer Architect Cody (een dromer) en bouwkundig ingenieur Abra (heel praktisch) met elkaar moeten samenwerken gaat dit niet altijd even gemakkelijk. Wanneer ze samen moeten werken om een ontwerp van Cody uit te voeren, zijn botsingen dan ook niet te vermijden. Ondanks dat ze botsen komen er ook bepaalde gevoelens om de hoek kijken en dan kan een explosie niet uitblijven…

Meer lezen: www.lifestuff.nl