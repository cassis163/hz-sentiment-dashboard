De Verbeelding begint met de begrafenis van Joe, de man van Maya en vader van de kleine Lily. Joe blijkt te zijn vermoord.
Na de begrafenis ontvangt Maya van haar vriendin een zogenaamde nannycam, zodat zij in elk geval in de gaten kan houden of Lily in goede handen is bij de oppas als zij aan het werk is.

In het verleden was Maya werkzaam in het leger. Zij was piloot van gevechtshelikopters in het Midden-Oosten. Nu is zij kapitein b.d. en geeft vlieglessen. Zij lijdt aan PTSS. Dit uit zich ondermeer in heftige nachtmerries en het scannen van haar omgeving.

De moord op Joe wordt vanzelfsprekend onderzocht door de NYPD.
Maar ook Maya start haar eigen onderzoek als zij Joe op de beelden van de nannycam ziet, spelend met hun dochtertje.

Maya ontdekt gaandeweg allerhande zakken waarbij zij zich afvraagt of wat zij ontdekt de waarheid is, of dat zij aan haar eigen beoordelingsvermogen moet gaan twijfelen. Wat is waar en wat niet?
Langzaamaan ontrafelt Maya steeds meer stukjes van de puzzel...

Het boek leest vlot,; de taal is eenvoudig. Verwacht als lezer geen diepgang met dit boek,; er zijn geen meerdere lagen.
Daar is vanzelfsprekend niets mis mee. Het is een verhaal wat je lekker ontspannen weg kunt lezen, met een toch nog onverwacht eind.