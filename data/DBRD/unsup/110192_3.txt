Gloria brengt, samen met haar feministische moeder hun zomers door in een commune op een eiland in de Zweedse archipel. De dorpsbewoners bekijken deze groep dan ook met achterdocht.

Twintig jaar later keert Gloria, samen met haar nieuwe vriend Adam, terug naar het eiland, naar het luxe zomerhuis van de familie. De herinneringen aan die laatste zomer, werpen echter een schaduw op hun samenzijn en hun liefde. Als ze op een dag een akelige ontdekking doet, zoekt ze stapje voor stapje naar de waarheid …

Gloria, het hoofdpersonage dus in het boek is ook écht het hoofdpersonage. Haar karakter, emoties en gebeurtenissen worden dan ook uitvoerig beschreven en je voelt haar groeien in het verhaal..Ik leefde echt met haar mee …
In tegenstelling met Gloria, zijn de karakters van de andere personages vrij oppervlakkig beschreven en dus hun karakters onvoldoende uitgediept. Sommige elementen worden niet of onvoldoende belicht, zodat ik met teveel vragen bleef zitten ...
Het verhaal kabbelt echt voort, maar de plot is dan onverwachts wel spannend en goed onderbouwd, met nog een plotse wending en een verrassend einde.

Ondanks alles, heb ik het boek heel graag gelezen en ervan genoten. Het had een vlotte schrijfstijl, las zeer gemakkelijk en ondanks ik het verhaal niet echt spannend vond, kon ik het boek moeilijk wegleggen en wou ik steeds verder lezen ...

Ik zal het boek herinneren als een boek dat aangekondigd werd als een thriller ,maar voor mij géén thriller is , eerder een romantisch verhaal met een spannende insteek.