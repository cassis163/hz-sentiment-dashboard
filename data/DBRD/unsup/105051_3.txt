Oh gelukkig.... het is geen zelfhulpboek.

Het is een boek om je zelf te ontdekken aan de hand van sprookjes, mythen, sagen én een paar goede romans. Samengebundeld vormen ze jouw leven Maar wat doe je daar nou mee? Je duikt in gedachten naar wie jouw heldin dan is. Vele sprookjes, boeken en films passeren zich voor je ogen.
Ook door de vele quotes door het boek verspreid.

Het boek is opgebouwd in 12 stappen, episodes.
Aan de hand van dat stramien wordt per hoofdstuk uitgewerkt hoe een verhaal is opgebouwd. Dit wordt uitgelegd door voorbeelden uit een roman (episode 1, de proloog, Madame Bovary) sprookje (episode 5, over de drempel, Alice in wonderland) of mythe (episode 9, in de put, Inanna en Ereshkigal) dan volgt er vaak een uitleg via een waargebeurd verhaal en aan het einde van elke stap een aantal vragen hoe dat bij jou in jouw leven past. (Daar is dan tóch het zelfhulpboek.)

Door het extra te downloaden werkboek kun je jezelf nog meer uitdagen om te ontdekken wat jouw valkuilen en doelen zijn. Absoluut een tip voor degene die dieper in die materie willen duiken.

Persoonlijk ben ik niet zo van de zelfhulpboeken maar dit boek heeft mij voornamelijk verrast door de mooie quotes, onbekende mythes en goede lijst van geraadpleegde & aanbevolen literatuur én films.

Ze leefde nog lang en gelukkig.

Nee...
Ze leefde verrassend, uitdagend en vol verlangen!