Carry Slee is een bekende en populaire schrijfster. Ze heeft al vele jeugdboeken geschreven, waarvan verschillende zijn verfilmd. Allemaal best spannende boeken, maar thrillers? Ik was erg benieuwd. Mijn verwachtingen waren hoog gespannen.
In Fatale liefde gaat het over Liz en Amber. Zij zitten samen op kot en studeren aan de modeacademie. Ze zijn volop plannen aan het maken voor na het eindexamen. Ze willen namelijk met hun getweeÃ«n een eigen moderne kledinglijn voor jongeren beginnen. Als Amber 30.000 euro erft van een tante lijkt hun droom al niet meer stuk te kunnen. Ondertussen denkt Liz, die al 2 jaar een relatie heeft met Djawad, aan samenwonen. Maar dat lijkt niet zo goed te gaan. Amber heeft niet zoveel geluk in het liefdesleven en wil niet liever dan een goede relatie. Wanneer ze Leon ontmoet is ze helemaal in de wolken. Nog een droom die uitkomt. Hij is de ware. Denkt ze...
Het verhaal start goed. Je bent meteen benieuwd naar wat er gaat gebeuren na de eerste pagina. Nieuwsgierig lees je verder. En dan begint het echte verhaal. Goed, maar de spanning is weg. Dat heb ik me trouwens het hele boek door afgevraagd, wanneer komt het thrillergedeelte? Alles gaat zijn gangetje. Dezelfde stijl, het hele boek door. Af en toe een kleine versnelling met wat actie, maar niets echt bijzonder.
Het verhaal zit wel mooi in elkaar. Er zitten goede wendingen en ingewikkelde plotlijnen in. Doch, de spanning blijft weg. Op het einde komt er wat meer schot in de zaak. Het thrillergedeelte lijkt toch aan te breken. Het is dan ook best spannend en goed, het einde. Maar toch heeft het boek me niet omver kunnen blazen. Fatale liefde is goed geschreven en las erg aangenaam. Door de originaliteit van het verhaal blijft het boek ook boeien tot de laatste pagina en ik heb me niet verveeld tijdens het lezen. Maar echt goed kan ik het niet noemen, daarvoor kan je het te makkelijk weg leggen, zonder je al teveel af te vragen wat er gebeuren gaat.