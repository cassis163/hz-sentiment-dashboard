Dankzij Godijn Publishing kreeg ik de kans om voor onze blog het boek Salomé te lezen. Dit is de debuutroman van Jojanneke Buschgens. De maand februari staat in teken van de blogtour rondom dit Boek10 exemplaar, uitgekomen in het najaar van 2017.

Twee vrouwen, twee verschillende levens en toch met elkaar verbonden. De ene moet op de één of andere manier het verlies van haar kind zien te verwerken en de ander wil juist dolgraag een kind. Wat hebben zij hier voor over en wat staat erop het spel als je denkt dat je niks meer te verliezen te hebt?

Het geheel vind ik gemakkelijk en soepel lezen. De gevoelens van vooral het hoofdpersonage Julia zijn goed uitgewerkt. Haar pijn rondom het verlies van haar kind komt treffend naar voren doormiddel van de gekozen bewoording van de schrijfster. Ook de andere hoofdpersonages hebben een ruime gevoelswereld, zoals het verlangen van Britt en de machteloosheid van Julia ’s man. Maar toch is het voor mij hier en daar niet helemaal duidelijk waarom de karakters zover gedreven worden en bepaalde keuzes maken met verstrekkende gevolgen. Het plot kwam op mij niet over als een verrassing waardoor ik naar het einde toe mijn interesse in het verhaal voelde zakken. Toch heb ik het boek wel als een aangename leeservaring beleeft. Dit is vooral door de mooie schrijfstijl, die past bij de situatie waarin de personages zich bevinden. En het thrillerelement wat naar mate het verhaal zich halverwege bevindt naar voren komt. Wat mijn eigen persoonlijke smaak betreft had dit thrillergehalte nog iets verder uitgewerkt kunnen worden. Maar zoals ik al zei is dat smaak gebonden en het is en blijft een roman.

Ik geef dit boek 3,5 sterren.

Spanning: 7
Plot: 6,5
Leesplezier: 7
Schrijfstijl: 7
Originaliteit: 6
Psychologie: 6,5