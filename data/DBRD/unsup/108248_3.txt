Een prachtig kleurgegradueerde cover met het ons alom gekende beeld van Mata Hari siert het boek van Paula Coelho, De spion.
De quote Mata Hari. Haar enige fout was dat ze een vrije en onafhankelijke vrouw was. spreekt voor zich.

Veel uitleggen over wie Mata Hari was zal ik niet moeten want iedereen weet wel wie ze was. De auteur beschrijft in dagboekvorm heel beknopt hoe ze van een gewoon meisje uit Leeuwarden tot een vermeende dubbelspion bestempeld werd.
Verliefd geworden op Parijs en al haar pracht en praal neemt Margaretha Zelle, Mata Hari’s echte naam, geen genoegen met minder en waar zij denkt dat ze de mannen in haar leven manipuleerde, werd uiteindelijk zijzelf gemanipuleerd in een rol waarbij nog steeds geen duidelijk bewijs is of ze hier wel deel van heeft uitgemaakt.

Geen dik boek maar niettemin met de duidelijke stempel van Paulo Coelho’s schrijfkunst, lees je dit boek in een paar uren uit.

Ik heb alleen nog zo een klein spijtpuntje waar ik niet uitraak: moesten we medeleven hebben of niet met de gang van zaken? Waar Mata Hari eens verafgood werd, werd ze even snel verguisd. Misschien omwille van haar hoogmoed of om haar zelfbehoud… wie weet. Ze was duidelijk een slachtoffer van een zeer besproken periode in de geschiedenis, die de auteur op zijn gekende manier op papier heeft gezet.

Rating: 3,5/5