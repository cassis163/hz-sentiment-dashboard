Mooi epos, waarbij een fictieve invulling van de roemrijke geschiedenis van Hollywood komt te staan voor de onbetrouwbare staat van herinneringen en de vergankelijkheid van een mensenleven. Van Loy heeft duidelijk kennis van de filmgeschiedenis en weet die slim in te zetten voor zijn eigen doeleinden. Jammer is dat hij teveel personages introduceert die even zo snel weer van het toneel verdwijnen. In dat opzicht is het moeilijk om een binding te kunnen krijgen met de vele bijrollen, want ze worden nergens echt diepgravend uitgewerkt.