Het was moeilijk om in te komen, maar dat kan ook aan mij gelegen hebben. In het begin vond het ik niet erg om het boek weg te leggen, maar zo vanaf halverwege begon ik moeite te krijgen met wegleggen van het boek. Ik wilde verder lezen, wilde weten hoe het verder ging, welke keuzes gemaakt zouden worden.
Het boek roept emoties op; vreugde, je moet soms lachen, woede, verdriet, onmacht, verwondering, verbazing, vertedering, bewondering.
Soms is lijkt het voorspelbaar, maar het einde is anders dan je verwacht, maar desondanks heel mooi.
Ondanks dat het fictie is, zit er een kern van waarheid in, zijn sommige verhalen, misschien op een andere manier, echt gebeurd. Daarnaast staat het vol Griekse verhalen die schitterend zijn. Je leert tevens een paar Griekse tradities begrijpen, je leert meer over de Griekse gewoonten en het Griekse eten.
Het boek zet je tevens aan het denken en houdt je, zeker vanaf ongeveer halverwege bezig.
Lees dit boek overigens niet op een lege maag of in bed of als je op dieet bent, want van sommige (lees veel) hoofdstukken krijg je trek omdat ze het over de heerlijkste gerechten hebben. Nooit geweten dat eten zo'n grote rol speelt bij de Grieken en dat is absoluut niet kwaad bedoeld.