De man uit Sheffield is bij mijn weten het tweede misdaad verhaal van het nederlandse duo West en Waterman. Na de, toch wel aangename verrassing van De medicijnmakers, was ik zeer benieuwd of dit boek hetzelfde niveau zou halen. Nou... ik vond het zelfs beter dan 'de medicijnmakers'. Komt ook omdat het plot nu niet in het begin al enigszins tot uiting kwam. Het boek is lekker en goed leesbaar, met hier en daar een leuke verrassende wending erin.

Ruben Tesseling is modefotograaf in ItaliÃ«. Hij is stijgende op de ladder. Zijn leven wordt echter overhoop gegooid wanneer hij bericht krijgt dat zijn moeder bij een ongeluk (met haar auto te water) om het leven is gekomen. Halsoverkop moet Ruben naar Amsterdam om de begrafenis bij te wonen. Zijn lopende reportage breekt hij af, z'n baas/compagnon Angelo ruilt met hem, wat betekent dat Ruben vanuit Amsterdam door moet naar London. In Amsterdam vindt hij na de begrafenis van z'n moeder brieven en een foto in haar kluisje. Zo wordt zijn aandacht weer gevestigds op z'n vader Nick Bowden, die vermoord werd toen hij heel jong was. Toch, eenmaal in london hervat hij z'n speurtocht wat een alleraardigst verhaal oplevert. Ik zal niet verder gaan, dan verraad ik teveel (vind ik tenminste). Al met al zeer de moeite van het lezen waard.