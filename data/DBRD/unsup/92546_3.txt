Verhalen waarin delen van sprookjes zijn verwikkeld wil ik altijd lezen, want ik ben een groot fan van sprookjes. Dus toen ik deze thriller met in de titel Sneeuwwitje, wilde ik gelijk weten wat zij te maken kon hebben met een moordzaak.

Na tien jaar gevangenistijd komt Tobias thuis in zijn dorp Altenhain. Daar wacht hem alles behalve en warm onthaal. Tegen beter weten in blijft hij om in elk geval zijn vader te steunen. De man is langzaamaan alles kwijt geraakt doordat zijn zoon een moordenaar bleek te zijn.

Ondanks alle vijandigheid is er één iemand die de zaak niet vertrouwt, Amelie. Een jong meisje van zeventien die vanuit Berlijn bij haar vader in dit vergeten gat verzuilt is geraakt. Ze brengt een balletje aan het rollen waardoor de spanning je niet meer loslaat. Want als Tobias de meisjes niet heeft vermoord (waarvoor hij wel veroordeeld is) wie dan wel? En waarom werkt iedereen zo gespannen samen om juist dat onderwerp te vermijden?

Buiten Altenhain zijn ook rechercheur Pia en Bodenstein opgetrommeld. Er is een skelet gevonden en die leidt hen naar Altenhain. De meningen over Tobias zijn bij de twee verdeeld. Terwijl de eigenaardigheden zich opstapelen verdwijnt Amelia. De hoofdverdachte is niemand anders dan: Tobias. Het is het begin van een heksenjacht naar de waarheid van het drama tien jaar eerder.

Ik vond het boek erg spannend. Je blijft constant mensen verdenken en als je het bijna denkt te weten, wijzigen de spelregels waardoor het bijna onmogelijk is dat je verdachte de dader kan zijn.
Het is wel een boek waar je de tijd voor moet nemen. Met eventjes vijf minuten lezen raken de vele personages verstrikt in elkaar. Maar wanneer je enige tijd achtereen leest zijn ze goed van elkaar te onderscheiden.

Ik kijk uit naar meer werk van Nele Neuhaus!