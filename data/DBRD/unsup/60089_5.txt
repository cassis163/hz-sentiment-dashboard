Wauw. Ik heb er een nieuw boek bij op mijn favorietenplankje. Het verhaal gaat over een serie-moordenaar op de universiteit van Cambridge die 3 studentes zwaar afgeslacht heeft. Via cursieve tekst wordt er naar heden en verleden geswitcht. Dat houdt je als lezer goed bij de pinken en zorgt er ook voor dat je aandacht niet verslapt. Ik vond het heel moeilijk om dit boek telkens weg te moeten leggen. Naar het einde toe had ik een klein gevoel van 'is dit het maar', maar dan krijgt het slot van het verhaal toch een toffe wending. Heerlijk en zo onverwacht! Ik hou ervan als een boek me nog kan verrassen. Toppertje dit boek, een echte aanrader aan fans van de psychologische thrillers.