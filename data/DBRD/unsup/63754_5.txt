Het meisje met alle gaven begint als een eenvoudige thriller maar wordt al vlug een superspannend sciencefictionverhaal.
Op zich ben ik niet zo'n SF fan maar dit keer las ik het boek in 1 adem uit. Van in het begin weet je dat er iets aan de hand is. Waarom worden de kinderen in cellen vastgehouden? Waarom moeten ze vastgebonden worden in een rolstoel als ze naar het klaslokaal moeten? Beetje bij beetje komt de waarheid aan het licht. Als de legerbasis, waar de kinderen gevangen zitten, overvallen wordt door jonkers en hongers kan een groepje van 5 mensen ontsnappen: Sergeant Parker, dr Caldwell, soldaat Gallagher, Juf Justineau en Melissa, een van de kinderen. Ze moeten hun weg vinden naar Beacon, door een door de hongers en jonkers gedomineerd land. Een spannende tocht. Spannend tot de laatste bladzijde