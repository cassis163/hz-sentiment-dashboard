Gekregen van Hebban en dan nu mijn recensie. Het is een thriller waar je heel veel in leert. Hij is doorregen met interessante achtergrondinformatie, met figuren die echt tot leven komen, gelegenheden die tot de verbeelding spreken. De angstwekkende Brexit is intussen van start gegaan; de Europese politiek wankelt. De kernvraag is: “Hoe kan de Europese Unie het verloren vertrouwen van haar kiezers terugwinnen?” Niet enkel de lezers, de president van de Europese Unie, een Belgische journaliste en een erg gedreven en ervaren Britse onderhandelaar worden hiermee geconfronteerd. Het boek bestaat uit hoofdstukken steeds vanuit een andere samenhang. De ene keer is de Europees president aan het woord, vervolgens Marie Vaerewyck en dan weer de Britse onderhandelaar David Fox Cabane. Dat is wel verfrissend maar intussen wat rommelig opgebouwd. Enkel een teveel aan details voor mijn gevoel maakt het soms toch verwarrend. Ik kan het boek wel aan een ieder aanraden die heel graag een spannende verhaal met inhoud leest.