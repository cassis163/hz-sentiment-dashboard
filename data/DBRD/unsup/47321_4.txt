De van oorsprong Nederlandse Joséphine Fesser ontmoet in een Parijse kunsthandel de tevens Nederlandse Johan Barthold Jongkind. Men raakt in gesprek en Joséphine loopt na afloop niet enkel met een schilderij (Maannachten) van Jongkind naar huis, maar neemt ook de schilder mee.

Het is het begin van een langdurige complexe relatie: Joséphine ontfermt zich als een moederkloek over Jongkind, zowel zakelijk als relationeel, hunkerend naar meer terwijl de schilder dit zich laat aanleunen en ondertussen zijn eigen weg bewandeld.

Je krijgt als lezer een beeldend zicht in het leven van een kunstenaarskoppel in het 19e-eeuwse Frankrijk. Marja Visscher heeft zich overduidelijk goed verdiept in de tijdgeest en zet daarnaast ook goed de psychologische worsteling van de schilder neer in een tijd waar homofilie uit den boze was.
Door de beschrijvingen over hoe Jongkind te werk ging en de contacten met andere kunstenaars onderhield krijg je als lezer zin om het museum in te duiken en de werken zelf te gaan bewonderen.

Een heerlijk te lezen historische roman over het leven van een schilder, voor iemand als ik, die als interesses schilderen, lezen en geschiedenis heeft, was dit boek een schot in de roos.