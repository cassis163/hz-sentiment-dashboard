Het boek
In de schaduw van de Karawanken speelt zich af aan het einde van de jaren zeventig met op de achtergrond de Koude Oorlog en verhaalt over een wat dromerige jongeman, David. Na een zoektocht naar zijn vroegere vriendin in Oostenrijk raakt hij in de ban van een jonge vrouw. Gaandeweg komt hij er achter dat deze vrouw meer met hem en zijn verleden te maken heeft dan hij kon bevroeden. David keer terug naar de plaats waar ooit alles begon.

Visie van de recensent
‘In de schaduw van de Karawanken’ is de debuutroman van Alers en ik heb mij laten verrassen. Het plezierige aan het recenseren van een debuutroman is dat je er zonder enige verwachting aan begint. ‘In de schaduw van de Karawanken’ pakte mij vrij direct. Ik heb mij laten meeslepen in de reeks van gebeurtenissen.

Alers heeft een plezierige schrijfstijl en een fraai taalgebruik. Met name de diverse aantrekkelijke metaforen spraken uw recensent aan. Bovendien zijn de personages geloofwaardig en overtuigend en de couleur local beeldend. Alers ziet kans om, ondanks het feit dat er veel gebeurt, ervoor te zorgen dat de lezer de draad van het verhaal niet kwijtraakt.

Ik raad dit debuut graag aan en kijk uit naar een volgende roman van deze auteur.

Over de auteur
Ruud Alers, in 1956 geboren te Maassluis maar al lange tijd woonachtig in Zutphen, studeerde Nederlands met wiskunde als bijvak. Hij was werkzaam als redacteur, uitgever en manager in de educatieve sector, voordat hij zich als zelfstandig adviseur en ontwikkelaar van leermiddelen en toetsen vestigde. In de schaduw van de Karawanken is zijn eerste roman. Momenteel werkt hij aan zijn tweede roman, die zich deels in Zutphen en omgeving afspeelt. Zijn

Uitvoering
Paperback, 290 pagina's
Uitgeverij Aspekt
ISBN 978.946.153.86.35

Over Hanneke Tinor-Centi
Hanneke Tinor-Centi (1960), communicatiemanager, tekstschrijver, boekrecensent en blogger. http://hanneketinorcenti-blog.simplesite.com/