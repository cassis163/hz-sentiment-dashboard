Net als bijna alle boekjes van Uitgeverij Droomvallei is ook dit boek weer een creatief hoogstandje. Niet zomaar een leuk, kleurrijk voorleesboekje, maar een verhaaltje waar je als voorlezer iets mee kunt. Denk creatief, laat het kind meelezen en meebeleven en eventueel zelf meekleuren, want dat kan aan het einde van dit boekje.

Esther van der Ham schreeft een lief verhaaltje over vogel Vera, die in het wonderbos allerlei opdrachtjes moet doen, die ze toch in het begin wel wat eng vindt. Net als in het normale leven komt een kind zo in aanraking met dingen, die het niet gewoon is te doen, maar die je zo makkelijk kunt leren.
Esther illustreerde het verhaal met eenvoudige, zeer kleurrijke illustraties, die voor kinderen heel herkenbaar zullen zijn . Achterin het boekje staan zelfs een paar kleine opdrachtjes, die het nog leuker maken dit boekje samen te lezen.