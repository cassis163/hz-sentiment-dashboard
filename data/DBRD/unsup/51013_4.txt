Ooit werd Newt Scamander in zijn jonge jaren van Zweinstein gestuurd omdat hij mensenlevens in gevaar zou had gebracht door toedoen van een beest. Jaren later komt hij na een lange wereldreis aan in het New York uit de jaren 20 van de vorige eeuw. De koffer die hij bij zich heeft zit vol met zeldzame fabelachtige dieren. Per ongeluk komt deze koffer in handen van een Niemagie genaamd Jacob , een Amerikaanse dreuzel, en ontsnappen er een aantal van deze fabelachtige dieren. Naast dit probleem raakt Newt Scamander nog verzeild in de Amerikaanse toverwereld Macusa, en komt daar , voor vele Harry Potter-fans, een oude bekende tegen.

Naast de 7 delige serie over Harry Potter, schreef J.K. Rowling nog 3 andere kleinere boekjes, waaronder “Fabeldieren en Waar Ze Te Vinden zijn”. Als je de delen van Harry Potter goed kent weet je dat dit ook de titel is van een van de lesboeken van Harry Potter en zo grijpt eigenlijk alles weer in elkaar, want aan het einde van”Fantastic beasts and where to find them”, wordt duidelijk dat Newt Sacamender dit lesboek gaat schrijven.

Het boek “Fantastic Beasts and Where To Find Them”, is geschreven als een filmscenario, met niet alleen de dialogen maar ook met de filmtermen erbij van hoe het gefilmd moet worden.
Dit is in het begin even wennen maar al snel word je net als in de Harry Potter boeken het verhaal ingezogen en wordt de magische wereld voor even jouw wereld. Omdat het een filmscenario is, is het verhaal niet zo gedetailleerd uitgewerkt zoals we gewend zijn van J.K. Rowling, maar er staat genoeg in om je eigen fantasie er oplos te laten. Als je eerder de film al hebt gezien, zie je ook de filmbeelden weer aan je voorbij gaan.
Dit mooi uitgegeven boek maakt weer eens goed duidelijk hoe ingenieus de hele magische wereld rondom Harry Potter opgebouwd en uitgedacht is. Heerlijk om even in weg te dromen.