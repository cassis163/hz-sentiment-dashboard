Proloog
Het boek begint met een proloog. De proloog is gelijk spannend. Het gaat over een jongen die in een wolf verandert door middel van een serum wat hem eerder is toegediend. Het is heftig en trekt gelijk je aandacht. Toen ik de proloog had gelezen was er geen mogelijkheid meer dat ik het boek zou wegleggen.

Het verhaal
Het verhaal begint herkenbaar: een doorsnee leventje van een doorsnee meisje met de gebruikelijke troubles: niet naar een feestje mogen bijvoorbeeld. Alleen is bij Esther de reden waarom ze niet mag anders dan bij anderen. Op dat moment weet je nog niet waarom, en dat maakt nieuwsgierig!

'S avonds laat Esther min of meer per ongeluk drie mannen binnen die haar gelijk aanvallen. Ze spuiten een serum bij haar in en vertellen haar met twee weken terug te komen. Het is echt een bizarre scène en het is gelijk duidelijk dat er iets mis is. Esther is helemaal ziek van het serum. Haar zintuigen zijn extra scherp.

De twee weken verlopen voor Esther in verwarring. Waarom zijn haar zintuigen verscherpt? Wat is haar ingespoten? Na de twee weken komen de mannen terug en volgt er een heftig stuk. Ik vond het echt schitterend en heb zelfs even een traantje gelaten om een bepaalde gebeurtenis ;-). Esther ontsnapt aan de mannen en op dat moment begint er een spannend avontuur. Ook komt het verhaal samen met de verhaallijn uit de proloog en dat vind ik erg mooi gedaan.

Ik vind het boek echt ontzettend goed. Alles is compleet, perfect gewoon! Het verhaal is één groot spannend verhaal, waarin alles terugkomt wat je wilt: liefde, spanning, angst, mysterie, fantasie.. Heerlijk! Ik ben erg positief over dit boek, het was ook in één ruk uit. Ik kijk erg uit naar deel twee, want dit is een veelbelovende serie! Ik raad hem zeker aan, het is de moeite waard om te lezen.

Ik geef het boek 5/5 sterren. Het is een heerlijk boek en ik ben blij dat ik hem heb gelezen! Het boek laat je achter met een heel fijn gevoel.