De afwisseling tussen het verhaal van Hal in de tegenwoordige tijd en het verhaal uit het dagboek van een ander persoon in de verleden tijd geeft een extra laag aan het verhaal. Beiden komen op een gegeven moment mooi bij elkaar. Allemaal elementen die ervoor zorgen dat de lezer geboeid blijft. Ruth Ware weet de spanning goed op te bouwen, geeft steeds een stukje informatie aan de lezer die daardoor steeds nieuwe elementen in het verhaal ontdekt en zelf ook gaat puzzelen. Het gedeelte over de schuldeiser die achter Hal aanzit wordt op het laatst wat afgezwakt en niet alle vragen worden beantwoord. De ontknoping komt op een onverwacht moment.

Ruth Ware geeft in De dood van mevrouw Westaway de mystieke sfeer van Cornwall en de totaal andere, alledaagse sfeer van Brighton goed weer. Ze heeft dus niet alleen aandacht voor de personages maar ook voor de omgeving.