Op een koude dag in november verdwijnen midden op de middag 2 jongetjes. De politie wordt ingeschakeld. Dan verdwijnen er meer kinderen, allemaal kinderen tussen de 8 en 12 jaar en allemaal in West-Nederland.

IJskoud is, net als Galgenveld, een super spannende thriller. De gebeurtenissen zijn gebaseerd op die van het meisje van Nulde (2001). Heel veel kinderen zijn heden ten dage helaas nog steeds het slachtoffer van geweld en onderdrukking.
De schrijfstijl van Isa Maron is vlot, humoristisch en zeer gedetailleerd. Ze gebruikt korte zinnen en korte hoofdstukken. Het verhaal leest als een trein, je wilt verder lezen en weten hoe het afloopt. De karakters zijn goed uitgediept en herkenbaar. Je ziet alle personen zo voor je. Jammer dat het boek zo snel uit was, nu maar weer wachten op deel 3, dat ik zeer zeker wil lezen!

Ik geef het boek 4 sterren