Bedankt Blossom Books Challenge, dat je verscheen in 2017, dit oktober boek was fantastisch, mooi, womanpower, een fantasiewereld die je meesleept en niet loslaat. Ik beken als ik niet mee had gedaan met de challenge, misschien had ik het boek dan niet gekocht, dus dit was wederom de ontdekking van dit jaar! Vooral eerst de cover, prachtig, de poster geeft dit boek een meerwaarde. Het voorwoord van Myrthe maakt me telkens weer nieuwsgierig en is zo mooi geschreven.
Asha is de dochter van de koning van Firgaard, heel Firgaard heeft angst van Asha, ze staat bekend als drakendoder en ook als Iskari, "Iskari" die dood en verderf brengt. Asha is uitgehuwelijkt, en zal moeten trouwen met de commandant Jarek. Asha ziet dit huwelijk niet zitten met deze vreselijke man. Dan komt de koning met een voorstel, als Asha de kop brengt van de meest gevaarlijke draak Kozu, krijgt ze haar vrijheid terug en zal ze niet moeten trouwen.
De eerste bladzijdes zijn even zwaar en misschien een beetje verwarrend, maar trouwe lezer niet opgeven, doorzetten, het moment dat je voet hebt gezet in Firgaard en je leert Asha en Torwin, Dax, Safire kennen, ben je vertrokken, ik heb het boek op 2 dagen uitgelezen. Deze trilogie gaat weer een verslaving worden en ik zie nu al uit naar het tweede boek.
En ja het is een sprookje, maar een sprookje met een boodschap!