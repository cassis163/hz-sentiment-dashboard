In algemene woorden een lekkere lijvige familiegeschiedenis. Maar dat geeft een incompleet beeld. Het is een familieroman met de humor, gekte en ellende die je vindt in de beste romans van John Irving maar dan met aardig wat onderhoudende licht filosofische passages. Achtergrond, Australie, Parijs en Thailand.
Jasper kijkt terug op het bijzondere leven van zijn eigenlijk best wel rare en soms irritante vader Martin. De vader was filosoof en heeft in zijn jeugd een paar jaar in coma gelegen. De overleden oom van Jasper, Terry is een door het Australische volk als held vereerde crimineel.
De oom die Jasper zijn vader altijd in de schaduw zette, die het meisje waar hij verliefd op was kreeg. Terwijl hij, Jasper zijn vader, eigenlijk de man is die iedereen zou moeten zien als de belangrijke man. De man die de wereld echt iets zou kunnen bijbrengen
En wie is die Tim Lung, een van de meest gezochte criminelen ter wereld eigenlijk?

Zoals ik zei een lekker lijvig boek. 640 pagina’s lang boeiend. Voor de liefhebbers van romans met een komische en licht filosofische inslag. Eén minpuntje maar, wat een lelijk omslag. Maar dat maf niemand weerhouden!