Het is altijd weer een beetje merkwaardig als je leest dat een politieagent een moord moet onderzoeken en oplossen bij de grootste moordenaars die Europa ooit heeft gekend, het Naziregime van Hitler.
Rechercheur Bernie Gunther redt een vrouw als ze wordt belaagd op het station. Hij neemt Arianne Tauber mee en wordt er verliefd op. Kort daarvoor is het dode lichaam van de Nederlander Geert Vranken op een spoorwegemplacement gevonden. Deze zaken lijken geen enkel verband met elkaar te hebben.
Vervolgens wordt Bernie naar Praag gedirigeerd om daar de bevordering van Reinhard Heydrich mee te vieren. Heydrich is een fanatieke Nazi en als zodanig tot generaal bevorderd.

Wanneer in het huis van Heydrich een van zijn adjudanten dood wordt gevonden, krijgt Bennie opdracht de moordenaar te vinden. Hij krijgt alle mandaat voor zijn onderzoek en maakt er van gebruik door alle hoge militairen aan een verhoor te onderwerpen.
Die verhoren zijn uiterst goed in elkaar gezet en geven een duidelijk beeld hoe de hoge militairen in 1941 leefden en wat hun opvattingen en gedrag was. Uiterst slijmend naar boven en trappend naar alles beneden hun, dat was het motto.

Bennie Gunther zit met een van zijn moeilijkste opdrachten opgescheept en hoopt er zonder kleerscheuren af te komen. Maar hij zal nog diep door het stof moeten met zijn anti Nazi gevoelens.
Weer een mooi verhaal door Kerr neergezet dat soms zelfs doet denken aan Agatha Christie, die een voorkeur had voor verhoortechnieken in grote landhuizen. Praag fataal komt een heel end in de goede richting!