Niet te filmen geeft een kijkje achter de schermen bij de wereld van reality-tv. Het boek leest gemakkelijk, de schrijfstijl is helder en vlot. Ik moest mezelf 's avonds echt dwingen om te gaan slapen, in plaats van het boek aan één stuk door uit te lezen. Dat uitlezen heb ik de volgende ochtend dan maar tijdens het ontbijt gedaan ;)

Hoewel ik erg genoten heb van Niet te filmen moet ik zeggen dat ik het einde een beetje teleurstellend vond. Niet alleen voorspelbaar en onrealistisch - welke vriend houdt er zo'n groot geheim achter voor zijn partner?! -
maar daarnaast ook een soort van anti-climax. Het hele boek gebeurt er op hoog tempo van alles en nog wat, maar aan het einde gebeurt er eigenlijk niks..

Als je kijkt naar het cv van Barbara Kuipers zie je dat ze daadwerkelijk bij programma's als Temptation Island, Dames in de Dop, Peking Express en Prins zoekt Vrouw heeft gewerkt. Ik vind het erg dapper dat ze haar ervaringen op deze manier durft te delen in boekvorm..

Leuk om te lezen als je zelf ook werkzaam bent in de mediawereld!