Dit was weer eens een interessant boekje. Met zijn allen zitten we veel te veel. Als je daar ook maar even over nadenkt, merk je dat je automatisch gaat zitten als je kan, zoveel mogelijk. Soms kan het uiteraard ook niet anders.
De auteur stelt enkele opties voor om hierin verandering te brengen. Ze wil niemand bekeren. Maar toch zijn er duidelijk goede redenen om minder te gaan zitten en meer te bewegen. En het is ook gewoon fijner dan de hele dag zitten. Wie heeft het al niet eens voor gehad dat hij/zij denkt dat je stijf bent gezeten? Vele bekende mensen werken staand en het is nu misschien een soort van hype maar het is zeker geen nieuw fenomeen. Ook vroeger werd er al staand gewerkt, Leonardo Da Vinci, Winston Churchill en Darwin om er maar enkele te noemen.
Na het lezen van dit boekje begin je hier over na te denken en betrap je je erop dat je er rekening mee begint te houden. Het meest frappante inzicht vond ik persoonlijk dat een uurtje sporten na een hele dag zitten niet zoveel effect heeft als men zou verwachten. Het kan natuurlijk wel deugd doen. Regelmatig gaan staan en tussendoor bewegen heeft echter wel effect.
Minder zitten en meer staan en bewegen. Een goede leuze.