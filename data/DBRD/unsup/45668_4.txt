Wauw, wat een mooi boek! Dat was mijn eerste reactie toen ik de grote envelop uitpakte.
Het boek heeft maar liefst de afmeting van bijna 2 A4-tjes.
Wat verder opvalt aan het boek is de cover in de primaire kleuren rood en blauw (en wit). De letters en de afbeeldingen op voorkant zijn uitgestanst. Dit geeft het boek een chique uitstraling.
De tekst op de achterkant van het boek maakt nieuwsgierig. Er worden veel vragen gesteld, zoals: hoe zwaar zijn wolken? Ja, hier ben ik wel benieuwd naar!

Ook binnenin het boek is met veel kleur gewerkt. Iedere twee bladzijden hebben dezelfde monotone kleurstelling (zoals blauwe bladzijden, roze bladzijden, groene bladzijden) met zwarte tekst.
Zoals beloofd op de achterzijde, staat het boek vol met wetenswaardigheden, erg interessant.

Ik heb veel van dit boek geleerd en het is zeker een boek om af en toe nog eens op te pakken en om het op het gemak nog eens te bekijken.
Het boek heb ik samen met mijn dochter van vijf jaar gelezen, zij vond het wel interessant, maar veel onderwerpen waren nog te ingewikkeld voor haar. Ik zou het boek aanraden aan kinderen vanaf 8 jaar.

En, o ja, wist je dat een wolk wel meer dan een miljoen ton kan wegen???