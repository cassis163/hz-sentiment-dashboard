Welkom in een nieuwe magische wereld! Hier kunnen Magyckers een spreuk maar 1 keer gebruiken. Daarna halen ze de spreuk uit hun geheugen. Zodat de spreuk niet meer te herhalen is.
Deze Magyckers komen van het mysterieuze eiland Aimerey. Niemand weet hoe het er daar echt aan toegaat. Want de mensen die het eiland verlaten, daar wissen ze het geheugen van. Er zijn wel een aantal hooggeplaatste mensen op de hoogte. Maar het is geheim, een die niet mag uitlekken.

Dichtbij de Kloof wonen Marit en haar broertje Auric. Hij is autistisch en heeft een aantal aparte trekjes. Op een dag is er iets vreemds aan de hand. Het wachthuis verdwijnt en het loopt verder uit de hand. Iemand gebruikt een bepaalde spreuk nogmaals! Dat kan toch niet? Niemand weet van de spreuken af. Alleen de Magyckersâ€¦.Toch?

Auric heeft een bijzonder huisdier: een Roekil. Ik heb altijd iets met dieren in boeken. Dit dier is echt een dier waarvan ik zou hopen dat hij echt was.
Ze leren Eamon kennen, hij heeft een verleden en zijn familie is berucht. Een van de leukste personages in het boek. Maar Marit is ook een zeer sterke vrouw en personage!

Er zit magie in, maar ook draken. Maar deze draken zijn anders dan je gewend bent. Het is een draak onwaardig bestaan. Dat is origineel, maar toch ook best gemeen. Ik ben dol op draken en moest echt af en toe even slikken. Dus het heeft mij echt geraakt! Dat is altijd weer bijzonder als dat lukt. Het is toch weer anders dan het standaard drakenverhaal. Zeer origineel!
Dit boek heeft schepen en piraten, verraad en vertouwen, vriendschap en een hoop mysterie. Ik heb er goed van genoten!

Dit is het eerste deel van de gloednieuwe serie Magycker. Adrian Stone neemt je mee naar een prachtige wereld. Via de landkaart voorin het boek, kun je zien waar de personages heen reizen.
Echt een mooie kaart met details. Een fantasyboek dat je niet gemakkelijk meer kunt wegleggen!

De cover is echt prachtig, daar was ik meteen al verliefd op. Je ziet het eiland Aimerey en draken.
De titel past goed en ik kan niet wachten tot het tweede deel uit is. 4****