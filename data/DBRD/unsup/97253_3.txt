Hoewel de boeken in de Flirten met- serie goed met elkaar aansluiten, ervaren we toch een soort van herhaling in de gebeurtenissen. Deze keer worden ze vanuit twee eerder tegengekomen personages van Flirten met de baas verteld. Er mag dan wat verdieping in zitten, de humor is voor het grootste gedeelte al eens gedaan, waardoor het zijn charme kan verliezen. Hier en daar komt er wel een nieuwe grap bovendrijven in Flirten met de playboy. Olga Hoekstra heeft wel weer haar best gedaan om er een leuk en luchtig verhaal van te maken, ondanks dat de plot ook wat voorspelbaar is geworden. Door al deze puntjes is het eigenlijk net geen vier sterren waard. Het is wel een fijn zomerboek. Het is raadzaam om deze niet vlak na het eerste deel te lezen.