De cover is rood met een geketende vrouw wat zowel een duidelijke link heeft met het verhaal als met de titel Schakels. De titel is overigens voor meerderlei uitleg vatbaar, want ook in het boek spelen schakels op meerdere wijze een rol. Zowel bij de schakels tussen personages als de verschillende schakels in het plot. Op de achterflap staat een inleidende tekst die past bij het verhaal, maar je lange tijd laat wachten op dat wat belooft wordt. De volgorde in het boek is chronologisch waardoor de spanningsboog meerdere malen flink inzakt en dit is wel jammer. De Beer is sterk in het neerzetten van de omgeving en het tot leven brengen van een scene maar de spanningscurve is nog wel voor verbetering vatbaar. Vooral in het tweede deel van het boek waarin Schakels toewerkt naar een climax en het onderzoek in volle gang is neemt de spanning toe en wordt je als lezer vastgehouden in het verhaal. De Beer heeft bijzondere personages gecreÃ«erd waarbij bijvoorbeeld Walter Sevenijns toch wel enige frustratie oproept met zijn bijzondere manier van handelen maar hij weet ook respect af te dwingen met hoe hij, als enigszins simpel overkomende man toch voor de volle 100% ergens voor gaat. Rechercheur Goosens leent zich goed voor een serie, al is hij wel enigszins stereotype neergezet. Als lezer leer je hem al een beetje kennen maar is er nog ruimte voor verdieping van het personage in volgende delen. Al met al is Schakels terecht genomineerd voor de Hebban debuutthrillerprijs en is dit eerste deel een prima start van een serie rondom Goosens.