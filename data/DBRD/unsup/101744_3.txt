De auteur

Auteur Christi (C.J.) Daugherty (1974) is een Engelse schrijfster. Toen ze 22 jaar was begon ze met het oplossen van moordzaken, als misdaadverslaggeefster. Zo werkte ze voor enkele Amerikaanse kranten zoals The Savannah Morning Post en de Dallas Morning News. Naast romans schrijft ze Young Adult Fictie.

De flaptekst

In een keuken wordt het lichaam van een vrouw gevonden. Ze is naakt en meerdere malen met een mes gestoken. Degene die haar vindt is haar twaalfjarige dochter.
Vijftien jaar later is Harper McClain een toonaangevende verslaggever in Savannah als ze op een plaats delict aankomt. Ze herkent alles wat ze ziet, want het is identiek aan de moord op haar moeder.

Harper heeft altijd met het gevoel rondgelopen dat de echte moordenaar van haar moeder nooit was gevonden. En nu lijkt het alsof ze gelijk krijgt. Er zijn geen vingerafdrukken. Geen voetafdrukken. Geen DNA-spoor. Toch is Harper vastbesloten om de moordenaar te vinden. Gaat het haar na al die jaren lukken?

De elementen

De cover ziet er indrukwekkend uit. best bijzonder. De letters vallen goed op. Het doet een beetje grillig aan. De titel past er goed bij en maakt nieuwsgierig. Wat zijn Echomoorden? Dat wil je als lezer best graag weten. In de vertelperspectief van 3e persoon, lezen we over Harper , zij is 27 jaar en haar beroep is misdaadjournaliste bij een krant in Savannah. Samen met Miles gaat zij veel op pad. Hij is fotograaf en zij kwamen op hetzelfde moment bij de krant, nu 7 jaar geleden. Harper is heel deskundig in haar werk.

C.J. Daugherty was al op jonge leeftijd misdaadverslaggever. Haar voorliefde voor dit vak is zeker duidelijk, haar passie ligt hier dan ook echt. In vlotte zinnen neemt Daugherty je mee naar Savannah. De hoofdrol in
deze eerste, uit een serie, is weggelegd voor Harper. Personen en omgeving worden goed omschreven.
Voor je het weet kijk je over de schouder mee, met Harper en wat zij meemaakt. Zij is nog steeds getroffen door het voorval van vroeger en doet verslag van een nieuwe moord. Daarbij zoekt ze de randjes op en neemt flinke risico's. Als lezer leef je al snel mee, maar blijft het verhaal wat vlak. Het is meeslepend maar echte hoogvliegers blijven uit. Pas aan het einde komt het verhaal op stoom. En trekt enige spanning aan.e
Waardering: 3,0 sterren.

Mooi boek, qua spanning waren mijn verwachtingen hoog gespannen..en viel het wat tegen. Ik miste de "bite". Natuurlijk ben ik nieuwsgierig naar deel 2.

Hartelijke groeten, Annette Overvoorde
Birdy's Boeken, https://birdysboeken.blogspot.com/2018/11/cj-daugherty-echomoorden.html