Z.G.A.N. van Debra Oswald is een boek dat voor mij helaas de verwachtingen niet waarmaakte. Het is vlot geschreven, het verhaal is op zich niet verkeerd maar de humor was niet aan mij besteedt. De vergelijking met Het Rosie project vind ik persoonlijk dan ook ver te zoeken.
Het verhaal zelf steekt wel goed in elkaar, je leest over Sully die na zijn mislukte zelfmoordpoging besluit zijn leven om te gooien en een nier te gaan doneren. Toch kreeg ik geen sympathie voor Sully, op de een of andere manier ging hij niet voor mij leven en lukt het mij ook niet hem aardig te vinden.
Geen hoogvlieger voor mij persoonlijk helaas, al wil ik ook zeker niet beweren dat het een slecht boek is! Het was helaas niet mijn soort boek.