De Zwaluwman speelt zich af in Polen tijdens de Tweede Wereldoorlog en verteld het verhaal van de jonge Anna die nadat haar vader meegenomen is door de Duitsers alleen achterblijft. Wanneer een van haar vaders beste Duitse vrienden Anna ineens met heel andere ogen bekijkt en haar de deur wijst voelt Anna zich radeloos verloren. Dan ontmoet ze de eigenaardige Zwaluwman. Met hem zwerft ze jarenlang door Polen in de hoop uit de handen te blijven van de Duitsers.

De Zwaluwman laat zich moeilijk matchen met andere oorlogsverhalen. Er wordt door de auteur veelvuldig gespeeld met taal en dan vooral in het eerste gedeelte van het boek, waardoor het verhaal bijna poÃ«tisch aandoet. Er ontstaat een haast dromerige, illusionistische sfeer waardoor het heftige oorlogsdrama naar de achtergrond lijkt te verdwijnen. De Zwaluwman zal je als lezer hier en daar ontroeren, de zinspelen zijn kunstig te noemen, maar voelen hier en daar wat geforceerd aan. Alsof de auteur in zijn debuut in een keer al zijn talent op tafel heeft willen gooien. Is De Zwaluwman aan te bevelen? Het antwoord is daarop volmondig ja, vooral vanwege de originele combinatie van fictie en waarheidsgetrouwe gebeurtenissen en omdat je niet zo snel weer een boek in handen zult krijgen die zich laat vergelijken met dit kunstwerkje.