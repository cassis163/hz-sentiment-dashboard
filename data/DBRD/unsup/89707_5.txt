Ik was heel blij dat ik ook voor Voorlopers 2 de leesclub mocht co√∂rdineren. In deel 1 zat veel herkenning voor mij en ik was erg benieuwd hoe Mirjam het verhaal zou uitbouwen in het vervolg. Stiekem hoopte ik op meer lessen zodat ik ook mijn eigen vaardigheden kon ontwikkelen.

Het is niet altijd erg als er niet aan je verwachtingen wordt voldaan. Dat bewees Mirjam met dit boek. Hoewel mijn verwachtingen niet uitkomen was het spannend en emotioneel. Ja, ik heb zeker ook een paar tranen gelaten.

Hoofdpersoon Emma moest veel verduren, maar leerde daardoor haar eigen kracht kennen. Daarnaast leerde ze ook nieuwe personen kennen die het verhaal extra interessant maakten. Zo was er Celine die hele treffende tekeningen kon maken en wiens eigenaardigheden bij mij ook wel een beetje bekend voorkwamen.

Als het goed is komt er weer een vervolg en ik ben erg benieuwd wat Emma daarin weer zal meemaken. Dat het moeilijk is om de schijfkunsten van Mirjam te benaderen bewees ik met mijn vraag hoe en of men de epiloog zou veranderen. Bij mijn eigen antwoord moest ik bekennen dat ze het gewoon heel goed afgerond heeft. Mijn romantische ziel moest wel een alternatief einde bedenken. Als je daarnaar nieuwsgierig bent verwijs ik je graag naar de leesclubdiscussie.