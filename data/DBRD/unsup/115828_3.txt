Bagrat en Lambert zijn al jaren bevriend. Bagrat zijn pleeg-ouders zijn naar Canada verhuisd om een veehouderij op te zetten. Hij moet alles nu zelf regelen. Vanaf 3e tot zijn 18e kroop Bagrat voortdurend door het oog van de naald. Hij vecht om in Nederland te mogen blijven. Maar helaas is nu zijn verblijfstatus veranderd in "illegaal". En moet hij terug naar Georgië, waar het nog lang niet veilig is. Samen met Lambert, die door een van zijn uitspattingen in een rolstoel zit, bedenkt hij een plan om de politiek eens goed wakker te schudden. Met 3 personen is er meer kans op slagen en ze betrekken de Poolse Mikolaj erbij. Het blijkt dat Mikolaj nergens voor terugdeinst en er ook eigen ideeën op na houdt. Dit geeft veel spanning tussen de vriendschap van Lambert en Bagrat. Zeker als Bagrat helemaal onder de indruk is van Mikolaj. Naarmate de dag Grote dag vordert, vraag je je af: gaat dit wel goed?

"Three is a crowd"

De elementen

De cover is kleurrijk, en toch wat sober. Een hoge brug over het water. Lambert heeft iets met deze brug te maken. De titel "De grens voorbij" slaat op het hoofdthema, de plannen voor de Grote dag, maar ook op kleinere zaken. Voor alle 3 de karakters samen, maar ook apart gaan zij "de grens voorbij" van het toelaatbare. Wat niet altijd goed uitpakt. Centraal staan de twee jonge vrienden Bagrat en Lambert. Later komt daar Mikolaj ook nog bij. Dit geeft de nodige scheurtjes in de vriendschap tussen de twee. Het is een verhaal in dagboek-vorm, wat begint op 21 oktober en eindigt op 5 november van datzelfde jaar. De jongens hebben iets in petto, voor een bepaalde datum. Het is flink foute boel. Door de komst van de 3e persoon gaat het al snel mis, want vaak geldt: 3 is teveel.

Bastiaan Mellink heeft de karakters en actuele thema's goed beschreven. Gezien zijn expertise met mensen die complexe problemen hebben. Zo heeft Bagrat met de procedures van een verblijfsvergunning te maken. Het jaren hiervoor strijden geeft grote frustraties bij hem. Dan is daar Lambert strijdend met Bagrat en voor zijn grote liefde. Als derde Mikolaj, die echt van het padje is geraakt zou je kunnen zeggen. Hij ergert zich met name aan de "allesverslindende consumptiemaatschappij" en vergelijkt zich met een bidsprinkhaan: een strijder die niet opvalt.

¶ Grenzeloos is het woord dat nu het beste bij hem past. Grenzen...die is hij allang voorbij.¶

Conclusie

De grens voorbij is een mooie roman. Mellink neemt de lezer mee, naar de wereld van 3 jonge mensen met snode plannen en wat er allemaal met hen gebeurt in een korte tijd. Het verhaal wordt met flinke vaart neergezet. De dialogen zijn echt mooi, alleen de schrijfstijl in 3e persoon mag een kleine "make-over"voor het volgende boek. Er wordt (te) veel gebruikt gemaakt van de "hij-term, dat leest op den duur niet echt fijn. Het onderwerp is goed gekozen, qua emotie mag het verhaal wat meer hebben. De personages hebben niet veel diepgang, maar dat is voldoende voor dit verhaal. De plot naar het einde is mooi gevonden!

Waardering

3,5 sterren voor dit bijzondere verhaal.

Hartelijke groeten, Annette Overvoorde, Birdy's Boeken
https://birdysboeken.blogspot.com/2018/08/bastiaan-mellink-de-grens-voorbij.html