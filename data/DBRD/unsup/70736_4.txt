Mama Tandoori is verhaal van Ernest van der Kwast over zijn familie. Zijn moeder komt uit India naar Rotterdam om als verpleegster te gaan werken en ontmoet daar de Nederlandse vader van Ernest. Zij trouwen en krijgen drie zoons: Ashirwad, Johan en Ernest. Van der Kwast heeft dit boek geschreven nadat hij ook vader is geworden van een zoon en op bezoek is geweest bij twee van zijn tantes in India.

Het begin van Mama Tandoori is vooral hilarisch, tranen over de wangen van het lachen. Een combinatie van de acties van zijn moeder en tegelijkertijd de plaatsvervangende schaamte van de vier heren van der Kwast. Zeer beeldend geschreven, je ziet zijn Indiase moeder in Rotterdam op je netvlies verschijnen. Tegelijkertijd zet het boek je aan het denken over vooral zijn moeder. Ze is volledig zichzelf, maar is ze wel gelukkig?

Geleidelijk wordt de toon van het boek steeds serieuzer, net als Ernest opgroeit naar een volwassene in het verhaal. Hij reflecteert de acties van zijn moeder meer en probeert haar te begrijpen.De impact op haar zoons en man komt steeds meer aan het bod. Ook de geschiedenis van zijn beide ouders komt aan het bod. Ome Herbert en Oma Voorst aan de van der Kwast kant. Tante Jasleen en Sitara aan zijn moeders kant. Vooral op het einde van Mama Tandoori voel je ook de pijn van zijn moeders daden. Ze is als s enige nog niet op bezoek is geweest bij haar zeventien maanden oude kleinzoon. Haar motto om alles gratis of anders zo goedkoop mogelijk te doen, is doorgeslagen en doet haar zoon veel meer pijn als de klappen met de deegroller in het boek.

Met het schrijven van Mama Tandoori heeft Ernest van der Kwast een mooi monument voor zijn familie geschreven. ..