Bericht uit Parijs is mijn eerste kennismaking met Guillaume Musso. Hij heeft een aangename schrijfstijl met af en toe een humoristisch kantje.
Het begin komt misschien wat traag op gang, maar eens ze mekaars GSM hebben, wil je alleen maar mee grasduinen in het leven/verleden van de andere persoon. Na een tijdje krijgt het verhaal enkele verrassende plotwendingen, die de vaart in het verhaal brengen.
Misschien zijn sommige stukken (vooral in het laatste deel) niet helemaal geloofwaardig, dat neemt niet weg dat het een leuk boek is om te lezen en waarbij je telkens zegt "nog 1 hoofdstuk en dan stop ik". Er mag meer vertaald worden van deze auteur.