Tanja en Ronald gaan trouwen, tijdens de beschrijving van hun huwelijksdag merk je al dat het niet helemaal lekker gaat. Waar Tanja ontroert naar de familieleden kijkt die voor hun zingen kijkt Ronald strak voor zich uit en lijkt hij niet echt te genieten. Ook na deze mooie dag loopt het niet echt lekker tussen die twee. Als Ronald na het ontvangst van een erfenis besluit om niet meer te gaan werken veranderen de verhoudingen in huis helemaal.
Dan krijgt Ronald last van lichamelijke klachten, de huisarts kan niets vinden en hij wordt doorgestuurd. Hij verandert van een sterke man in een afhankelijke jongen lijkt het wel, bang om iets te doen want stel je voor dat hij weer ziek wordt. De rollen worden echt omgedraaid en beiden kunnen hier moeilijk mee omgaan. Hun familieleden en vrienden helpen hier ook niet echt bij. Tanja ontmoet Mike, de vader van een van haar leerlingen en die vindt ze heel aardig. De spanningen in huis lopen op en het is op een gegeven moment echt de vraag of dit verhaal wel goed af zal gaan lopen

Petra Heckman heeft een mooie en open manier van schrijven, hoewel ze in het begin van het boek aangeeft dat ze door haar visuele handicap summier is in de beschrijving van de ruimtes en situaties. Ik vond het juist heerlijk om een boek te lezen waarin niet heel erg afgedwaald wordt in de beschrijvingen van gordijnen en inrichting. Petra beschrijft een situatie die overal voor kan komen, gewone mensen zoals jij en ik met eigen gedachtes en gebeurtenissen.
Daarnaast brengt ze pittige onderwerpen ter sprake zoals huwelijksproblemen en ook gezondheidsproblemen waar niet direct een oorzaak voor gevonden kan worden. Dat doet ze op een heldere en duidelijke manier. Ook hoe de omgeving van iemand met deze problemen deze mensen vaak verder in de problemen kan brengen door reacties die vaak goed bedoeld zijn maar niet zo overkomen. De eenzaamheid van Tanja en Ronald en de strijd die beide personen leveren in dit gevecht is heel mooi beschreven. Het is een heerlijk boek om te lezen en ik hoop op een tweede deel want nu wil ik weten hoe het verder gaat met de hoofdpersonen.