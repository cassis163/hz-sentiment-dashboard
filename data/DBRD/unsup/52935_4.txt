Dit was mijn zevende Tess Gerritsens en ik vond dat het verhaal dit keer vrij traag op gang kwam. Wellicht was dit te wijten aan het feit dat de auteur drie gezinnen, met hun achtergrond, moest introduceren. Eens de personages hun plaats hadden gekregen, kwam het verhaal aardig op gang. Een vijftigtal bladzijden voor het einde, denk je als lezer dat je alles op een rijtje hebt, maar dat is buiten het talent van Tess Gerritsen gerekend. Voor de ontknoping houdt ze toch weer een verrassende wending achter de hand. Op die manier bleef de spanning - die in het begin een beetje ontbrak - wel tot op de laatste bladzijde behouden. Ik vond dit niet haar beste boek, maar heb opnieuw wel genoten van de lectuur.