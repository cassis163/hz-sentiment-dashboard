Wat mij betreft mag dit boek verplicht lectuur worden op school.
Het ontstaan van de mens, oorlogen verklaard, economische begrippen, waarom zijn zoveel beschavingen verdwenen, zijn we echt superieur omdat we er nog zijn en niet de Neanthertalers?
Zelfs politiek, kapitalisme, communisme, allerlei godsdiensten passeren de revue. Hoe ver gaan we met genetische manipulatie en komt er een tijd dat we onsterfelijk zijn en worden we daar dan wel gelukkig van of beter van dan pakweg een boer uit de veertiende eeuw?
Alles wordt heel begrijpelijk en met een vleugje humor op tijd en stond uitgelegd. Niets geen moeilijke woorden en als ze er al zijn worden ze verklaard. Hier en daar een foto of kaart om alles nog wat duidelijker te maken.
Mooi, goed gedaan, het zet de Homo Sapiens terug met de voeten op de grond. Zoveel beter doen we het niet.