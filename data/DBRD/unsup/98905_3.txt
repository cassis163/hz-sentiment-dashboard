Een bizar verhaal, dat daardoor wel heel origineel is. Birk is al uit het verhaal verdwenen voor het verhaal begint! Birk is dus de vader van Mikael. Vader en zoon zijn gaan zwemmen en alleen Mikael komt terug naar huis. Vader komt nog volgens Mikael, maar dat wordt na een paar dagen toch wel twijfelachtig. Mikael woont samen met zijn moeder en buurman Karl op een eiland. Tot voor kort waren er dus nog 2 mensen meer op het eiland, vader Birk en aan de andere kant van het eiland mevrouw Augusta. Het huis van mevrouw Augusta is onbewoond sinds ze overleden is.
De rest van het verhaal gaat dan hoofdzakelijk over Mikael, maar er wordt nog veel teruggeblikt naar belevenissen met vader Birk Hammerman, die onder meer voor het onderwijs van Mikael zorgde. Van dat onderwijs komt onder toezicht van moeder Dora niet veel meer terecht. En aan dat beetje dat nog overblijft maakt Mikael op een bijzondere manier ook een eind. Mikael beleeft verschillende avonturen met Karl, de buurman, Ingmar de zoon van een varende supermarkt en een meeuw die in het huis van mevrouw Augusta zijn onderdak heeft gevonden.
Als het boek een boodschap heeft, is dat voor mij dat het heel dubieus is om in zo'n kleine gemeenschap op te groeien!
Interessant boek, maar voor mij geen top verhaal.