In eerste instantie had ik zo mijn bedenkingen na het lezen van een aantal interviews met de hoofdpersoon Mokhtar, zou het niet te veel over koffie gaan? Maar omdat het een Eggers is, wilde ik het boek natuurlijk lezen. En wat is het een fijn boek! Het is non-fictie die leest als fictie, spannend en onderhoudend. Mokhtars leven is geen instant succes-verhaal. Hij is lang zoekende, heeft pech waardoor een studie niet doorgaat en 'ziet' dan zijn roeping. Dan gaat hij er ook echt voor. Omdat ik enigszins terugh0udend ben geweest met interviews lezen, bleef het spannend tot het einde. Hoe gaat deze onderneming aflopen? Hoe gaat het met zijn ondernemingsplan? Dat hij uiteindelijk verstandig met succes omgaat, geloof ik: in het begin van het boek zegt zijn opa al 'Keep the money in your hand, never in your heart".