Vooraleer een boek mijn interesse wekt, kijk ik altijd eerst naar de cover. Dat is in dit geval niet anders. Wat een prachtige, mysterieuze cover. In dit geval is het simpelweg in één lijn met de titel van het boek. “De Duistere School”, en dat zie je dus op de tekening. De rillingen lopen haast door je lijf. Lekker duister, een kraai, avondlucht, vervallen huis, … Love it!

Het boek is trouwens een hardcover en voor mij persoonlijk vind ik het ook de enige passende optie voor dit boek. De auteur heeft een goede keuze gemaakt door voor een hardcover voor dit boek te kiezen!

De ondertitel wekt voor mij ook bijzonder extra veel spanning op!
“Eenmaal je op deze school zit, geraak je er nooit meer weg!”

Dat geldt niet alleen voor deze school, maar ook voor het hele boek. Het boek is een jeugdthriller en ik vond het boek heel vlot geschreven, geen al te lange zinnen, goede beschrijvingen, maar toch is er nog heel veel ruimte overgelaten voor de fantasie van de lezer. Het is ook een boek dat me meteen vastgreep, en dat vind ik belangrijk.

Zoals we van Sandra J. Paul gewend zijn, bevat dit boek enkele psychologische en paranormale tintjes, en enkele plottwists die ik niet zag aankomen. Ook hier verrast Sandra J. Paul me telkens weer opnieuw mee. Telkens als ik denk te weten wat er gaat gebeuren/hoe de vork in de steel zit, gooit ze het roer volledig om en sta ik daar dan.

Het boek is dus een echte pageturner. Op de eerste pagina van elk nieuw hoofdstuk vind je trouwens weer een prachtige tekening die in de lijn ligt van het hoofdstuk en/of waar het zich ongeveer afspeelt. (Vb: onderweg: takken-spanning, bij het huis: een huis, in het huis/school: gangen, …) Prachtig gedaan.

Extra leuk weetje: Sandra heeft dit boek samen met haar zoon geschreven, die haar feedback gaf tijdens elk hoofdstuk. Ze heeft met dit verhaal ook deelgenomen aan een wedstrijd en belandde op een shortlist. Niet verwonderlijk, me dunkt!

Het boek was een waar genot om te lezen en ik raad hem aan iedereen aan.

Mijn score:

Cover: 4.5 * / 5
Inhoud: 4.5 * / 5
Verhaal: 4.5 * / 5

Algemene score: 4.5 * / 5

Een prachtig boek dat je vanaf de eerste pagina vasthoudt, waarin ruimte is gelaten voor de fantasie van de lezer, de spanning is goed opgewekt, en daar heeft om te beginnen de cover en de ondertitel heel veel mee te maken. Ik hou van covers die een groot deel van de titel/inhoud omvatten. Het is een boek dat ik sowieso in de boekhandel ook zou oppakken en van naderbij bekijken, en die sowieso mee afgerekend zou worden.