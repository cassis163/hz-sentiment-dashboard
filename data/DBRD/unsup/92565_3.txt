Vanmiddag Galgenveld uitgelezen. Een vlotlezende thriller, maar niet van het hoogste niveau. Er is een enorme marketingcampagne omheen gezet met de gratis bookazine exemplaren bij het AD, de leesclub op CrimeZone Ã©n las net dat de boeken verfilmd gaan worden. Dit wekt bij mij de indruk dat Isa Maron ingehuurd is door de uitgever om deze boeken te schrijven en dat dit een uitgekiend en vooraf uitgewerkt format is waar men veel geld mee wil verdienen en niet zozeer dat het uit het hart van de schrijfster komt. Wat niet wegneemt dat het een uiterst leesbaar boek is. Hoofdpersoon Kyra komt mij wat vroegrijp en te wijs voor haar leeftijd over, te koelbloedig ook. Ik heb een week niet gelezen door vakantie en was wel een beetje de draad kwijt toen ik weer verder ging door het aantal personages dat in het verhaal voorkomt. Al met al zou ik wel het vervolg willen lezen. Ik ga er dan vanuit dat de serie om Kyra draait en haar vermiste zus en niet om de rechercheurs die de moord onderzoeken.