Leuke Bildungsroman met de nodige humor en met schijnbare achteloosheid geschreven (vanwege het perspectief van de ik-persoon). De lezer volgt de ik-figuur terwijl hij zich beweegt in verschillende dynamische milieus in de voorsteden van Londen, Londen City en New York, waardoor een mooi beeld wordt geschetst van de betreffende periode (jaren '70) in met name de Londense (al dan niet would-be) artistieke milieus en de 'culturele mix'.
Toch is het om de een of andere reden niet een boek dat me bijzonder getroffen heeft. Ik weet niet precies waardoor - wellicht dat de volgende leesclubbijeenkomst meer helderheid verschaft.