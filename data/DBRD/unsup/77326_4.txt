Klassieke politieke thriller, een vermenging van feiten en fantasie. Een alsmaar spannender wordende intrige rond een moordaanslag op Charles de Gaulle in 1963. Met als absolute held de ‘gewone’ commissaris Claude Lebel. Iemand die zijn ogen wat beter open houdt dan een ander…

Met klassieke wederzijdse Frans-Engelse irritaties en tegenstellingen, een ingenieus plan van de Jakhals wat stukje bij beetje wordt ontvouwd, en een huurmoordenaar overal op voorbereid en steeds knap improviserend.
Ik was ook erg geboeid door het 2e deel getiteld ‘Anatomie van een mensenjacht’ met verslag van knap opsporingswerk van Lebel en zijn mensen.

Komt hier en daar wel wat gedateerd over met hotelregistratiekaartjes die stuk voor stuk handmatig moeten worden nagegaan, grenscontroles, moeizaam telefoonverkeer ed. maar wat wel logisch is omdat het zich in de zestiger jaren afspeelt. Zeker lezenswaardig.