Dit boek maakt deel uit van een tweedelige serie Kraaien. Het tweede en laatste boek is deze maand in het Nederlands uitgekomen, Kraai en Koninkrijk. Dit boek is uitgroeit tot een grote hype. Door deze hype dacht ik, laat ik het maar eens gaan lezen.Maar ik kwam niet verder dan hoofdstuk 1 of 2.

Toch bleef ik van alle kanten steeds horen hoe geweldig dit boek was, hierdoor besloot ik het toch weer op te pakken en nu heb ik hem tot het einde uitgelezen, speciaal om jullie een review te geven en omdat het gewoon een goed boek is.

Bendeleider Kaz uit Ketterdam deinst nergens voor terug als hij er maar geld aan kan verdienen. Wanneer hij een levensgevaarlijke opdracht aangeboden krijgt voor veel geld, neemt hij deze dan ook aan. Samen met een groep totaal verschillende mensen gaat hij de opdracht aan om een man te bevrijden. Deze man heeft een middel gemaakt, die de magische krachten van Grisha’s kan beïnvloeden, met gevaarlijke gevolgen voor de hele wereld. Het klinkt als een simpele opdracht, maar de man die ze moeten bevrijden, zit vast in een ondoordringbaar fort.Een spannend verhaal dus.

Voordat ik begin, moet ik even zeggen dat ik de Grisha-triologie, die zich ook in deze wereld afspeelt niet heb gelezen. Maar dat maakt voor deze serie ook niet uit. Ik snapte alles gewoon zonder dat ik me eerder in deze wereld begeven heb. Dus dat is geen excuus om dit boek niet te lezen.

Het boek heeft meerdere perspectieven. 5 vaste personen, die je meenemen door het hele verhaal en soms voor extra toelichting een extra persoon. Je volgt het verhaal van Kaz, Inej, Nina, Jesper en Matthias. Elke van deze personage heeft zijn eigen verhaal. Wat echt heel interessant om te lezen is. Elk personage heeft een andere drijfveer waarom hij zo geworden is en waarom hij of zij mee doet aan deze onmogelijke opdracht.

Eigenlijk zijn de personages van dit boek allemaal schurken. Ze hebben allemaal grote fouten gemaakt of geen geluk gehad, waardoor ze in dit leven zijn terecht gekomen en ze horen allemaal bij een bende. Dat maakt dit boek in mijn ogen ook uniek. Ik lees niet vaak boeken, die over schurken gaan. Meestal iemand, die de wereld wordt ingetrokken en dan net de redding van die wereld blijkt te zijn, maar dit zijn schurken, die er alles aan doen om in leven te blijven.

Hierdoor denken ze ook snel het slechte van elkaar en kijken ze neer op mensen van een rijkere afkomst, die geen tuig uit de Ton zijn. Ook zoeken ze achter elke daad iets slechts. Je krijgt niets voor niks. Maar ondanks dit schurkenimago, komen ze op mij over als een grote familie. Dit zullen ze zelf nooit toegeven, maar ze hebben allemaal elkaars rug om het zo maar even te zeggen, ook al twijfels ze er continu aan of ze geaccepteerd worden.

Het boek is vlot en duidelijk geschreven, maar bovendien ook spannend. Je weet nooit wat je kunt verwachten. Er zitten veel onverwachte en nare wendingen in het boek, maar aan alles is gedacht. Elke alinea, elke zin, elk woord heeft een reden in dit verhaal. Deze is niet altijd even duidelijk, maar later begrijp je het. Het boek staat vol bedrog, geheimen voor iedereen en elkaar, spoken uit het verleden, maar ook doorzettingsvermogen. Zelfs liefde komt in het boek voor. Ook al is deze liefde anders dan in andere boeken. Het maakt hem er niet minder echt om.

Daarnaast kent dit boek de perfecte mix van fantasy en normaal. Je krijgt te maken met magische krachten, maar daar tegenover zijn ook weer normale mensen. Deze wereld zit er vol mee. Onverwachte gebeurtenissen, vervolgingen, wraak, gedetailleerde omgevingen, maar bovendien een strijd om een normaal bestaan.

Mijn favoriete personages waren Kaz en Inej. Kaz’s manier van denken is zo bijzonder om te lezen en Inej’s leven staat zo ver van de mijne af dat ik gewoon nieuwsgierig ben naar meer. Vooral de band tussen die twee maakt het helemaal af. Ook erg leuk, zeker als je in Amsterdam woont, is dat Ketterdam, de plaats waar alles begint, gelijkenissen vertoont met Amsterdam.

Dit boek is niet alleen leuk om te lezen, maar het bevat ook mooie quotes en wijze lessen. Zo kan iedereen beter worden dan hij of zij is geweest. Je kunt altijd opnieuw beginnen en dat iedereen zijn eigen monsters of demonen heeft, die hij of zij moet bevechten.

Ik ben er echt blij mee dat ik dit boek toch weer heb opgepakt. Het is echt een interessant en leuk boek om te lezen, uniek in zijn soort. Ik kijk echt uit naar het volgende deel Kraai en Koninkrijk, want het einde roept veel vragen op.