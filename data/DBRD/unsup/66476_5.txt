Angst regeert in het Icoon. Het Icoon is het grootste megalomane wooncomplex dat in Nederland in opdracht van de familie Zeelen gebouwd is. Het complex maakt deel uit van het conglomeraat van wooncomplexen dat de naam Eindeloze Toewijding heeft. Deze wooncomplexen worden beheerd en geëxploiteerd door de familie Zeelen. In het gebouw bevinden zich zowel koop- als huurappartementen. Om hun eigen kas te spekken is het de familie Zeelen er alles aan gelegen om de appartementen voor veel geld te verkopen en/of te verhuren. De familie voert in het Icoon een waar schrikbewind onder de bewoners met het doel om huidige bewoners te bewegen hun huis te verlaten om ergens anders te gaan wonen. Dat de bewoners dit niet pikken mag duidelijk zijn als zij zich verenigen. Een van de bewoonsters kan de druk niet aan en pleegt zelfmoord. Onder leiding van hoofdinspecteur Kuitert van de recherche in Groningen wordt een onderzoek ingesteld. Onmiddellijk rijzen er twijfels naar de omstandigheden van de zelfmoord. Het blijft niet bij dit onderzoek. Als in het Icoon ook nog het directielid Gina Zeelen dood word aangetroffen, bijt Kuitert zich in het onderzoek vast en laat niet meer los. Kuitert vraagt daarbij hulp aan zijn inmiddels gepensioneerde oud collega Popma. Samen lopen zij tijdens het onderzoek langs de rand van de wet en soms er overheen. Het doel heiligt immers de middelen.

Het verdient een grote waardering hoe auteur Peter J.L.M. Bernink het personage van hoofdinspecteur Kuitert heeft neergezet. Subliem. Het betreft een uitstekend verhaal met veel juridische ingrediënten.

In het verhaal komen wel heel veel personages in voor. Welgeteld 57. Dat blijkt wel uit het begin van het boek waar een opsomming is gemaakt. Het doet geen afbreuk tijdens het lezen.