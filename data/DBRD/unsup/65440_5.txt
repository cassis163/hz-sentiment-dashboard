Noord Korea bestaat toch zeker niet echt? Nee toch……………..?

Jawel. Sterker nog; een Noord-Koreaanse vluchteling heeft eens gezegd dat er niet één, maar drie Noord-Korea’s bestaan. Als eerste een land van de staatspropaganda met alleen maar dolgelukkige burgers die in een soort van hemelrijk verblijven. Dan is er ook het Noord-Korea bekend uit de vele westerse media met vele nonsens over fabeldieren, executies door 10-tallen uitgehongerde honden en inwoners die allemaal hetzelfde opvallende kapsel als hun absolute leider moeten dragen.
Het derde, het échte Noord-Korea is een spijkerharde, straatarme en dictatoriale samenleving waarin de 25 miljoen inwoners zich maar nauwelijks staande kunnen houden.
Deze beklemmende, soms beangstigende maar zeker aangrijpende thriller speelt zich af in en gaat over het derde Noord-Korea.

Dit boek is geen pageturner. Af en toe moet je het even laten rusten om tot je door te laten dringen of om te recupereren van wat je net gelezen hebt.

In het boek komt de volgende zinsnede voor:
“Het Noord-Korea van Kim Jong-il is een spookhuis. Doe de deur open en je zult in elke kamer iets gruwelijks vinden, van de kelder tot de zolder………….”
Er zijn betere samenvattingen van het boek te lezen zijn maar dit is wel de kortste en tegelijkertijd een heel treffende.

“Ster van het Noorden” kent drie hoofdpersonen wiens levens met elkaar vervlochten zijn of geraken. Talrijke verwikkelingen / gebeurtenissen komen uiteindelijk samen in een spannende climax.
Een Amerikaans-Zuid Koreaans meisje (Jenna) is op zoek naar haar vanuit Zuid-Korea verdwenen tweelingzusje.
Mevrouw Moon is een heel normale in armoede levende vrouw die door gebeurtenissen in het verleden in een kamp terecht is gekomen. Ze is nogal opstandig, neemt het op voor nog minder bedeelden en ligt daardoor regelmatig met de gezagsdragers overhoop. Iets wat in Noord-Korea niet veel goeds betekent.
Cho is een hooggeplaatste functionaris uit de Noord-Koreaanse topklasse die niets liever wil dan zijn Geliefde Leider Kim Jong-il perfect van dienst zijn. Maar beetje bij beetje komt ook hij snoeihard in aanraking met de grillen van de Noord-Koreaanse dictatuur. En dan is er in Noord-Korea niemand meer die je kan op wil helpen.

Het boek geeft een goed beeld van dit meest geïsoleerde land ter wereld waar Kim Jong-il de absolute macht heeft en 24 x 7 zijn onderdanen controleert en er niet voor terugdeinst om burgers bij het minste of geringste vergrijp te laten deporteren naar een de meest mensonterende strafkampen.

Een absolute aanrader.