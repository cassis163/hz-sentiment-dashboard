'De Stilte van de Hel' van Cony McFadyen was het eerste boek wat ik van deze schrijver las en het is lastig er een beoordeling aan te geven. Letterlijk de eerste helft van het boek (tot ongeveer pagina 180) is eigenlijk een soort inleiding. Eentje die absoluut niet spannend is maar wel op je emoties werkt. Echter een ander soort emoties dan je bij een thriller zou verwachten. Het eerste deel vond ik dan ook erg oppervlakkig en op sommige momenten saai. Ik heb meerdere malen gedacht zal ik er mee stoppen en aan een ander boek beginnen! Maar wat een geluk dat ik dat niet gedaan had want vanaf dat moment ging de snelheid in het verhaal omhoog, werd het verhaal een stuk bloedigeren en ging het spanningsniveau aanzienlijk omhoog tot zelf over het niveau wat ik verwacht had. Dus al met al zou ik voor de eerste helft niet meer dan 1 ster willen geven. Op zich een goed verhaal maar zeker niet thriller waardig, het tweede gedeelte was magnifique en had een zeer hoog Hannibal Lector-gehalte in zich. Dat was smullen dus dat gedeelte zou ik wel 5 sterren willen geven.

Dat betekent dat ik dit boek 3 sterren geef.