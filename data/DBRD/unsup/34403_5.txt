Als moeder aller fantasyboeken mag dit imposante werk van Tolkien natuurlijk niet ontbreken. Ergens werd dit boek zelfs gekroond als het beste boek van de twintigste eeuw, en dan vind ik niet eens overdreven. De allesomvattende fantasiewereld waarin Tolkien je meevoert is adembenemend en hierbinnen weet hij ook nog eens een zeer meeslepend verhaal te vertellen over de queeste om die Ene Ring te ‘ontmaken’. Een klassieker die je gelezen moet hebben en ook bij voorkeur in het Engels, want dan komt Tolkien’s fabelachtige taalbeheersing het best tot zijn recht.