Nu, bijna vier jaar later blikt Lynn terug op een vurige, intense en een liefdevolle relatie.

Lynn is negentien als ze verliefd word op een vriend. Niet zomaar een vriend, de beste vriend van haar vader en haar leraar geschiedenis. Ook is hij achttien jaar ouder, maar wat als hij juist degene is die perfect bij je past? Met wie je dezelfde interesses deelt? En bij wie je volledig jezelf kan zijn.


Tijdens een gezamenlijke vakantie in Ierland blijkt dat Lynn niet de enige is die deze verliefde gevoelens koestert, maar durven ze allebei deze gevoelens uit te spreken en voor een relatie te gaan? Of zijn ze bang wat hun omgeving van deze verliefdheid zal vinden.

Vier jaar later, wanneer Lynn een telefoongesprek met haar moeder voert heeft ze nieuws die het leven van haar dochter Lynn meteen op de kop zet. Misschien is Lynn toch niet over haar verliefdheid van vier jaar geleden heen…

‘Het begin van een verhaal is eigenlijk nooit te zeggen. Alles heeft een aanleiding en een gevolg. Daarom kies ik ervoor om maar te beginnen bij het gedeelte dat er daadwerkelijk iets veranderde in mijn leven’

Het hoofdonderwerp in het boek Mijn hele leven lang is het leeftijdsverschil tussen de hoofdpersonages Lynn en Stephan. Je zou verwachten dat het verhaal hierdoor misschien saai zou worden, maar dit is niet het geval. Emma Anna heeft een fijne schrijfstijl. Het boek is niet perse spannend, maar toch wil je na elk hoofdstuk verder blijven lezen. Dit is met name het geval bij de tijdsprong. Het is origineel en het gebeurd op het juiste moment. Je moet van jezelf verder blijven lezen omdat je een antwoord wilt vinden op de vraag die door je hoofd blijft spoken. Door deze tijdsprong kreeg je tevens een goed beeld van Lynn, waardoor je echt met haar mee gaat leven.

Bij de cover van het boek verwacht je een luchtig geschreven romantisch verhaal. Als je de achterkant van het boek leest kun je eigenlijk al raden dat dit niet het geval zal zijn. De cover van het boek is prachtig, maar waarschijnlijk had een andere cover, bijvoorbeeld een verliefd stel wat beter bij het verhaal gepast.

Als je van een hoog zwijmel gehalte houdt zit je goed bij dit boek. Het is een romantisch verhaal waar je heerlijk bij weg kan zwijmelen.