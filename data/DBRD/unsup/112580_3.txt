Reinout, een nerd met een “vvd- scheiding”, en Rat, een beschadigd meisje, bassist van een metal band, worden buren, wanneer Reinout in Amsterdam gaat studeren. Reinout houdt van klassieke muziek, kan mooi piano spelen en heeft een goede stem. Een grotere tegenstelling tussen 2 mensen bestaat niet. Toch is Reinout op slag verliefd als hij Rat ontmoet.
Op een gegeven moment valt Reinout in als leadzanger van de metalband van Rat. In vogelvlucht verandert Reinout van soort van “lelijk eendje” in een (rock)zwaan! Het verhaal is makkelijk geschreven, je vliegt er doorheen .. doordat Reinout is zoals hij is krijgt het verhaal ook diepgang, hij geeft Rat het vertrouwen in de mensen terug, zelf leert hij ook wat vriendschap is. Reinout laat ook zien, dat hij, ondanks dat hij anders is als de overige bandleden, hij toch geaccepteerd wordt (blijf jezelf!)
Ik vind het een leuk verhaal, zeker knap geschreven!!
Eerlijk gezegd vond ik de delen Vallen en Opstaan beter/ leuker. Dit ging over dezelfde onderwerpen, maar werd meer de liefde benadrukt, terwijl in dit boek de sexscènes en het grove taalgebruik werd benadrukt. Niet op en vervelende manier, maar het viel me op.