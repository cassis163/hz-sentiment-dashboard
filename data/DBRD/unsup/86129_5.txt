Stel je voor na 4 jaar totale afzondering geblinddoekt vertrekken met 2 kleuters ... weg naar een plaats waar het hopelijk beter is, aangenamer te leven is. Een tocht waarbij je misschien in contact komt met HET of HEN ... want wat er buiten ook is, het is snel, bijna geruisloos en meedogenloos. Het verhaal speelt afwisselend af in het verleden en in het heden, een perfecte mix waardoor je zeker niet in de war raakt. Het boek, het hoofdpersonage Malorie, de sfeer, ... het slorpt je op, het vreet zozeer aan je zodat je 'De Kooi' gewoonweg niet kan wegleggen. Ik hoop ten zeerste dat Malerman al bezig is aan een vervolg en een verfilming mag er voor mijn part ook aankomen.