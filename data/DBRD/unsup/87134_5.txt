Vanaf pagina één helemaal opgeslokt worden in het verhaal, om vervolgens niet meer losgelaten te worden tot de laatste letter. Ik heb zeker niet alle Baldacci's gelezen, maar van wat ik ken vind ik dit boek de beste.

Wanneer je jouw familie vermoord terug vindt, is dit voor niemand makkelijk te verwerken, maar zeker niet voor iemand met een perfect geheugen die ook nog alles met kleuren associeert. Wanneer er een schietpartij op een middelbare school plaatsvind, mengt deze geheugenman zich in de zaak en bijt zich er in vast omdat hij een link ontdekt met de moord op zijn gezin. Langzamerhand veranderd het verhaal in een kat en muis spel dat alleen opgelost kan worden door iemand waarvan het brein anders werkt dan dat van anderen.
Door zijn stoornis is Amos Decker een asociale persoon, tegen wil en dank, met onvoorspelbaar gedrag dat enorm kan irriteren, maar wat je hem ook niet kwalijk kunt nemen. Wat mij betreft een geweldig karakter voor een geweldige serie.