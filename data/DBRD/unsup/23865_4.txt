"Later als ik dood ben" gaat over Elin's zoektocht. Ze komt erachter dat ze haar hele leven al wordt voorgelogen en wil nu weten wat de waarheid is. Haar zoektocht brengt haar naar een tbs kliniek waar ze in contact komt met mensen die zich anders voordoen dan ze zijn.... Dit in combinatie met het feit dat ze geen ervaring heeft in het wereldje brengt haar in gevaarlijke situaties.

In het begin vond ik Elin wat naïef en onzeker overkomen. Dat ze geen ervaring had maar toch werd aangenomen vond ik verbijsterend. Ze werd naar mijn mening ook een beetje in het diepe gegooid, ze werd niet goed ingewerkt. Gelukkig veranderde haar houding en gedrag, ze werd wat feller en weet dan voor zichzelf op te komen. Anders had ze het echt niet kunnen volhouden daar.

Al lezende wordt al gauw duidelijk wat haar doel is, met welke vragen ze worstelt. Maar ook waarom ze worstelt met die vragen. Of ze wel of niet antwoorden vindt, dat moet je toch zelf ontdekken, dat ga ik niet verklappen ;)

Ik vond het een lekker spannend boek, is niet moeilijk geschreven en de hoofdstukken waren niet te land, waardoor het lekker vlot leest. Het boek was dan ook zomaar uit. Je leest voornamelijk vanuit Elin's perspectief, maar er zitten ook hoofdstukken bij waar je niet weet vanuit wiens perspectief je aan het lezen bent. Dit voegde alleen maar toe aan de spanning die vanaf het begin al in het boek aanwezig is. De hoofdstukken die alleen maar uit flashbacks bestonden vond ik ook prettig, ze waren goed getimed. Voor mijn gevoel gaven deze wat meer inzicht in Elin en haar familie.

Dan de cliënten die ze kreeg toegewezen in de kliniek, je krijgt hun voorgeschiedenis te weten. Waardoor je ook over deze groep mensen een beter beeld krijgt....Nou ja, beter...Je krijgt een beeld van ze. Van sommige zal je de problemen begrijpen en zien dat ze nog steeds "mensenlijk" zijn. Anderen zijn erger dan je eerst had gedacht....

Al met al vond ik dit een uitstekend geschreven boek, ik moet wel eerlijk zeggen dat ik al gauw had uitgevogeld wat er aan de hand was. De hoe en wat was alleen nog een raadsel. De twists die de auteur er in heeft gegooid wisten mij toch nog te verrassen en daar was ik heel blij mee. Ik heb al een tijdje, doelbewust, geen thriller van Nederlandse bodem meer gelezen. Maar deze auteur heeft me er weer in laten geloven.