Waar Primo Levi na de oorlog meteen Is dit een mens schreef, duurde het 15 jaar voordat hij Het respijt schreef. Het is niet voor te stellen dat je na het overleven van de verschrikkingen van Auschwitz overleeft, je niet meteen naar huis kan. Ook in de periode vlak na de bevrijding zijn er nog veel slachtoffers gevallen en als je dit boek leest begrijp je waarom.
Primo Levi beschrijft in dit boek naast zijn eigen lotgevallen ook weer de lotgevallen van andere voormalige kampbewoners. Dat maakt het boek onder andere zo indrukwekkend. Hij heeft niet alleen oog voor zijn eigen narigheid, maar ook voor die van de ander. Het boek maakt ook duidelijk hoe belangrijk op het oog waardeloze spullen kunnen zijn in een situatie waarin je niks bezit.
Het blijft bijzonder dat Primo Levi in dit boek, net als in Is dit een mens, in staat is om de personages als mensen te beschrijven in plaats van helden en misdadigers.
Kortom een indrukwekkend boek dat je leert over de mensheid met al haar talenten en tekortkomingen.