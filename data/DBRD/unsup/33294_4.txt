Dat gevoel dat je hebt als je de laatste aflevering van een serie als gossip girl of, misschien beter, Elite krijgt? Dat het zo reteirritant met een mega cliffhanger eindigt en je vervolgens maandenlang ongeduldig moet wachten op het volgende tipje van de sluier om daarna wéér te eindigen met dezelfde frustratie? Nou, dat doet Truth or Dance dus ook. Het boek leest heel makkelijk weg (eigenlijk vergelijkbaar met een bingewaardige tv-serie) en je wilt blijven doorlezen om erachter te komen wie er achter alle appjes zit. Een echte young adult. Maar dat vind ik juist zo heerlijk tussendoor. Net zoals de hiervoor genoemde die high school tv-series. De spanning zit er vanaf de eerste pagina in en verdwijnt niet meer. Het hele boek door voel je de druk om door te lezen, omdat je antwoorden wilt op alle vragen die je hebt. Als je van young adults houdt zeker een aanrader!