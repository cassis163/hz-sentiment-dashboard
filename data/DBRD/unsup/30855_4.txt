Laat ik beginnen met te zeggen dat ik het een sterk debuut vind. Het verhaal pakt je en sleurt je ook vaak mee in de zoektocht naar deze wrede seriemoordenaar. Ook de ontwikkelingen van de hoofdpersoon zijn spannend en dat maakt dat je het boek makkelijk doorleest en je kleine dingetjes vergeet en vergeeft.
Ik had nog wel het gevoel dat de schrijfster zoekende is naar haar stijl. Als dat zo is zou ik zeggen laat wat onnodige mededelingen weg zoals vieze teiltjes enzo bij het schoonmaken want dat maakt dat de vaart uit het verhaal gaat en het maakt het wat kneuterig en dit verhaal is alles behalve dat. Maar ik moet zeggen dat het zeer beperkt was dit soort dwalingen en dat was fijn want het is een goed verhaal, spannend en inlevend. Een van de karakters (niet de dader) maakte wel een grote ommezwaai na het voeren van een gesprek en ik had meer van die innerlijke strijd gezien dan de hiervoor genoemde handelingen maar dat is mijn persoonlijke mening. Ik geef dit boek toch ook 4 sterren en raad het dus echt aan om te lezen. Het is vlot geschreven en zo leest het ook. Jennifer Brugman, de hoofdpersoon in dit verhaal is een sterke vrouw en heerlijk gedreven in haar werk. Haar sterkte wordt juist bekrachtigd door haar persoonlijke verhaal en dat maakt haar een moderne hoofdpersoon die meer is dan alleen maar een nukkige rechercheur die alleen maar leeft voor zijn of haar werk. Het is moeilijk om daar als schrijver een balans in te vinden en ik denk dat Angelique Haak daar goed mee bezig is. Ik kijk dan ook uit naar haar volgende boek en ik hoop toch ook dan weer met Jennifer in de hoofdrol. Dit boek is in ieder geval een belofte voor de toekomst en ben ik blij dat ik het heb mogen lezen en bedank hier Vrouwenthrillers.nl en de Crime Compagnie voor! Ze zijn daar goed bezig en zetten de Nederlandse thriller schrijfsters daarmee in een positief voetlicht.