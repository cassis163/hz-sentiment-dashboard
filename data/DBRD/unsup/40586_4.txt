Clare Swatman schrijft een vlotte YA roman, waarin Zoë en Edward de hoofdpersonen zijn. Zoë is helemaal gelukkig met Ed, haar droomman. Ze werkt hard bij een leuk bedrijf en maakt carrière. Ed is een leuke jongen die eerst wat scharrels heeft voordat hij voor Zoë kiest. Dan, op een ochtend gaat Ed boos de deur uit, en gebeurt er iets waar iedereen.bang voor is, een ongeluk en hij is er ineens niet meer. En ze had nog zoveel tegen hem willen zeggen. Zoë moet verder zien te leven zonder Ed. Maar dan overkomt haar ook iets, en via een bijzondere manier lees je terug in de tijd hoe fijn de periodes waren die Ed en Zoë in Londen beleefden, en wat er onder water voor spanningen aan het ontstaan waren. En krijgt Zoë inderdaad een tweede kans om Ed te spreken, vast te houden en lief voor hem te zijn?

Clare Swatman is journaliste van beroep en Before you go (de originele titel) is haar debuutroman. Ze is momenteel bezig met het schrijven van haar tweede roman.