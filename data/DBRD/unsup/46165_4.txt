Het cold caseteam krijgt het dit keer weer zwaar te verduren.

Rose heeft zich na de vorige zaak laten opnemen in een psychiatrische inrichting. Ze wordt achtervolgd door een gebeurtenis uit het verleden en het gaat nog steeds niet goed met Rose.

Anne-Line Sveden werkt als bijstandsconsulent bij de sociale dienst en heeft borstkanker. Zij heeft veel profiterende vrouwen als cliÃ«nten. Anne-Line besluit het heft in eigen handen te nemen en deze jonge vrouwen een lesje te leren.

Daarnaast lijken een oude en een nieuwe moordzaak overeenkomsten te hebben. Afdeling Q zet ook hun tanden in deze zaken.

In het begin duurde het even om in het boek te komen doordat veel personages worden voorgesteld en de verhaallijnen door elkaar lopen. Daarna wordt je weer volledig meegesleept door de bekende karakters.

Dit boek is ook weer geweldig uitgedacht en erg spannend. Het is fijn om weer wat meer achtergrond informatie over de hoofdpersonages te krijgen. Behalve over Assad en daar ben ik sinds boek 1 al zo nieuwsgierig naar.

De titel vind ik niet zo goed bij het boek passen. Een enkele keer komt een selfie voorbij, maar om dit tot de titel van het boek te maken vind ik vergezocht.