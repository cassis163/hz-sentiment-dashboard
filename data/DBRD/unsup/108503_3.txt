Het begin voelde wat stroef aan, na op de eerste leesbladzijde een verkeerd jaartal gelezen te hebben volgden een heel aantal zinnen die niet natuurlijk aanvoelden(zit dat in de schrijfstijl of in de vertaling?). Met het verder lezen besloop mij steeds meer het gevoel van een stuk herbeleving van de film Gangs of New York: dit verhaal start in 1842 maar voornamelijk in 1863 enzo speelt.
Vanaf Hoofdstuk 4 vond ik het verhaal intrigerender, hele stukken achtereen gelezen. Hier en daar "sleept" het verhaal iets maar het is prettig leesbaar, de tijdzetting tastbaar neergezet. Bij de aanduiding "historische thriller" vind ik het "historisch" geslaagd maar thriller veel minder: de fascinatie zat meer in de visuele impuls die ik kreeg dan dat ik op het puntje van mijn stoel zat vanwege de "whodunit", die ik nogal voorspelbaar vond. Het plot vind ik aardig maar werd er niet door besprongen, net zoals het eind wel klopt maar mij niet deed zuchten.
De relatie tussen Timothy en Valentine fascineerde me wel, net zoals de denkspinsels van Tim tov van zijn broer, politiek, de kinderen cq slachtoffers en Mercy. Het maatschappelijk leven van toen komt duidelijk eruit en dat is voor mij de toevoeging aan het "historisch": niet alleen gebruik maken van data en feiten maar ook echt een sociaal maatschappelijke leefwereld krijgt vorm.
Een aardig boek, origineel in zijn verwerking van deze interessante historische feiten maar verder niet een "super" aanrader.