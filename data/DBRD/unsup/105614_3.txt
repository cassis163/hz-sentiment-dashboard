Dit boek bevat twee verhaallijnen, het ene speelt zich af in Bodo, hier onderzoekt Rino Carlsen de gepleegde misdaden. De andere verhaallijn speelt zich af in Bergland 300 kilometer noordelijker in Noorwegen. Er worden aan het strand vermoorde vrouwen gevonden, aan dit onderzoek werkt Niklas Hultin mee. Langzaam wordt steeds duidelijker dat er een verband bestaat tussen beide zaken.


Er waren naar mijn mening wel wat veel "toevalligheden" waardoor het verhaal ongeloofwaardig overkwam, het verhaal pakte me lange tijd niet, het kwam pas goed tegen het einde. Toen vond ik het ook spannend worden en was verrast door de ontknoping.

Zoals meestal bij een Scandinavische thriller heb ik ook deze keer weer genoten van de mooie locaties waar het verhaal zich afspeelde.