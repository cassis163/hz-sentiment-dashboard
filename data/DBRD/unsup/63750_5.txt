Wie had dat gedacht. Orks, die ik alleen kende als bloeddorstige soldaten van Sauron uit de wereld van Tolkien, nu als heldhaftige, humoristische wezens waar ik steeds meer om begon te geven.
Ik heb genoten van het eerste deel van de Kronieken van Cromrak. Mark Doornbos wist me te boeien met zijn verhaal. Het Indiana Jones-achtige begin was een echte smaakmaker. Even dacht ik dat ik in de daaropvolgende hoofdstukken in een kabbelend beekje van gebeurtenissen terecht was gekomen, maar die gedachte ging gauw voorbij. Door de mooie beschrijvingen van de omgevingen, de leuke dialogen van het avontuurlijke viertal en hun ontmoetingen met vreemde volkeren in Rhove werd ik meegevoerd naar een epische wildwaterbaan van gebeurtenissen aan het einde van het boek. Ik had uiteindelijk geen nagels meer over om te knagen.
Ik kan niet wachten om verder te gaan met de avonturen van Cromrak en zijn reisgenoten.
Een topboek, schrijfcollega.