Andrea Mijangos, één van de twee hoofdpersonen uit dit boek, werkt als rechercheur in Mexico.
Zij is stoer, is ambitieus, houdt van heavy metal en heeft een robuuste verschijning.
Als haar minnaar en collega Armengol wordt vermoord gaat ze verbeten op zoek naar de moordenaar van haar geliefde.
De andere hoofdpersoon is Lizzy Zubiaga, een jonge vrouw, die, doordat haar vader is gestorven tijdens een inval door de politie, al op jonge leeftijd de leiding heeft over een drugskartel.
Zij is een puissant rijke vrouw, verzamelt kunst en is extreem gewelddadig.
Haar grote doel is een synthetische drug te vinden die de wereld zal veroveren en haar nog rijker en machtiger zal maken.
Hiervoor heeft zij een man in dienst, el Médico, een arts en scheikundige, die voor haar moordt en martelt en probeert de drug te ontwikkelen.
Langzamerhand ontrafelt zich een spannend geschreven verhaal waarin de hoofdpersonen elkaar natuurlijk tegenkomen.

Het is een goed geschreven boek, waarin geweld niet wordt geschuwd, maar helaas werkt het zo in de keiharde wereld van drugs en misdaad.