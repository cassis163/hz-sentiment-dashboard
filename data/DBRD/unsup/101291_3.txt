Het laatste deel in de Grisha-trilogie van Leigh Bardugo. Dit deel begint vrijwel meteen na het einde van het tweede boek. In het begin doet het sterk denken aan ‘Harry Potter’. Na het lezen van deel twee weet je al dat er een zoektocht plaatsvindt die in deel 3 verder gaat.

Bardugo houdt in het begin van dit boek de spanning erin doormiddel van cliffhangers aan het einde van de hoofdstukken. Hierdoor is het lastig om niet door te lezen. Helaas lukt het niet om dit bij alle hoofstukken vol te houden. Gelukkig wordt dit goed gemaakt door de beeldende beschrijvingen van de plaatsen waar het verhaal zich afspeelt.

Wie een spetterend einde van de trilogie verwacht, komt bedrogen uit. Hoewel er zeker een duidelijk eind van het verhaal is, komt dit wel erg abrupt. Voor de liefhebbers van ‘Ravka’ zal het moeilijk te verwerken zijn dat het nu klaar is.