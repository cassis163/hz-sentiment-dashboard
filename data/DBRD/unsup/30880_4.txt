In dit boek volg je voornamelijk Kyra Stryker. Ze is jong en werkt bij de C.I.A. Tijdens haar allereerste missie in het veld gaat er iets goed mis. Ze moet rennen voor haar leven. Door de baas (Cooke) van de C.I.A krijgt ze een andere baan. Ze gaar werken bij het analisten team: Red Cell. Daar ontmoet ze Jonathan Burke. Samen vormen zij het team. Burke is gewend om in zijn eentje ( voor Red Cel) te werken. Maar hij accepteert Kyra. Ze krijgen de opdracht op een van de spionnen terug te halen en veilig te stellen. Pionier zit in de moeilijkheden. Het is geen makkelijke klus, omdat ze hem uit China moeten zien te krijgen. China is in staat van oorlog met Taiwan. Taiwan hoort bij China vinden zij. Het loopt helemaal uit de hand als China een gemeen wapen gebruikt: Gifgas. Amerika raakt betrokken in dit vieze gemene spelletje. China heeft veel meer wapens beschikbaar dan wij denken! En ze gaan over lijken! Door middel van de kennis van Kyra en Jon, proberen ze het steeds groter wordende probleem op te lossen, of ze een stapje voor te zijn.

Dit boek heeft veel dingen die een man kunnen aanspreken: schepen, spionage, oorlog, vliegtuigen en speciale eenheden. Meer voor Mannen, staat er op de achterkant. Maar het is juist ook voor vrouwen. Een van de hoofdpersonen is namelijk vrouw. Dus leest echt heerlijk als vrouw zijnde. En je herkent misschien wel wat Carrie trekjes in Kyra. (Homeland, de tv serie).
De vergelijking met The Last Ship, snap ik ook. Het duurt een tijdje, maar er komt veel actie in voor. Met de marine en schepen. Dit zijn sc√®nes die je zo in de tv serie zou kunnen zien!
Kyra groeit in het verhaal en ik vind haar echt een goed personage. Je voelt met haar mee!
Er komt vrij veel informatie voorbij, daar moet je van houden. Ik persoonlijk hou meer van de actie in het boek. Maar leerzaam zijn de stukjes informatie wel. Het hoort bij het verhaal.
De hoofdverhaallijnen gaan over Kyra, Jonathan en Pionier. En daaromheen lees je steeds stukjes over de mensen die er op dat moment bij betrokken zijn. Bijvoorbeeld iemand van de marine, een piloot of een persoon die aanwezig was toen er iets gebeurde. Je ziet het uit veel ogen en van alle kanten. Ook de Chinese kant! De goede en de slechte kant (en) dus. Goed geschreven!

De schrijver zelf was analist bij de Red Cell, dus hij heeft veel kennis en dat is te merken! Hij deelt zijn kennis met de lezer en je leert er ook nog eens wat van!
Ik heb dit keer een cijfer in mijn hoofd. Een 7.0! Dus dat komt neer op 3,5 sterren. Op bepaalde sites rond ik dit af naar 4. Maar meld er wel bij dat ik eigenlijk 3,5 bedoel. (omdat je daar altijd hele sterren moet geven).