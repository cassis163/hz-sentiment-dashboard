Vertrouwd voordelig’ zat al enige tijd in mijn e-reader. Het boek speelt in Emmen en zorgde voor een flinke ophef om de wijze waarop de Emmenaren en Drenthen werden beschreven. De beschrijving is raak en beledigend, maar aangesproken voelde ik me niet. Los van het feit dat ik geen echte Drent ben, is het boek geschreven door de ogen van een puber die alles zwartgallig ervaart. Het Emmen van toen is herkenbaar. Saai, grijs en stil en vergelijkbaar met veel ‘nieuwe’ plaatsen in de tijd. Het had ook bijv. in IJmuiden kunnen spelen.

Het Emmen van nu steekt daar zeer positief bij af:de straten zijn levendig, zeker op een zonnige dag, de oude dierentuin is een prachtig park , de ‘roze lul’ is verdwenen en de Hondsrugweg ondertunneld.

Het boek leest makkelijk. Het is gelaagd: vluchten, jezelf vinden zijn thema’s. Halverwege is de verhaallijn wat slap. Ik weet dan wel hoe saai en grijs Emmen is. Dan zijn er plots allerlei ontwikkelingen en leest het boek je makkelijk naar het positieve eind. Middendorp heeft een mooie beeldende schrijfstijl. Coen Peppelenbos noemt dat in een uiterst postieve recensie een Drietrapsraket.

Ik geef het boek ***/***** sterren. Leuk om te lezen, vooral als je Emmen kent.

Recensies:
Woest en ledig ( met een stukje Lohues), Post Scriptum, Volkskrant, Hebban