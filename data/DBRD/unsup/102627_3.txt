Het is een lang verhaal. Ik had in ieder geval de tijd genomen om dit boek te kunnen lezen. Het is het verhaal van Edward Glyver, die eigenlijk Edward Glyver niet is, maar aanspraak kan maken op een groot stuk land in Engeland. Het landgoed van de gegoede familie Duport. De huidige baron was al een erfgenaam ontvallen, maar zijn eerste overleden vrouw heeft voor de baron een kind geheim gehouden.

Het brengt Edward Glyver die niet van zijn moeder Simona Glyver afstamt langs allerlei plekken om er achter te komen, wie nu wel aanspraak maakt op het landgoed van de baron van Tensor, zoals de Duports ook worden genoemd. Glyver komt er achter dat dit de literair onderlegde Phoebus Daunt is. Nadat de baron van Tensor zijn eerste zoon is kwijtgeraakt, komt Daunt in beeld. Hoewel hij geen bloedverwant is, loopt de baron met hem weg.

Langzaamerhand vergaart Glyver bewijzen dat hij de geheime zoon is van de barons eerste overleden vrouw. Glyver komt aan dat alles omdat hij door een goede vriendschap met de jurist Tredgold hem voor allerlei klussen inhuurt.

Glyver heeft enorme haatgevoelens jegens Daunt, die Glyver in diens jonge jaren op het vermaarde Eton hem een kunstje heeft geflikt, waardoor Glyver zijn opleiding daar niet heeft kunnen afmaken. Wanneer Glyver achter de ware praktijken en bedoelingen van Daunt komt, is een confrontatie niet meer uit te sluiten.

Het boek draait op vertrouwen van Glyver naar de mensen om hem heen toe, maar in feite wordt er misbruik van zijn vertrouwen gemaakt, waarbij sommige spijt hebben en anderen niet.

Wie van een historische thriller houdt, moet vooral de moeite nemen om het te lezen, wie van snelle wendingen houdt heeft niets aan dit boek. Toch heeft Michael Cox veel dingen uitgeplozen. Het verhaal berust deels op waarheid, maar zoals de schrijver zelf zegt is een flink deel ook fictie. Met name het Engeland van de eerste helft van de 19e eeuw wordt goed beschreven, dat maakt het boek voor mensen die de geschiedenis een warm hart toedragen zo interessant. Het is hier en daar echt sfeervol. Al met al een boek waar je de tijd voor moet nemen.