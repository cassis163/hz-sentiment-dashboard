Jelka schrikt zich door als ze het bedje waar haar zoontje Cody hoort te liggen leeg aantreft. Dan blijkt ook nog eens dat haar partner Oscar op het politiebureau zit. Jelka blijft verder in het ongewisse, mede omdat niemand haar iets vertelt. De nachtmerrie van elke ouder.

Het boek is geschreven vanuit verschillende personen. Jelka, de moeder van Cody. Oscar, de partner van Jelka en vader van Cody. Hij draagt ook nog wel wat geheimen met zich mee die tijdens het lezen van het boek duidelijk worden. Dan is er nog geschreven vanuit de moeder van Jelka en er is nog Nadine, die haar eigen rol speelt in het geheel.
Vanaf de proloog is duidelijk wat er gebeurd is met Cody, maar het hoe en waarom wordt tijdens het lezen van het boek duidelijk.
Het verhaal grijpt je meteen en mede door de korte hoofdstukken vanuit de verschillende mensen maakt dat het een makkelijk te lezen boek is. Er zijn ook niet te veel mensen betrokken bij het verhaal, waardoor het niet te ingewikkeld wordt.
Het boek lijkt een voor de hand liggend verhaal, maar dat is het niet. Aan het eind is er een wending die ik in ieder geval niet aan zag komen. Het eind lijkt enigszins afgeraffeld en sommige gebeurtenissen waren in mijn ogen niet nodig geweest.
Kortom een geslaagd debuut, die ik voor de hebbanbuzz mocht lezen.