Een blik jodenkoeken is het autobiografische verhaal van Jessica Meijer.
Wanneer ze 10 jaar oud is, overlijdt plotseling haar bekende vader Ischa Meijer met wie zij een hele goede band had. Ze kan dit ook als ze wat ouder wordt moeilijk verwerken.
Als 3 jaar later I.M. van Connie Palmen uitkomt, vindt ze dit ook alles behalve prettig omdat ze op de vreemdste momenten vragen krijgt over haar vader terwijl ze er zelf liever niet over praat.
Ze gaat haar gevoelens weg eten en als ze daardoor aankomt, steekt ze meerdere keren per dag haar vinger in haar keel. Dit gaat van kwaad tot erger en zo ontwikkelt zich een ernstige vorm van Boulimia.
Jessica Meijer heeft een prettige en vlotte schrijfstijl en ik ben benieuwd naar haar tweede boek.