De gebeurtenissen in De Bastaard zijn aangrijpend. Stuger schrijft met humor en met afstand tot zijn onderwerp. Hij boek wordt nooit theatraal of te zwaar. Het leest vlot weg omdat het is ingedeeld in korte hoofdstukken. Stüger behandelt de geschiedenis van de hoofdpersoon niet punt voor punt. Door telkens scènes uit zijn leven weer te geven, krijgt de lezer de belangrijke gebeurtenissen in zijn leven mee. De hoofdstukken, die zich bijna als afzonderlijke korte verhalen laten lezen, bevatten verrassende en onthutsende wendingen, die het boek spannend maken. Deze plotpoints nemen in het tweede deel van het boek, als de hoofdfiguur student en later schrijver, werknemer, echtgenoot en vader is, de vorm van aardschokken aan. Stüger laat zijn lezers sidderen.