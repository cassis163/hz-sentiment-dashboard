Beetje gek boek. Uitermate boeiend geschreven, prachtige sfeer- en karaktertekening. En toch had ik een beetje een teleurgesteld gevoel. Het verhaal eindigt zoals het begon, en je bent in feite geen steek verder. Niet dat ik tegen open eindes ben, maar ik vond het als geheel toch wat onbevredigend. Het boek heeft soms qua sfeer iets weg van It van Stephen King. De verdachte familie en sommige andere personages zouden zo door King bedacht kunnen zijn, alsmede de weemoed van een verloren jeugd. Ook deed het soms denken aan de even indrukwekkende als trieste true crime story A shot in the heart, van Mikal Gilmore, de broer van de roemruchte moordenaar Gary Gilmore (eveneens beschreven in The executioners song van Norman Mailer). Al met al een boeiende leeservaring, maar niet geheel bevredigend.