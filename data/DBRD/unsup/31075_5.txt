Web Tyson, een vooraanstaand kinderarts/chirurg in Cresvieuw Women’s and Children’s Heealth Centre, misleidt ouders van pasgeboren baby’s met het Syndroom van Down en met een gecompliceerde, maar wel te opereren aandoening. Hij wekt de indruk dat behandeling, in tegenstelling tot de werkelijkheid, zinloos is. De baby’s worden geplaatst in kamer 525, een achterafkamertje van het ziekenhuis om daar te sterven. Dat sterven wordt echter bespoedigd door het toedienen van een injectie. Dat doet hij echter niet zelf maar door een, in het complot zittende, verpleegkundige. En dat allemaal omdat de Tyson een operatie, vanwege de kosten, niet zinvol acht. Het is volgens hem verstandiger om alleen die patiënten te behandelen die in de toekomst een bijdrage kunnen leveren aan de maatschappij. Web Tyson dingt mee naar een belangrijke post onder het Witte Huis als Surgeon General. In die belangrijke functie bepaalt hij het medische beleid in de VS.

In het laboratorium van een farmaceutisch bedrijf UBI is onder leiding van Leonore Kingslye het bloedvervangende middel Oxidel uitgevonden. Mede vanwege het nog geldende patent op dat middel worden er door dat bedrijf bakken met geld verdiend. Maar omdat het patent op termijn afloopt wordt er in dat laboratorium gezocht naar andere bronnen van inkomsten. Daarbij is de keuze gevallen op het onderzoeken c.q. experimenteren met genoom cellen. Deze cellen worden gemanipuleerd. Het doel daarvan is foute genen zodanig te elimineren dat er geen baby's met afwijkingen meer worden geboren. Of dat er van te voren kan worden bepaald of het een jongen of een meisje wordt. Ook de kleur van de ogen of haar zou dan tevoren kunnen worden vastgesteld. Dat is dan de keuze van de ouders.

Brad Forres, kinderchirurg, is op zoek naar een nieuwe uitdagende functie. Brad is, mede vanwege zijn voortreffelijke staat van dienst, bij Web Tyson opgevallen en wordt binnen de maatschap kinderchirurgie, waarvan Tyson het hoofd, is aangenomen. De drukke werkzaamheden in de maatschap zet zijn huwelijk echter onder druk en blijft niet zonder gevolgen.

Een groep mensen komt achter de smerige praktijken van Tyson. Zo ook Brad Forrest. Nadat Forrest een poging heeft ondernomen om een en andere bespreekbaar te maken, wordt Tyson woedend met als gevolg dat Brad wordt ontslagen. Nadat de FBI geïnformeerd is over de dubieuze praktijken van Tyson, wordt er een onderzoek ingesteld. Dat brengt de benoeming van Tyson in gevaar om Surgeon Generaal te worden.

De hoofdstukken zijn verdeeld in korte sub-hoofdstukken. Daardoor moet je veel schakelen. Maar door de goede schrijfstijl is dat geen probleem.
Opvallend zijn de vrij veel cursief gedrukte tussenzinnen. Zij drukken de gedachten van de desbetreffende personages uit. Dat kan storend zijn.
Het verhaal heeft een sterk religieus karakter. Dat is niet zo verwonderlijk. Immers, de auteur is naast chirurg, schrijver ook zendeling.