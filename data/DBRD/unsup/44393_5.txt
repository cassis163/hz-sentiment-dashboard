Rechercheur Maud Mertens is met haar team volop bezig om de dader (s ) van de 10 gevonden hoofden in de tuin van een villa op te sporen. Dan komt de oproep dat er twee oudere mensen in hun eigen woning ernstig toegetakeld gevonden zijn. Het team gaat aan de slag.
De 19 jarige Kyra Slagter student criminologie is nog steeds op zoek naar aanknopingspunten over de verdwijning van haar zus Sarina vijf jaar geleden. Na de verdwijning van haar zus hebben Maud en Kyra al kennis met elkaar gemaakt en zij werken nu regelmatig samen.
Er is een spoor dat Sarina nog in leven zou zijn en dat leidt naar Vincent Demsterwold een vroegere buurjongen van Kyra. Er volgt een groot onderzoek vol van frustraties, machteloosheid, maar ook door het teamwerk vooruitgang. Er komen steeds meer gruwelijke details aan het licht, de verdachtenlijst wordt steeds groter en de vergrijpen afschuwelijker. Er blijkt een compleet netwerk van kindermisbruik, verkrachting, mishandeling en ontvoering aan ten gronden te liggen. Invloedrijke families blijken boeven te zijn. Kyra wordt geholpen door een oud rechercheur Anne- Jan die haar tips geeft maar ook goede raad. Het team krijgt steeds meer respect voor Kyra al vinden zij haar wel lastig. Als dan Roos de dochter van Maud verdwijnt lijkt alles hopeloos. Niels de collega van Maud neemt de leiding op dat moment over, alles maar dan ook alles wordt ingezet om de daders te vinden. De ontknoping is ongelooflijk spannend, je zit te trillen op je stoel, je wilt maar kunt niet stoppen.
Dit boek houdt je van de eerste tot de laatste bladzijde in spanning.
Het leest heel erg fijn, al is het wel goed als je eerst de vorige delen leest. Er zitten prachtige karakters in het boek waar je van gaat houden.
En natuurlijk ook waar je een ongelooflijke hekel aan krijgt ( zacht uitgedrukt )
De auteur heeft een geweldig boek geschreven en voor mij de vijf sterren meer dan waard. Het is een thriller pur sang van grote klasse.