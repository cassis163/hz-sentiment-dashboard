Victor Bronchhorst is elf jaar als zijn ouders komen te overlijden. Hij is hier niet rouwig om en is blij als hij bij zijn opa en oma mag wonen. Hij bouwt een goede band op met zijn opa, die hem op soms wrede wijze opvoed. Op een gegeven moment heeft hij een gesprek met opa en wordt hem duidelijk gemaakt dat hij de uitverkorene is. De rest van zijn opvoeding moet Victor voorbereiden op zijn toekomstige taak als uitverkorene.

Victor ontwikkeld een plan om zijn roeping tot uitvoering te brengen.

Als zakenman van een grote hotelketen heeft hij geld zat. Hij weet een select groepje mensen aan zich te binden om zijn plan te realiseren.

Als het plan ten uitvoer wordt gebracht is heel Nederland in rep en roer. Er breekt een enorme chaos uit. Vele mensen komen door onverklaarbare redenen te overlijden. Een klein recherche team probeert stukje bij beetje de waarheid aan het licht te brengen.


Een zeer boeiend verhaal dat je in zijn greep houd.

Een prettige schrijfstijl bouwt het verhaal langzaam op, geleidelijk stijgt de spanning waardoor het boek moeilijk opzij te leggen is. Korte hoofdstukken in begrijpelijke taal. Heel duidelijk vanuit welk personage je deelgenoot wordt in het verhaal. Op vlotte wijze maak je kennis met de hoofdpersonen. Deze zijn goed uitgewerkt wat betreft karakter en levensstijl.

Geschiedenis en toekomst zijn mooi met elkaar verweven. Hierdoor wordt je ook aan het nadenken gezet. Zou de huidige technologie tot de mogelijkheden komen zoals in het boek omschreven? Het lijkt allemaal niet zo heel ver van je af te staan. Met de geschiedenis in het achterhoofd een angstige gedachte.