Zes jaar geleden heeft professor Jake Sanders een korte tijd een relatie met zijn droomvrouw Nathalie Avery. Tot dat zij plotseling aankondigt te gaan trouwen met haar jeugdliefde Todd Sanderson. Jake woont zelfs nog de trouwerij bij op de achterste bank in het kerkje in Vermont. Nathalie vraagt Jake, op de trouwerij, te beloven om haar en haar man voor altijd met rust te laten. Jake houdt zich Zes jaar aan zijn belofte, tot dat hij op de website van de universiteit van Lanford, het bericht leest dat Todd Sanderson is overleden tijdens een overval in zijn huis.

Jake besluit dat zijn belofte van Zes jaar geleden verbroken kan worden en besluit naar de begrafenis te gaan om Natalie te kunnen condoleren. Vanaf dat moment wordt alles een groot mysterie. De vrouw van Todd blijkt niet Natalie te zijn en Jake besluit op zoek te gaan. Echter lijkt het alsof hij Zes jaar in een droom heeft geleefd. Niets van alle gebeurtenissen op dat moment zijn terug te vinden en daarnaast lijkt Natalie in rook te zijn opgegaan. Het wordt nog gekker als hij een email van Natalie blijkt te hebben ontvangen met de tekst "Je had het beloofd". Jake trekt zich hier echter niets van aan en besluit de waarheid in deze mysterie boven water te krijgen.

Harlan Coben heeft met deze standalone thriller, Zes jaar, een anders dan anders thriller geschreven. Geen harde acties, maar een warrig, maar zeer ingenieus, verhaal. Als lezer wordt je aan het twijfelen gebracht. Lees je mee in de vertroebelde geest van Jake of is alles toch echt wel degelijk gebeurd. Zoals Jake aan zichzelf gaat twijfelen, zo deed ik dat ook. Dit is echter het moment dat Harlan Coben doorpakt en met enkele feiten op de proppen komt, waardoor je als lezer wordt overtuigd en je alleen nog maar door wilt lezen of Jake zijn grote liefde uiteindelijk zal vinden.

Ongeloofwaardig is het af en toe wel. Amerika is een groot land met vele inwoners. Dat dan net de mensen betrokken bij het verhaal in het boek, allemaal ook betrokken zijn bij het leven van Jake op de universiteit van Lanford. Harlan Coben komt echter met een geloofwaardige uitleg in de ontknoping van het boek en bevestigt daarmee het ingenieuze, zeker niet standaard plot.

De emoties spatten van het boek af, niet alleen van Jake, maar ook van de andere karakters. De liefde is ten aller tijde onvoorwaardelijk, Dit is mooi verwerkt in het boek. Daarnaast ook een goede dosis humor. Kortom een heerlijk boek om te lezen.