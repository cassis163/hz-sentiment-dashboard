We zijn zo'n twee jaar verder na de hectiek uit het vorige boek. Ondanks dat we niet alle antwoorden krijgen op de open eindes die Dertien had, weten we wel dat Ash Henderson zijn leven sindsdien hard achteruit is gegaan. Hij zit in de gevangenis, schuldig bevonden aan de moord op zijn broer. Hij wordt met regelmaat in elkaar geslagen en van zijn priv√©leven is nauwelijks meer wat over. Dan blijkt er een moordenaar, De Poppenspeler, weer opnieuw bezig te zijn. Omdat Ash 8 jaar geleden betrokken was bij het onderzoek, wordt hij voor de duur van dit nieuwe onderzoek vrijgelaten...

Wederom klonk het plot me waanzinnig in de oren! Ik was niet heel erg te spreken over het eerste boek, maar juist door die open eindes wilde ik doorlezen.

In de eerste helft van het boek worden verleden en heden met elkaar afgewisseld, wat een mooi inzicht geeft in de mate waarin Ash 8 jaar geleden betrokken was in het onderzoek. De tweede helft van het boek is vooral een race tegen de tijd en een klopjacht.

Ook dit boek was weer rauw en goed gedetailleerd. Ook hier wordt er gescholden, maar niet in de mate zoals in het eerste boek. Dit boek had wat meer rust over zich heen, wat het leesplezier voor mij vergrootte. Niet zo gehaast. Het plot zit goed in elkaar, alleen de spanning viel me wat tegen. Niet echt een thriller te noemen, wel een detective met spanning.
Al met al zeker geen verkeerd boek. 3*.