Van Uitgeverij De Kring mocht ik dit boek lezen en recenseren. Ik wil ze daar hartelijk voor danken.

Een heel aangrijpend boek. Je zit er direct in, het boek is lastig weg te leggen. Het is een deels op waarheid berust en deels verzonnen verhaal, waarbij je het liefst had dat alles verzonnen was, omdat het geheim van Audrey, ook al kon ze er niets aan doen, verschrikkelijk is, maar ook het geheim van Felix is heel erg triest. Audrey moet, net zoals Felix, ten tijde van de oorlog een heel eenzaam kind zijn geweest, waarin ze waarschijnlijk Felix onbewust herkende, omdat hij ook een geheim met zich meedroeg.
Dat Felix pas nu durft te vertellen wat hij werkelijk is, wil wel wat zeggen en je gaat je afvragen hoeveel mensen er zijn, die niet voor hetzelfde geheim als Felix had, uit durven te komen, ook al is het jaren geleden dat het oorlog was. Hoeveel mensen zijn er gestorven zonder te laten weten wie of wat ze werkelijk waren omdat ze vlak voor de oorlog al hadden afgesproken, of je werd aangeraden, om het nooit te vertellen aan iemand. Die angst is er toen, helaas, goed ingebakken.
Helaas waren er ook een paar passages bij die voor mij persoonlijk niet hadden gehoeven, waarbij ik me zelfs afvroeg of dat nu moest. Zeker in die tijd lijkt het me dat kinderen toch anders dachten dan kinderen van nu op die leeftijd, maar dat kan aan mij liggen.
Het verhaal laat je nadenken over wat je zelf gedaan zou hebben in de plaats van de ouders van zowel Audrey als van Felix. Tegelijkertijd geeft het een mooi tijdsbeeld van hoe kinderen de oorlog beleefden. Dat kinderen probeerden zoveel mogelijk het gewone leven, zover als mogelijk was, leefden, maar ook geheimen deelden met elkaar.
Het verhaal is op een respectvolle manier geschreven, ook al zijn het heftige geheimen. Toch kan ik me voorstellen dat er fans van Audrey zijn die niet blij zullen zijn met de onthullingen, dat ze liever anders naar haar ouders en naar Audrey zouden blijven kijken. Persoonlijk wil ik niet oordelen over de keuzes die de ouders hebben gemaakt, ik heb gelukkig niet in hun schoenen gestaan.