schrijfster:
Marijke Nijkamp is een nederlandse schrijfster die in het engels schrijft. Haar boeken worden in meerdere landen vertaald, en zijn vooral in amerika heel populair.

cover:
Op de cover zie je een wak in het ijs, daar op ligt een rode handschoen. Het is een sprekende cover die perfect bij het verhaal past. De kleuren zijn goed gekozen en er is geen betere cover voor dit verhaal.

verhaal:
Een spannend en ontroerend verhaal over vriendschap, schuldgevoel en opgroeien als buitenbeentje in een gesloten gemeenschap.
Corey en Kyra groeien samen op in het afgelegen plaatsje Lost Creek in Alaska en zijn hun hele jeugd onafscheidelijk. Tot Corey verhuist. Het afscheid is moeilijk, maar Corey belooft terug te komen om haar vriendin op te zoeken.
Een paar dagen voor het zover is, krijgt Corey het schokkende bericht dat Kyra dood is aangetroffen - drijvend onder het ijs. Ze is er kapot van en kan niet geloven dat Kyra zelfmoord heeft gepleegd, zoals wordt gesuggereerd. Ze voelt gewoon dat er iets niet klopt.
Eenmaal terug in haar geboorteplaats groeit haar wantrouwen en raakt ze er steeds meer van overtuigd dat Lost Creek geheimen heeft, geheimen die ze niet begrijpt, maar die haar de koude rillingen bezorgen. In de donkere winter van Alaska gaat ze op zoek naar antwoorden terwijl de sfeer in het dorp steeds grimmiger wordt…

mening:
Dit is een geweldig boek, het is heel goed geschreven en de spanning wordt goed opgebouwd. Je voelt dat er geheimen zijn, en in het hele boek hangt een spannende dreigende sfeer. De mensen in het dorpje blijven maar liegen en iedereen vertelt een andere waarheid. Het is niet alleen een heel mooi en goed boek, het is ook een belangrijk boek. Een boek over vriendschap en rouw, over verdriet. Maar ook een boek over zelfmoord en angst. In dit boek worden die thema’s goed uitgewerkt. Het wordt niet mooier gemaakt dan dat het is, het is zoals het is. Ik raad iedereen aan om dit boek te lezen, want hij is het zeker waard.