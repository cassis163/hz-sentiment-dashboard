Wanneer een boek een voorkant heeft met herkenbare gezichten krijg ik altijd het idee dat het boek verfilmd gaat worden. Misschien een leuk idee voor een later stadium want een verfilming zou het boek wel waard zijn.
Zonder verwachtingen begon ik met het lezen van dit boek. Ik wist niet waar ik bij voorlopers aan moest denken. Ik heb in het begin moeite gehad om in het verhaal te komen. Ik begreep niet helemaal waar het verhaal heenging. De personages worden goed neergezet. Ik vind het wel jammer dat de hoofdpersonages meer besproken worden zoals Emma en philana en je over bijvoorbeeld Simon iets minder te weten komt. Maar ja in elk boek moet er natuurlijk gekozen worden tussen personages en kan niet iedereen uitgebreid beschreven worden.
Het laatste deel van het boek vloog ik doorheen. Ik had besloten alles achter elkaar door te lezen. Dit ging mij goed af. Het begon spannender te worden en ik begon linken te leggen. Het verhaal werd duidelijker.
Ik vraag mij af voor welke leeftijd dit boek ongeveer is. Ik vond het te lastig voor jongere kinderen maar te makkelijk voor young adult. Dus ik denk dat 15 jaar wel perfect is voor dit boek. Ik heb ervan genoten en als het ooit verfilmd wordt, is dat meer dan verdiend.