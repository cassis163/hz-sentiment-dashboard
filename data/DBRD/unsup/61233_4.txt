Dit boek is het vijfde boek in de Q-serie van Jussi Adler-Olsen met Carl Morck en zijn aparte assistenten Assad en Rose in de hoofdrol. Het boek draait om Marco, een jongen van 15 die opgesloten zit in een clan van zakkenrollers en dieven. Na het afluisteren van een gesprek ontsnapt hij en moet vechten voor zijn leven. Hij is een intelligente jongen, wie achter vele geheimen komt tijdens het boek. Ook fraude met ontwikkelingsgeld speelt een grote rol, een zeer actueel thema. Het is echt misdaad op een hoog niveau

Jussie Adler-Olsen heeft het talent om me in een thriller ook aan het lachen maken. De capriolen en onorthodoxe handelswijze van Carl, Assad en Rose brengen regelmatig een glimlach op mijn gezicht. Waarachtig lijkt het in dit boek erop dat ze toch steeds meer van het politievak gaan leren, het zijn in ieder geval goede mensen en speurders.

De speurtocht naar de waarheid in het boek gaat via vele lijnen en gebeurtenissen en heeft een spannend niet te voorspellen plot. Natuurlijk hoop je dat je de afloop van het boek kent, maar Jussi Adler-Olsen geeft er toch een maar zeer creatieve draaien aan die je echt niet ziet aankomen.

Ik geef het boek vier sterren.