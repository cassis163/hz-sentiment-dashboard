Als Joris van Casteren op tv ziet dat er een been is gevonden in de IJssel bij Wijhe gaat hij op onderzoek uit. Werkelijk elk snippertje informatie dat hij krijgt wordt uitgezocht en van achtergrond en context voorzien.
Allerlei interessante kwesties komen aan de orde, zoals de definitie van een lijk, regels rondom begraven, de stromingen in de Rijn, DNA-onderzoek enz.
Daarnaast is het ook spannend: je bent als lezer benieuwd wat hij te weten komt over wie de eigenaar van het been is of was.
Het is heel inspirerend om te lezen hoe ver de schrijver met zijn nieuwsgierigheid en volharding komt in het ontdekken van de geschiedenis en reis van het been.
Dat het hem uiteindelijk niet lukt om het verhaal helemaal rond te krijgen is jammer, maar dan heb je als lezer al veel geleerd en een levendig en onvergetelijk beeld van de eigenaar van het been.