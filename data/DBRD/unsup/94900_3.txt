Hannah Connelly, een veelbelovende jonge modeontwerpster, is ontsteld als ze het nieuws hoort: na een explosie midden in de nacht is het meubelbedrijf van haar grootvader tot de grond toe afgebrand. Haar zus Kate kon ternauwernood ontsnappen en ligt nu zwaargewond in het ziekenhuis. Ze is in een diepe coma. Volgens de brandweer is er sprake van opzet.
Hannah begrijpt er niets van. Wat deed Kate zo laat nog in het gebouw? Hannah wil koste wat kost de waarheid achterhalen, maar weet niet dat er iemand vastbesloten is haar zus niet meer wakker te laten worden...

Mijn eerste kennismaking met deze schrijfster. Er zijn veel peronages en een behoorlijk aantal verhaallijnen. De schrijfstijl is wel heel prettig en het was bijzonder hoe de verschillende verhalen allemaal samenkwamen. De ontknoping was een verrassing. Wel had ik wat meer moeite om me te richten op een favoriete personage. Omdat het er veel waren miste ik wat diepgang. Maar wel een fijn boek om te lezen!