De cover van het boek is vrolijk gekleurd maar de tekenaar heeft de gezichten niet ingevuld. Ik vind dat mooi gedaan want nu kun je ze voor jezelf invullen, het verhaal gaat namelijk over vrouwen zoals jij en ik. Het zou zomaar over je buurvrouw kunnen gaan.
Daar zijn vrienden voor gaat over twee vrouwen die al vanaf hun jeugd beste vriendinnen zijn. Naast de gezellige avonden met goede gesprekken zijn ze stiekem erg jaloers op de ander. Ze vergeten daarbij niet dat de ander het misschien ook moeilijk heeft.
De vraag is of ze zich voor hun eigen problemen schamen of dat hun vriendschap er niet sterk genoeg voor is.
Emma is een “happy single’ die daar eigenlijk niet blij mee is, het liefste zat ze elke avond met een lieve man op de bank zoals Dionne. Maar de man van Dionne zit helemaal niet elke avond bij haar op de bank. Dionne heeft grote zorgen om hun dochter die zich steeds meer terugtrekt op haar kamer. Omdat hun levens zo ver uit elkaar lijken te liggen praten ze er niet over. Het lijkt een doorsnee roman maar Suzanne Peters houdt echter de spanning er goed in aan beide kanten want op een dag komt het punt waarop er zaken zullen ‘buigen of barsten’

Suzanne Peters heeft een mooie herkenbare roman geschreven met een bijzondere boodschap erin. Ze geeft meerdere maatschappelijke problemen aan en laat je erbij stilstaan dat het gras bij een ander niet altijd even groen is als je denkt. Misschien moet je gewoon zeggen wat je dwars zit en dan kun je zien of je vrienden echte vrienden zijn.