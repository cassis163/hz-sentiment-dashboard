De eens zo geweldige auteur Patricia Cornwell glijdt af, althans naar mijn mening. De stabiele kwaliteit van de eerste boeken in de Kay Scarpetta reeks is al eerder hier en daar getart, maar als Mortuarium de nieuwe kwaliteit wordt dan sla ik deze auteur voortaan wel over. Ontzettend veel prietpraat en gedachtenspinsels passeren de revue, dit maakt het een verwarrend geheel en het leidt af van het verhaal, dat geldt ook voor de teruggrepen naar het verleden die in dit boek veelal weinig ter zake doen. Het is lastig de draad van het verhaal vast te houden, waarbij het verhaal ook nog eens behoorlijk vergezocht is. Voor mijn gevoel zijn de bekende karakters inmiddels zodanig uitgemolken dat de interesse wel weg is bij de lezer. Cornwell mag wat mij betreft aan een geheel nieuwe reeks beginnen, een fijn, fris begin. Misschien vormt dat voor haar een nieuwe uitdaging waardoor de oude kwaliteit weer naar boven kan komen want dat ze k√°n schrijven heeft ze al meerdere malen bewezen. Toch nog 3 sterren voor "good old sake", en bij een volgend boek wacht ik eerst even de recensies af voor ik tot aankopen besluit...