Kwijt â€“ Anja Feliers (Kathleen Verlinden 6)

Sylvie, een alleenstaande moeder, werkt als model en is een populaire talkshow host bij radiostation Nostalgie. Haar dochter Josje wordt dan opgevangen door Eva, een twintiger die dag en nacht voor hen klaar staat. Dit jaar wordt Sylvie 31 jaar. De leeftijd waarop haar eigen moeder destijds zelfmoord pleegde. Het verleden laat haar niet los en ze besluit om met psychologe Kathleen Verlinden te gaan praten.
Op een avond tijdens haar show wordt ze gebeld door een luisteraar die beweerd dat haar moeder nog in leven is. Sylvie en haar zus Xanne gaan samen op onderzoek uit. Alles waar ze in geloofde is kwijt.....

Wat een mazzel dat ik 1 van de 100 gelukkige was die het e-book mogen lezen namens Uitgeverij Lannoo. Het boek stond namelijk hoog op mijn lijstje. De vijf eerdere thrillers met Kathleen in de hoofdrol zijn namelijk erg goed bevallen. Dit zesde deel is wel het spannendste deel. Jeetje wat een verhaal. De hoofdstukken wisselen van hoofdpersoon, dit maakt het extra spannend omdat je het verhaal van alle kanten meekrijgt. Josje van 7 jaar speelt een grote rol en als moeder greep mij dat extra aan. Wat een dapper meisje. Niet alleen Sylvies verhaal, maar ook dat van Kathleen is super. Tijdens het lezen voelde ik de spanning in mijn buik groeien, zo zat ik in het verhaal. Het is dan ook extra laat geworden omdat ik mijn reader niet meer weg kon leggen. Ik hoop dat er nog vele van deze volgen. *****