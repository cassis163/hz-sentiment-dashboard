In Overgave maken we kennis met Anastasia. Ze leeft voor ballet. Haar hele leven staat in het teken van ballet. Ze doet alles in teken van haar carrière bij het New York City Ballet. Natalie is zowat het tegenovergestelde. Na het stopzetten van haar ballet opleiding staat alles in het teken van vrijheid. Ze danst meestal modern en doet vooral haar eigen ding. Als Natalie de kans krijgt te komen dansen bij het New York City Ballet beslist ze dit meteen te doen.

Ik ben een grote fan van diversiteit. In YA is dit al helemaal doorgebroken maar bij NA en feelgood mis ik het soms nog wel. Gelukkig begint hier stilaan verandering in te komen. Dit boek is mijn allereerste boek over twee vrouwen. Ik was heel blij om hier ook eens mee kennis te maken. Dit is een thema dat heel weinig terugkomt. Ik was een beetje teleurgesteld door de steamy scènes. De spanning was minder. Ik denk dat het spijtig genoeg komt door de auteur, want de steamy scènes waren ook altijd heel kort en snel afgemaakt. De rivaliteit waarop gehint werd op de achterflap heb ik spijtig genoeg niet teruggevonden. De vonken zouden er vanaf spatten, dit miste ik zowel in de steamy scènes als in de rivaliteit. Beide dames konden in het begin niet zo goed met elkaar om, maar dit is voor mij nooit zo erg geweest dat er echt sprake was van vijandigheid.

Naast de diverstiteit was er nog een andere heel belangrijk onderwerp, namelijk ballet!
Dansen en Lore, geen goede combinatie! Ik hield mijn hart vast voor een boek over ballet. Het is mij eerlijk gezegd echt heel goed bevallen. Ik was geïntrigeerd door de balletwereld. Ik had er mij een bepaald beeld van gevormd en dit verhaal wist dat deels te bevestigen, maar ook te tonen dat het niet altijd even oppervlakkig is. Het balletgedeelte is echt heel goed geschreven in dit verhaal. Ik heb er mij geen moment aan gestoord. Ik vond het zelfs een geweldig leuke toevoeging. Ik heb een nieuwe wereld leren kennen en ze is mij heel goed meegevallen.

Overgave had heel wat punten waarop het mij wist te verrassen, maar spijtig genoeg waren er ook wat mindere punten. Zo was ik grote fan van de diversiteit, maar waren de steamy scènes wat tegenvallend. De balletwereld heb ik echt wel op een andere manier leren kennen, maar de rivaliteit kwam dan weer net niet genoeg tot uiting. Van mij krijgt Overgave dan ook 3,5 sterren.