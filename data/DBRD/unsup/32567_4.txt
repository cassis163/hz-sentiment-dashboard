Je leest vanuit het perspectief van Meira. Zij is een meisje van 17 jaar en een wees. Samen met de Winterianen die nog op de vlucht zijn, is ze op zoek naar hun Koninklijke Geleider die de Winterse magie bezit. De Winterianen hebben deze magie nodig om hun Koninkrijk, hun thuis, weer terug te veroveren van Angra – een man die leeft voor magie en macht. De Winterianen zijn hun Koningin, familie en vrienden verloren in deze strijd. Zij het door de dood, zij het door gevangenschap. Het kleine groepje Winterianen dat nog op vrije voeten is, zetten dan ook alles op alles om hun volk te bevrijden en hun thuis weer terug te krijgen.

” Zelfs de heftigste sneeuwstorm, begint met een enkele sneeuwvlok”

Zodra je met lezen val je gelijk midden in het verhaal. Hier houd ik van. Meira is zich voor aan het bereiden op een gevecht met de vijand, samen met Mater, de jonge Koning. Zij zijn samen opgegroeid, beste vrienden… en natuurlijk is er ook een vonkje tussen die twee. Maar dat is een deel van het verhaal dat je vooral zelf moet ervaren. Al moet ik zeggen dat dat absoluut niet de hoofdtoon van het verhaal is. Dus iedereen die gewoon even wil lezen over een stoere chick en niet overdreven veel romantiek: aanrader! (Maar voor de mensen die wel van romantiek houden: er zit genoeg mannelijk schoon in ;)).
Ze zijn namelijk een deel van de Koninklijke geleider op het spoor. Meira werd altijd een beetje buitengesloten van zulke missies, maar deze keer mag ze mee. En zo begint het avontuur…

”Ooit zullen wij meer zijn dan alleen woorden in de duisternis”

Meira is hartstikke stoer, kan goed met wapens omgaan en laat zich niet dwarsbomen. Alleen is het bij Meira fijn om te lezen dat zij wel bepaalde onzekerheden en hunkeringen bezit – vooral voor een jonge meid die ook nog eens een wees is. Ik kon me daardoor erg goed inleven in Meira, en voelde vaak heel erg mee met haar pijn en onzekerheden. Ik heb ook vaak moeten lachen om haar recht-door-zee-acties. Ze kan heel volwassen zijn, maar soms is Meira ook gewoon een heerlijke jong volwassene.

”Het enige dat ik ooit heb gewild is dat hij me zou zien.”

Het boek leest als een trein. De hoofdstukken zijn niet te lang en Sara zorgt ervoor dat je meteen in de wereld van Meira gezogen en beleefd alle emotionele achtbanen samen met haar. Verraad, vriendschap, liefde, loyaliteit, keuzes make en vooral je zelf vinden zijn thema’s die terug komen in dit prachtige boek. Het is een mooie YA Fantasy met hele eigen personages, prachtige quotes en een hoofdpersonage om van te houden!

Ik kan in ieder geval niet wachten tot deel twee in de winkels ligt!