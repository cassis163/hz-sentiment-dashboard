Door de harde kaft voelt het boek stevig aan en met de ringband is het boek goed open te leggen op tafel. Ideaal voor de kleinere lezertjes. En terwijl jij voorleest vanaf de linkerpagina, kan de jongere speurneus op de rechterpagina alvast op zoek gaan naar de onderwerpen uit het verhaal. 
Het  betreft een doorlopend verhaal, maar het is tevens een informatief boek. Zoals de pagina 'Weet jij wat bosdieren eten?'. Hierdoor hebben ook oudere kinderen (tot circa 10 jaar) nog plezier van dit boek en leren ze spelenderwijs interessante feitjes.
Dit boek nodigt uit tot het veelvuldig herlezen en speuren.