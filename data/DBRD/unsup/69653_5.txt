Rob Fitzgerald is een jongen van 13 jaar en verliefd op Destry, het nieuwe meisje in de klas. Alleen heeft Rob een probleem. Hij heeft last van erge paniekaanvallen en durft hierdoor geen woord met Destry te wisselen. Hoe kan hij haar dan ooit vertellen dat hij verliefd op haar is. Gelukkig heeft Rob zijn opa en zijn beste vriend Andrew. Zijn opa die ook zo zijn geheimen heeft staat altijd voor hem klaar.
Maar dan begint Rob ineens smsâ€™jes te krijgen van een anoniem persoon. De persoon geeft hem verschillende uitdagingen. Dingen die Rob helemaal niet durft, toch..?

Ik heb dit boek gepakt omdat de cover en titel me aanspraken. Het zegt niet zoveel en een heleboel tegelijk. Het boek is erg goed geschreven en je leeft je helemaal in in Rob, je voelt wat hij voelt en leeft mee in zijn verhaal. Soms vergeet je gewoon even dat het om een 13 jarige jongen gaat.

Het verhaal is grappig, serieus, vrolijk en verdrietig. Vooral de wending die het verhaal neemt op het eind vind ik heel goed. Je ziet het niet aankomen.

Een echte aanrader!