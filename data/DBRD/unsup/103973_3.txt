Het nieuwste boek van Kiki van Dijk las ik heerlijk op vakantie. Het is een vlot geschreven boek, wat makkelijk weg leest. De manier van schrijven is herkenbaar als een Kiki van Dijk boek.
Ik heb het boek in een dag uit gelezen, mede omdat ik wilde weten hoe het boek af ging lopen.

Waar gaat het boek over?
Cita’s dochter Evi verblijft al een tijdje op Bali en wanneer blijkt dat Evi al 48 uur vermist wordt, neemt Cita’s leven een drastische wending. Haar man Joris mag het land vanwege drankproblemen en betrokkenheid bij een ongeluk niet verlaten. Cita vertrekt in haar eentje naar Bali. Terug naar het eiland waar zij als jong meisje veel tijd doorbracht. Eenmaal op Bali wordt het pijnlijk duidelijk dat de band tussen Evi en Cita behoorlijk verwaarloosd is.
Cita beland in een reis door het Bali dat voor toeristen verborgen blijft, op zoek naar haar dochter.

Zelf ben ik op huwelijksreis geweest op Bali en was tijdens het lezen ook benieuwd of ik bepaalde herkenbaarheid terug zou lezen. Helaas beperkt het boek zich vooral tot Ubud, wat overigens een prachtige plek op het eiland is. Tijdens het lezen ben ik weer even terug tussen de rijstvelden en alle ronkende scooters die over het eiland scheuren.
Het boek is een lekker boek voor tijdens een ontspannende dag. Echter vind ik de stempel thriller wel iets te ver gaan. De spanning is in vergelijking met andere boeken matig, maar evengoed ben ik erg enthousiast over dit boek.