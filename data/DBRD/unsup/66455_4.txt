Na de ontdekking, dat er uit een kerncentrale in Iran splijtstofstaven zijn verdwenen, zet de CIA hun top-agent Jim Matteos in om de zaak te onderzoeken. In Iran komt hij in contact met Soraya, een mysterieuze vrouw, die meer lijkt te weten over de diefstal en de groepering, welke in bezit zou zijn van de splijtstofstaven.
Al snel wordt er een aanslag gepleegd. Jim gaat op onderzoek uit en ontdekt een code, welke lijkt te leiden tot de volgende aanslag en de aanslag daarna. Jim moet alles op alles zetten om de wereld te behoeden voor een ramp. Zal het Jim lukken de ultieme aanslag te voorkomen?
De Saraceense samenzwering is de derde thriller van het schrijversduo Herman Zandstra en Eric Bakker, geschreven onder het pseudoniem Era Richman.
Het verhaal leest als een film, veel actie , korte hoofdstukken en in een vlotte schrijfstijl geschreven, wat maakt dat je vanaf de eerste bladzijde wordt meegetrokken in het verhaal.
Jim Matteos is zeer sterk neergezet, Slim, keihard en meedogenloos. Een top-agent, maar ook een man met een verleden en demonen die hem achtervolgen. Knap ook hoe zijn priv√©leven verbonden wordt met zijn speurtocht naar de daders. Dit maakt hem extra sympathiek.
De Saraceense samenzwering is een hedendaags boek over terrorisme en politieke drijfveren, maar vooral een actiethriller, met de nodige diepgang, zonder oppervlakkig te worden en ondanks de zwaarte van het onderwerp ook met de nodige humor. Kortom een boek dat vraagt om een vervolg met Jim Matteos in de hoofdrol , bijgestaan door zijn collega Tess als side-kick.