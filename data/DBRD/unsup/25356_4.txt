Michiel geeft een kijkje in zijn leven. Hoe ziet er een gewone dag voor hem uit? Wat zijn zijn hobby's? Wie zijn zijn beste vrienden? ...

Michiel is net als alle andere tieners, alleen heeft hij zijn uiterlijk niet mee door zijn ziekte. Hij maakt ook ruzie met zijn zus, hij wordt ook verliefd, hij is ook verzot op voetbal, hij vertoeft graag bij zijn vrienden,... Hij vraagt aan alle mensen gewoon normaal te doen tegen hem. Behandel hem als een tiener/volwassene en niet als een kleuter.

Het boek wordt opgefleurd met foto's, kleur en een mooie lay-out. Ook zijn beste vrienden komen aan het woord. Op het einde krijgt zus Amber enkele pagina's waarin zij iets mag zeggen. Ze vraagt ook aan Marijke Vrijsen (de auteur) wanneer Ik ben Amber uitkomt. Zou er ooit een boek vanuit haar standpunt verschijnen?

Ik ben Michiel is een mooi boek. Je neemt een kijkje in het leven van normale tiener, alleen heeft deze tiener de ongeneeslijke ziekte progeria.