Een origineel thema, geloofwaardige personages, duizelingwekkende plot twists en net als je met gebalde vuisten en gekromde tenen denkt dat de schuldige toch de dans ontspringt: Bam! De epiloog. Hoewel er wel degelijk grof geweld in voor komt is dit geen thriller van het type "van dik hout zaagt men planken". Edward Hendriks brengt op voortreffelijke wijze zijn karakters tot leven en voert op een subtiele manier de spanning steeds meer op. Met prachtige gedetailleerde beschrijvingen neemt hij de lezer mee naar de Veluwse bossen en in de wereld van de scouting. De vorm met wisselend perspectief en flashbacks vind ik echt goed gekozen. Graag meer van deze schrijver.