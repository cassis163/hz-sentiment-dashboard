Na net Het Bernini mysterie binnen anderhalve dag uitgelezen te hebben, een dag geestelijke rust genomen te hebben en onze boekenkast te hebben uitgeplozen om dit boek te vinden, is deze 15-jarige jongen zeer content met het gelezen hebben van dit boek.

Let wel, dat het boek inmiddels op technologisch punt gedateerd is. Als ik mij in gedachten terugplaats naar 1998, een jaar dat ik vanwege mijn leeftijd niet zo heb meegemaakt als bijvoorbeeld dit jaar, begrijp ik goed dat de technologie in dit boek absoluut top-of-the-line zou zijn. We worden vanaf het eerste moment meegezogen in Susan's leven, David's avonturen en het grimmige, droevige bestaan van Commandant Strathmore.

Het verhaal leest erg fijn weg, met verassende plotwendingen en een einde waarvan velen, waaronder ikzelf, ook overheen gelezen hebben, terwijl ik dit bij de andere twee Nederlandse vertalingen nooit helemaal heb gehad. Ik werd compleet verrast, velen zullen dit ook zijn!

Veel lees- en thrill-plezier!