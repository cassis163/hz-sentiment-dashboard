Mijn eerste kennismaking met de schrijfster Lisa Gardner, aangetrokken door de vijf sterren-score van Crimezone. En die vijf sterren, die kloppen wat mij betreft helemaal!

Het verhaal is spannend; continu probeer je zelf te achterhalen 'whodunnit'. En dan denk je het te weten, word je toch nog verrast!

Leuk aan dit boek vind ik de drie perspectieven van waaruit het verhaal wordt verteld. Drie perspectieven die uiteindelijk naadloos in elkaar overlopen.

Het realistische thema van gebroken kinderen vond ik bijzonder intrigerend. Ik heb door Gardner's informatie een heel ander beeld gekregen van lastige, gewelddadige kinderen (en wat dit betekent voor hun ouders).

Een absolute ontdekking, deze schrijfster!