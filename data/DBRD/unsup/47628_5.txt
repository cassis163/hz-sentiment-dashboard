Vorig jaar heb ik voor de Nederlandse kinderjury het eerste boek van Emiel de Wild ‘Broergeheim’ moeten lezen. Ik had nog nooit van Emiel de Wild gehoord maar was wel benieuwd naar het boek. Ik vond ‘Broergeheim’ een heel goed boek. Dus toen er weer een boek van Emiel de Wild verscheen wilde ik dat natuurlijk ook graag lezen.

Ik heb het boek ‘Wie ik ben’ in één keer uitgelezen en tussendoor niet weg kunnen leggen, zo spannend en heftig vond ik het boek.

Waar gaat het boek over:
Het boek gaat over Jeroen, Willem en Rico die hun klasgenoot Jelmer pesten.
Maar dan pleegt Jelmer zelfmoord. Jeroen vraagt zich af of hij schuldig is voor de zelfmoord van Jelmer.

Wat voor soort boek is het?
Het is een spanend en mooi boek, met een heftig onderwerp. Het is iets wat zomaar echt kan gebeuren of gebeurd kan zijn.
Ik vind de opbouw van het verhaal heel mooi; je krijgt steeds meer te weten over waarom Jeroen, Willem en Rico eigenlijk Jelmer pesten. Tegelijk krijg je ook meer te weten over wie Jelmer is.
Ik vind de emoties heel mooi verwoord, je voelt het verdriet om de dood van Jelmer en tegelijk de twijfel van Jeroen. Heel mooi geschreven!
Het verhaal speelt zich eigenlijk maar in 5 dagen af; maandag t/m vrijdag.
Ik vind het knap van Emiel de Wild dat hij een “dik” boek kan schrijven over 5 dagen zonder dat er overbodige informatie in staat.
En van buiten vind ik het boek er mooi en leuk uitzien. Het heeft een leuke omslag en ik vind de hoofdstukken heel leuk aangegeven, het lijkt hierdoor net een dagboek. Als je de voorkant ziet kan het zijn dat je denkt dat het een jongensboek is. Dat is het totaal niet! Het is een boek met een heftig onderwerp, zowel voor jongens als meiden.