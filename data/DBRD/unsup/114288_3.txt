Hoe risicovol is het weerzien na enkele tientallen jaren met een oude geliefde? Elke ervaringsdeskundige geeft als antwoordde dat zulks afhangt van de manier waarop je uit elkaar bent gegaan. Is het een vechtscheiding geweest of zijn de echtelieden met respect voor elkaar en in het belang van de kinderen uit elkaar gegaan? Of is er sprake van een langzaam elkaar loslaten en wegdrijven?
Hoe het ook zij, ik ben geenszins knorrig en zwijgzaam doorgelopen maar heb de twee boeken van John le Carré op de boekenmarkt als een oude bekende omhelst.
John le Carré, wiens boeken ik in de jaren tachtig omhelsde.

Waar gaat het over?
Moskou, medio jaren negentig. De Koude Oorlog is voorbij Boris Jeltsin danst op een tank en de olicharchen passen de theorie van het roofkapitalisme in de praktijk toe.
In Londen wordt de 47 jarige Timothy d'Abell Cranmer, van beroep spion, met pensioen gestuurd door het Kantoor. Naar huis waar het goed toeven is met zijn 25 jaar jongere Emma.
Op zekere dag is Emma verdwenen, tesamen met Larry Pettifer, dubbel spion en professor, en bovenal vriend met wie hij een intense haat liefde verhouding heeft. Larry Pettifer is vermist en schijnt er vandoor te zijn met 39 miljoen pond samen met Russische spion.

Conclusie
Het duurde honderd bladzijden vooraleer ik weer gewend was aan de wollige, uitgesponnen, erudiete schrijfstijl.
Het verhaal doet niet ter zake, het thema - opstandige bergstammen in de Kaukasus - is achterhaald.
Wat resteert is het bij tijd en wijle humoristisch verhaal met onderkoelde humor, neergeschreven met een stiff under lip.
Emoties mogen niet getoond worden en zijn verborgen achter fraaie de façades van fraaie zinnen.

Drie sterren.