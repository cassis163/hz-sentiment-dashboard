Vergeet al die andere Young Adult-romans over dystopische werelden: dit boek is veel beter. Het speelt in een Romeins aandoende wereld en veel rangen en standen uit die tijd komen dan ook terug in dit boek. Ook de wreedheden uit de Romeinse tijd, ontbreken niet in dit verhaal. De personages zijn sterk (Elias, Laia, Helene en ik wil nog veel meer weten over de smid!) en omdat je per hoofdstuk een wisselend perspectief van Elias en Laia hebt, eindigen veel hoofdstukken met een cliffhanger. Het leest allemaal ook nog eens lekker snel weg, maar ik vond dat er toch mooiere zinnen in stonden dan bijvoorbeeld in De Test, dat ik eerder deze maand las.
De enige minpunten vind ik dat de personages steeds wel heel snel/gemakkelijk genezen van ernstige (dodelijke) verwondingen.
En ik begrijp niet zo goed waarom Elias nooit eerder is ontsnapt, als Blackcliff zo relatief makkelijk te verlaten is.
Verder komen we ook niet bijster veel te weten over de rest van het land (inc. keizer Taius), omdat vrijwel alles zich afspeelt in de stad Serra.
Blackcliff deed me overigs sterk denken aan de krijgersschool uit de boeken van Anthony Ryan.
Het verhaal roept nog heel veel vragen op, zoals bijvoorbeeld wie de vader van Elias is en zou de zus van Laia en Darin misschien nog leven? En wat is het verhaal van de Kokkin en van de smid? En zijn de augures nou goed of slecht en wat hebben ze voor met de wereld? Wie weet worden enkele van die vragen beantwoord in deel 2.