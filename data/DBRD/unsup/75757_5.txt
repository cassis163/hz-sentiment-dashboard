De acht bergen van Paolo Cognetti, wat een prachtig en indrukwekkend verhaal!
Cognetti heeft een bijna filmische manier van schrijven, hij weet je met zijn beeldende schrijfstijl mee te nemen op de wandeltochten in de bergen. Hij laat je leven tussen de hoofdpersonen en weet precies de juiste woorden te vinden om iedereen in het verhaal tot leven te laten komen.
Een boek over vriendschappen, over het leven en over keuzes. Ondanks de onderwerpen geen zwaar en ingewikkeld boek, het leest heel fijn en prettig. Ik wilde alleen nog maar doorlezen en kijken hoe het Pietro en Bruno verder zou vergaan in hun leven. Wel een echt Italiaans boek, veel (mooie!) beschrijvingen en uitweidingen. Maar mocht je daar dus van houden, dan is dit boek zeker een aanrader. Wat mij betreft een geweldig debuut en ik hoop dat er nog heel veel boeken van deze schrijver zullen volgen. Ik ben fan!