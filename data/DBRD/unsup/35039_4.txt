Rotterdam, de stad waar ik graag doorheen wandel met mijn camera of hardlopend nieuwe plekken ontdek en lekker eten. Al veel mooie herinneringen heb ik aan deze stad. Veel plekken gezien maar ik weet zeker dat er voor mij nog heel veel verborgen ligt achter huizen, muren, bomen en straten. Met 111 plakken in Rotterdam die je gezien moet hebben kan ik lang op avontuur.

Rotterdam, havenstad, Maasstad, stad van harde werkers, architectuur, bruggen, Feyenoord, de marathon, Rotterdam een stad die steeds vaker bezocht word door dagjes mensen. De dagjes mensen zie je in grote getallen naar De markthal gaan, het nieuwe Centraal Station bekijken, de koopgoot bezoeken maar welke plekken moet je nou juist zien als je niet naar de standaard plekken wel of die al genoeg hebt gezien. Mirjam en Femke de Winter hebben een boekje vol tips gemaakt om te zien in Rotterdam. Ze laten je kennis maken met bekende maar ook veel minder en zelfs onbekende plekken in Rotterdam.

Rotterdam kent zo veel mooie plekken alleen zelf zal je ze niet allemaal ontdekken. Je loopt soms zo langs een mooie verhaal, gebouw, eettentje of beeld. Je leest niet alleen waar je moet gaan kijken, je leest wat je gaat bekijken de geschiedenis erachter, het verhaal erbij. Zo weet ik nu wat het kleine bruggetje is wat staat op de boompjes. Eerder heb ik dit nooit geweten en nu snap ik waarom het er staat. De Red Apple die je ziet als je door de stad heen rijd weet jij wanneer hij gebouwd is en wat er eerst stond?

Dit boekje met 111 plekken in Rotterdam die je gezien moet hebben laat mij meer weten over de stad waar ik van hou. Laat me beter kijken, nieuwsgierig worden in de verhalen achter objecten en gebouwen. Het is leuk meer te weten van de stad, meer te zien dan de standaard straten. Beter te kijken als ik door de Witte de With loop, De Aanschouw had ik namelijk nog nooit gezien en ik loop per maand minimaal één keer door de Witte de Withstraat. Niet meer ergens lopen zonder te kijken maar echt de stad verkennen is veel leuker.

Je kan makkelijk elke keer een paar verschillende plekken uit het boek gaan bekijken door achterin de plattegronden erbij te pakken. Op deze manier zie je dat er een aantal plekken dichtbij elkaar liggen en zo kan je in één bezoek meerdere plekken ontdekken. De plattegronden erbij zijn zeker een toevoeging ondanks dat we tegenwoordig snel google maps openen is mijn voorkeur deze manier. Echt even naar achteren bladeren waar iets ligt en dan kijken waar je nog meer heen wilt. De kaarten kan je ook gebruiken voor de route al zijn ze niet allemaal heel gedetailleerd.

Onderaan elke foto staat het adres van de plek die je moet bezichtigen, welke manier je er kan komen met het openbaar vervoer, openingstijden en een extra tip wat er in de buurt is. Van je favoriete stad kan je nooit genoeg ontdekken. Ik ga nog veel uitstapjes maken en plekken bekijken. Binnenkort ben ik weer een paar dagen vrij en ga ik een aantal plekken bekijken want er is nog genoeg te ontdekken in Rotterdam.