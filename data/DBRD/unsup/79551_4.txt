Wanneer Alexandra Jamison een baan als lerares aan de Fisk University voor voormalige slaven verkiest boven een gearrangeerd huwelijk wordt ze door haar vader zonder enige bezitting op straat gezet. Gelukkig heeft de ruige Sylas Rutledge uit Colorado, eigenaar van de Northeast Line Railroad haar advies nodig over de zuidelijke manieren om meer kans te maken op een treinproject en wil hij haar daarvoor betalen. Hoewel er aantrekkingskracht is tussen de twee, houdt Alexandra hem op afstand vanwege een treinongeluk waarbij ze allebei een geliefd persoon verloren.

Het treinongeluk bij Dutchmanâ€™s Curve heeft daadwerkelijk plaatsgevonden en zo zijn er meer gebeurtenissen in het boek die gebaseerd zijn op echte feiten. Het verhaal is heel realistisch, niet alles heeft een happy end, maar de karakters ontwikkelen zich en leren ermee omgaan. Heel duidelijk komt de discriminatie van de voormalige slaven naar voren. Ondanks hun vrijheid worden ze nog niet overal goed behandeld. Ook de culturele verschillen binnen Amerika kunnen ervoor zorgen dat iemand een zakelijke project wel of niet krijgt. Het is goed dat de schrijfster ons probeert langs die verschillen van cultuur en huidskleur te laten kijken. Het christelijke geloof is op diverse plaatsen in het boek verwerkt.