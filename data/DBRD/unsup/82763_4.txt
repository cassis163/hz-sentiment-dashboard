Ik zal meteen met de deur in huis vallen. Ik ben niet omver geblazen. Begrijp me niet verkeerd. Het boek is goed geschreven. De schrijfstijl is zeer prettig en is op sommige momenten net een lied. Leuke toevoeging dat sommige gedachten van de hoofdpersoon gecorrigeerd worden door ze weg te strepen. Je vliegt door het boek heen, juist doordat het zo fantastisch geschreven is. De verhaallijn is waar ik niet zo lyrisch over ben. Het verhaal is goed uitgedacht, maar vele personages zijn te plat. Enkel het hoofdpersonage is fantastisch neergezet.  Ik had na de vele aanbevelingen een fantastisch verhaal verwacht, maar de echte wauw factor is voor mij uitgebleven. Desondanks heb ik wel genoten van het verhaal. Het was origineel en heb nog nooit een verhaal gelezen wat hier op lijkt. Door de schrijfstijl en de originaliteit krijgt het boek van mij 4 sterren. Ik ben benieuwd naar  wat de rest van de serie te brengen heeft.