Rookgordijn gaat over Allen Long, een nogal kleurrijke figuur uit de Amerikaanse smokkelgeschiedenis. Hij werd begin jaren zeventig van de vorige eeuw drugssmokkelaar omdat er zoveel geld mee te verdienen was. Samen met enkele meer of minder criminele/kleurrijke vrienden en kennissen, zowel mannen als vrouwen, weet hij zich toch ruim twintig jaar staande te houden in het wereldje van snel, snel, snel (snelle vliegtuigen, transacties, gewonnen en verloren allianties). Zoals de flaptekst al meldt is het hele verhaal voorzien van gortdroge humor. Hoewel het hele verhaal natuurlijk een beetje ver van m'n bed show is - het speelt zich al een generatie terug af - heb ik het toch met plezier uitgelezen.