Een prachtige cover laat een jonge vrouw zien bij de veranda van een blokhut. Ze lijkt ontspannen te zijn.

Deze auteur weet de lezer direct te boeien met haar manier van schrijven. Je bent als lezer aanwezig bij de belevenissen van de personages in dit boek. Je bent erbij betrokken. Je kijkt naar de stoere, maar toch weer gevoelige Jack en naar de vrouwelijke Mel (Melinda) die toch sterker blijkt te zijn dan men verwacht had.

Een heerlijk ongecompliceerde stijl die je mag verwachten bij zo'n romantische roman. Ondanks dat het zo rustgevend is om te lezen, wordt het nergens saai.
De personages zijn wel stereotype. Een klein beetje een overdreven beeld gevend van een bepaald soort mensen. Niet te erg overdreven zodat het niet hinderlijk werd.
De nodige humor is ook aanwezig. Ik heb bij verschillende gebeurtenissen zitten gniffelen.
Soms werd ik gewoon boos op Mel en kon ik Jack wel achter het behang plakken. Ik was gegrepen door het verhaal.
Ook de beschrijving van de omgeving is heel nauwkeurig gedaan, zodat je denkt dat je het dorpje kent en zelfs de mensen die er wonen. Een lokatie erg achteraf waardoor de inwoners sterk op elkaar zijn aangewezen voor een heleboel dingen. Deze auteur heeft de nodige mensenkennis in huis om dit zo knap te kunnen neerzetten.

Ikzelf lees ook veel thrillers. Thuis in Virgin River is een heerlijke afwisseling. Ik heb het graag gelezen.
Het leest heerlijk door en voor je er erg in hebt hebt je de laatste bladzijde omgeslagen. Wat jammer, denk je dan! Hoe zou het verder gaan met Mel en Jack?