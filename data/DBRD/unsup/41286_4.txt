Met dank aan de thrillzone leesclub mocht ik het boek De Mitford moorden lezen.

Het verhaal gaat over de jonge Louisa Cannon. Ze woont alleen bij haar moeder en na het overlijden van haar vader, is ook een oom van haar in dit huis komen te wonen. Haar oom is een klaploper en heeft vervelende plannen met haar. Als ze op een dag door haar oom gedwongen word om mee te gaan probeert ze uit alle macht om uit zijn handen te ontsnappen. Dit lukt haar als ze op een gegeven moment uit de trein springt. Brigadier Guy Sullivan helpt haar overeind en ook om op tijd om weer op de trein te krijgen want Louisa heeft een sollicitatie gesprek bij de familie Mitford . Ze wordt hier aangenomen als kindermeisje.
Op hetzelfde moment wordt er ook een moord ontdekt in een andere trein wat meteen Guy zijn aandacht vraagt, Hierdoor verliest hij Louisa uit het oog maar hij kan het vreemde meisje niet vergeten. Wanneer Guy opzoek gaat naar de moordenaar, loopt hij haar weer tegen het lijf.

De Mitford moorden is een heerlijk feelgoodroman met het nodige speurwerk. Het heeft de sfeer uit de jaren 20 maar wordt modern geschreven. Het leest hierdoor vlot en gemakkelijk mede ook door de korte hoofdstukken.

De hoofdstukken worden afwisselend verteld in de perspectieven van Louisa en Guy. De personages zijn voldoende uitgewerkt net als de omgeving.

Het plot wordt mooi opgebouwd en door de plottwisten blijft het lang onduidelijk wie nu daadwerkelijk de moord heeft gepleegd. Door het nodige speurwerk kom je hier pas in de laatste hoofdstukken achter.

Dit boek heeft me echt verrast en ik heb het met veel plezier gelezen
4 welverdiende sterren