Ellen Lina schreef eerder Crash en Koningslaan, twee thrillers waar ik enorm van genoten heb. Lina schrijft op een actuele dreigende manier, een schrijfstijl welke je maar moeilijk los kan laten. De eerdergenoemde waren wat mij betreft pageturners, nu komt ze met Gefaald.
Gefaald is een verhaal waarvan de karakters je nog lang bij zullen blijven, allereerst was ik geschokt, toen was ik vermaakt en later was ik weer getriggert. Kortom even lekker rustig lezen is er in Gefaald niet bij. Je wordt heen en weer geslingerd tussen de personages, je houdt van ze, je haat ze en ze ontroeren je, er gebeurt zoveel met de emotie van de lezer dat dit boek je niet loslaat. Wegleggen blijkt al snel geen optie en waren Chaos en Koningslaan al pageturners, ook in Gefaald blijf je maar lezen, je wilt weten hoe het verhaal eindigt. Het verhaal is trekkend en doordat er zoveel gebeurt kun je geen genoeg krijgen van de verhaallijn, ik baalde toen het boek uit was, ik had nog zoveel meer willen lezen.
Het verhaal is op zichzelf staand, maar wel heel origineel is de terugkomst van eerdere personages uit een ander boek van Lina. Ook met Gefaald weet Ellen Lina mij weer te raken, niet alleen de karakters de verhaallijn maar zeker ook de trekkende schrijfstijl, ze heeft een originele schrijfstijl welke zich onderscheid van andere auteurs. Waarschijnlijk is het de dreiging die van de karakters uit gaat, het onheilspellende, het onverwachte. Kortom Gefaald hoort weer in het rijtje Mustreads thuis.
Heerlijk leesvoer, waarvan de thrillerliefhebber geen genoeg kan krijgen.
Lieve Leesgroet Moon Kager