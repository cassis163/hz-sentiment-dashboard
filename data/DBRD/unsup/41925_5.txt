MacKanzie Rivers lijkt alles voor elkaar te hebben. Ze doet het goed op school en haar ex probeert haar wanhopig terug te krijgen. Maar er ontbreekt iets in haar leven. En dat zou wel eens Jaden Hunter kunnen zijn een knappe lange, blonde en atletisch jongen. Een jaar geleden viel zij voor hem door zijn scheve glimlach.

Alles is nu anders. Een ongeluk heeft Jadens familie verwoest en ondanks haar gevoelens voor hem weet ze niet meer hoe ze met hem om moet gaan. Ze weet maar al te goed hoeveel impact een familietragedie kan hebben. Ze kan het niet aan om dat nog eens te doorstaan. Daarom ontloopt ze hem.

Als ze hem toevallig tegenkomt realiseert ze zich dat haar gevoelens voor hem nog steeds zo hevig zijn en ze het niet kan negeren. Durft ze die sprong in het diepe te wagen?

Estelle schrijft erg goede young adult boeken die zelfs volwassenen lezen. Dit is haar eerste boek na de dimily-trilogie. En wat was het weer spannend en moeilijk weg te leggen. Een boek wat alles heeft liefde, romantiek, angst, boosheid en begrip. Het is erg goed geschreven met een vloeiende verhaallijn en spannend tot op de laatste pagina. En als je denkt dat je alles gehad hebt blijkt dat niet zo te zijn.

Haar volgende boek tyler's story is nu ook uit in nederlandse uitgave.