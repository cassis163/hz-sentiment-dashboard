Laagstad, ook wel bekend als het slechte en corrupte gedeelte van de prachtige en bruisende hoofstad Rigus van de Dertien landen. Criminaliteit en corruptie vieren hier hoog tij. Het gebrek en halfslachtige werk van de politie in Laagstad helpt dan ook zeker niet om dit tegen te gaan, vele misdaden blijven onopgelost en criminelen kunnen gaan en staan waar zij willen.

Ook is Laagstad de woonplaats van Warden, ooit een soldaat eerste klas en zeer gerespecteerd en invloedrijke agent van de speciale eenheid, maar helaas heeft het lot anders bepaald en is Warden gedegradeerd tot een verslaafde drugsdealer, die al een fikse reputatie en naam voor zichzelf heeft opgebouwd in deze afvallige bedorven stad.

Op een dag vind Warden het vermiste meisje Tara, ze is vermoord. Warden neemt ondanks het verbod van zijn ex-collega zich er niet mee te mogen bemoeien de touwen in eigen handen en start zijn eigen onderzoek in.
De vermissingen en moorden gaan in rap tempo door en de tijd begint te dringen voor Warden. Hij vraagt informatie bij vrienden, mensen die hij zijn hele leven al kent en vertrouwd. Al snel denkt Warden te weten wie er achter zit en begint aan zijn plan om de moordenaar te ontmaskeren, maar heeft hij de juiste voor ogen, of staart hij zich blind op wat hij denkt? En zijn de mensen die hij vertrouwd wel echt wie ze zijn ?

Dit verhaal lees je door de ogen van de hoofdpersonage Warden heen. Het leest heerlijk vlot weg en al snel zit je in het verhaal. Zelf vond ik het maar moeilijk om het boek weg te leggen, ik moest en zou weten hoe het verder ging. Je leert Laagstad, Warden en de mensen om hem heen op een geheel unieke manier kennen aldoende je verder leest. De geweldige mix tussen het fantasy en thriller genre is zo goed uitgewerkt. Gaandeweg wordt je meer en meer opgezogen in het verhaal. De flinke dosis sarcasme die door de auteur wordt neer gezet in dit boek kan ik zeer zeker waarderen, echt my cup of tea.

Een geweldig debuut dat doet vragen om meer, ik ben enorm benieuwd naar het tweede deel en durf stiekem wel te zeggen dat ik nu al fan ben!