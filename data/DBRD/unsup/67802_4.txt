Hoofdpersoon is Erika, een rechercheur met pit.
In korte zinnen beschrijft de auteur het verhaal van een moord.
Het waarom blijft nog lang geheim al worden er wel steeds meer kleine stukjes van de puzzel duidelijk.
Erika bijt zich als een pitbull vast in het onderzoek, waarbij ze soms te ver gaat, wat haar niet populairder maakt bij haar meerderen.
In de eerste helft blijft de spanning in het verhaal wel achter, maar in de tweede helft komt dit goed op gang en ga je met een vaart door de bladzijden heen.

Al met al geen uitblinker in het genre, maar onderhoudend genoeg om te lezen.