In het begin lijkt het alsof drie verhalen door elkaar lopen.
Charlotte is gevallen in de badkuip, heeft haar heup gebroken en naar het lijkt ook een schedelbreuk. Terwijl ze daar eenzaam en alleen ligt, wacht haar verlamde vader in een andere kamer op verzorging.
Charlotte, dezelfde nadat ze na een half jaar revalidatie terug thuis is. Het feit dat ze terug thuis is geeft aan dat ze op een of andere manier uit de uitzichtloze situatie van de val in de badkamer gered is. Dat op zich is al een raadsel. Er wordt constant gewisseld tussen de Charlotte van de van en de Charlotte na de val. We komen ook heel wat van haar als kind te weten. Zo is haar moeder bijvoorbeeld weg, heeft haar en haar vader achtergelaten om fotoreportages te maken.
Dan is er nog de politie die te maken heeft met geweld tegen homo's, altijd in dezelfde buurt wat doet vermoeden dat het om dezelfde daders gaat.
Zoals het een goede thriller beaamt, lopen de drie verhalen in elkaar over, versterken elkaar en is de oplossing aan elkaar gelinkt.
Verfrissende thriller met heel gedetailleerde beschrijvingen.