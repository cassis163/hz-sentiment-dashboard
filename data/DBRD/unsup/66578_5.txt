Watson is wederom in geslaagd om een meeslepend boek te schijven. De hoofdpersoon Julia wordt geconfronteerd met de plotselinge dood van haar zus Kate. Kate is vermoord in Parijs en de omstandigheden zijn onduidelijk. De zoon van Kate, Connor, woont bij Julia en haar man Hugh in Londen, omdat Kate niet in staat is voor hem te zorgen.
Julia is een tijd van haar drankverslaving af, maar de moord brengt haar uit haar evenwicht. Ze heeft te weinig vertrouwen in de Franse politie, omdat ze weinig tot geen vorderingen hoort. Daarom besluit ze , nadat ze de vriendin van Kate, Anna, heeft gesproken, te kijken wat ze zelf kan achterhalen. Anna geeft Julia de laatste bezittingen mee van Kate. Daarin vindt Julia de inloggegevens van de chatsite waar Kate voor haar dood op zat.
Julia besluit te onderzoeken met wie Kate mogelijk contact heeft gehad via de site, om op die manier te achterhalen of de dader misschien een 'bekende' was. Je komt in contact met Lukas, waarna het verder bergafwaarts gaat met Julia. Ze wordt vanaf dat moment meegezogen in een psychische rollercoaster. En ook in dit boek geldt, net als bij het debuut van Watson, "niets is wat het lijkt".
De karakters van Julia, Hugh, Anna en Lukas zijn erg goed uitgewerkt. Echt smullen voor de liefhebber van literaire thrillers is ook het sterk opgebouwde plot, waarin het verhaal in een steeds hogere versnelling komt.
Ik kijk uit naar het 3e boek van Watson, maar dit zal wel weer tergend lang wachten worden, helaas!