Het vierde deel van de biebbende begint waar het vorige deel is geëindigd, wanneer ze eindelijk één volwassen persoon kunnen vertrouwen. Jasmijn, Melanies tante blijkt meer te weten dan dat ze gedacht hadden. Er blijken al veel vaker clubjes op zoek te zijn gegaan naar de geheimen van Zuidbaai en de oorsprong van de legende van de hemelrijders. Ook deze maand zal er weer een taak op hun wachten, om de volgende hemelrijder ‘’hektor’’ te bevrijden uit zijn schilderij. Maar voordat ze zich hierop richten genieten ze van het jaarlijkse festival van de Zeven Winden. Helaas is het de kinderen niet gegund even rustig bij te komen, want plotseling verdwijnen hun familieleden. Soms lossen ze letterlijk op voor hun ogen. George Hill blijkt hierachter te zitten en probeert hun krachten uit. Wanneer ze ervoor kiezen om hun familie leden te redden komen ze terecht op het eiland Tyriana, waar ze hun specifieke gave hard nodig hebben om eerst zelf te kunnen overleven.

Het is weer een spannend verhaal, waarbij je de kinderen steeds beter leert kennen, maar ook hun familieleden die in dit verhaal worden betrokken, al weten ze dit zelf niet. Het is duidelijk dat de auteur hier aandacht aan schenkt, alles wordt steeds beter omschreven en je ziet duidelijk een ontwikkeling bij de kinderen, zoals dit in het echt ook zou gebeuren. Ze leren steeds beter met hun krachten om te gaan en worden sterker in hun doen en laten. Ik denk dat wanneer jongere kinderen dit boek zullen lezen(en de voorgaande delen) ze hierdoor zeker geprikkeld kunnen raken, door zelf dingen uit te gaan zoeken en ook de speciale armbandjes willen hebben. Het boek bevat ook allerlei extra’s door gebruik van QRcodes, waardoor het helemaal met deze tijd mee gaat. Zelf lees ik het boek zonder deze extra mogelijkheden, maar ook dan is het gewoon een geweldig leesboek en ook de cover en de QRcode pagina’s in het boek zijn plaatjes om naar te kijken. Nog steeds geldt, zowel geschikt voor jongeren, maar ook voor volwassenen. Dit is zeker een serie die ik ooit compleet hoop te krijgen en als er dan in de toekomst kinderen aanwezig zullen zijn in het gezin, weet ik zeker dat zij deze serie ook zullen lezen.