...
Eigenlijk weet ik niet zo goed wat het nu juist is dat er voor zorgt dat ik zo van deze boeken hou. Ik vermoed dat het een combinatie van factoren is. J.D.Robb’s personages, hoe ze evolueren maar ook de geloofwaardige dynamiek tussen hen onderling zijn daar alvast enkele van. Maar ook haar schrijfstijl, de spanning, …

Zo kampen Eve en haar collega’s in dit boek met een seriemoordenaar die een lugubere uitvoering brengt van een bekend kerstnummer én volop van zijn gestoorde performance voor een letterlijk geboeid publiek geniet. Met dit als basis zou het al een spannende thriller worden, maar doordat deze serie zich in de toekomst afspeelt, zorgen meerdere futuristische elementen ervoor dat de boeken van J.D.Robb zich nog meer onderscheiden van andere politie-detectives.