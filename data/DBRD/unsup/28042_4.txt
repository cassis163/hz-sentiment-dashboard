Soms wil ik een thriller die me even kan afleiden en waar ik in weg kan duiken. Marelle Boersma heeft dat zeker gedaan, want poeh, op een gegeven moment wil je weten hoe het zit en kan je ‘Blind date’ ook echt niet neerleggen. En dan het einde, poeh, daar moest ik echt wel even van bijkomen.

Maar het duurde wel even voordat ik in het verhaal zat. Moon komt naief over, ze werkt als medewerker voor een bitchy baas die wat geheimpjes heeft, dat voelde beiden best wel een beetje standaard. Dat zorgde ervoor dat ik niet helemaal wist of het wel goed zou komen met het verhaal. Maar langzamerhand gooit Marelle Boersma wat onthullingen in het verhaal, mixt dat met wat zaken die vragen oproepen en dan ineens zit je er helemaal in.

Dan is het standaard verhaal weg en verrast Marelle Boersma je met een bijzondere ontknoping die ik zeker niet had aan zien komen. Ja, misschien wel een beetje vermoedde, maar ik had ook vermoedens in andere richtingen, dus ik wist niet waar Marelle Boersma naartoe zou gaan.

Dat zorgde er bij mij uiteindelijk voor dat mijn mening compleet is omgedraaid. Van standaard thriller tot originele ontknoping, dat vind ik heel knap. Voeg daar het feit aan toe dat ik het boek binnen een dag heb uitgelezen en je krijgt een vier-sterren thriller waar ik onwijs van heb genoten.

‘Blind date’ van Marelle Boersma begint dan misschien wel standaard, naarmate je verder leest ontwikkelt het verhaal zich tot een originele thriller die je niet zal loslaten. Rete-spannend en voor bloggers misschien nog wel iets enger ;)