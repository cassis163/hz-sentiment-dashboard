Knappe thriller, Deflo weet een heel vreemde sfeer op te bouwen. Aan een kant heb je een monster die volledig doorslaat en een gigantisch drama aanricht. Aan de andere kant de speurders die starten vanuit het standpunt een 'eenvoudige' zaak van gezinsdrama te hebben maar stuk voor stuk het ware verhaal achterhalen.

Een triest verhaal ook van iemand die ziek is en in plaats van hulp te zoeken waar het hoort, zich telkens in steeds grotere problemen brengt en volledig het besef van de gevolgen van zijn daden verliest.

Opnieuw een boek dat, eens je er mee begonnen bent, niet meer kan loslaten. Na elk hoofdstuk wil je het volgende lezen, je wil weten wat er staat te gebeuren, eerst en vooral met 'Wichtje' maar ook met de dader zelf. Naargelang het boek vordert kom je ook meer en meer te weten en zie je duidelijk welke ravage hij reeds eerder heeft aangericht. De set-up ( plot maar ook personages en omgeving ) wordt ook heel goed beschreven. Zo wordt de lezer heel nauw betrokken bij het verhaal.