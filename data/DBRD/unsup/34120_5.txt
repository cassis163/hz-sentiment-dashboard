In mijn beleving een ondergewaarderde schrijfster. De boeken welke ze schreef 'met Ludlum', gingen als broodjes over de toonbank. Onder haar eigen naam zijn de oplagen van haar boeken aanmerkelijk lager. Wonderdelijk... Maar goed het boek zelf. Ik vind dit een meesterlijk boek, geheel in stijl van een 'echte' Ludlum of een Baldacci. Het verhaal is spannend, complex en snel; precies zoals ik graag een verhaal lees. Natuurlijk, er komen passages in voor welke ver van realistisch zijn. Dat is in dit boek echt niet voor het eerst toegepast. Een heerlijk boek om in een adem uit te lezen en de 'echte boze wereld' even te vergeten...
Aanrader!