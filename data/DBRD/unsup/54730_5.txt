Sophie Green neemt je mee naar 1978, een tijd waarin de mobiele telefoon er nog niet was, internet? Nog nooit van gehoord. Hoe je dan contact houdt?
Laat je meenemen door Sybil, Rita, Kate, Della en Sallyanne 5 compleet verschillende vrouwen die in de outback van Australië een boekenclub beginnen. In deze omgeving, waar 2 uur rijden dichtbij is en er maar 2 seizoenen zijn, het regenseizoen en het droge seizoen, willen deze 5 vrouwen jou laten zien met welke problemen ze te maken hebben en hoe ze deze alleen maar vooral ook met hulp van elkaar proberen op te lossen.
Zie onbreekbare vriendschappen ontstaan, huil om de hartverscheurende situaties waarmee deze vrouwen te maken krijgen maar verlies je bovenal in de prachtige omgeving van de Australische outback. Dit boek zuigt je op en laat je niet meer los.

Sophie Green beschrijft de omgeving van noord Australië perfect, het is alsof je zelf over de stoffige, rode aarde loopt en de regen op je huid voelt. Het boek switcht per hoofdstuk van hoofdpersoon waardoor je steeds verder wordt meegenomen in de ontwikkeling van deze persoon.
Zo lees je hoe de pas getrouwde, Engelse Kate haar plekje probeert te vinden op Fairvale Station de goedlopende boerderij van haar man Ben en schoonouders Joe en Sybil
Hoe Sybil omgaat met de het verlies van haar oudste zoon Lachlan.
Dat de Amerikaanse Della zich moet bewijzen als vrouwelijke veedrijfster, huismoeder Sallyanne vast zit in een liefdeloos huwelijk en verpleegster Rita totaal verrast wordt door de komst van dokter Hamish. Voor allemaal is de leesclub een welkome afleiding.

Sophie Green woont en werkt in Sydney, Australië en schreef al meerdere boeken. 'De leesclub aan het einde van de wereld.' is het eerste boek wat in het Nederlands vertaald is.