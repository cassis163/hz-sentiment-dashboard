De familie van Viktor vindt zijn oorsprong in Polen waar zijn opa vandaan komt, de opa, een begenadigd voetballer, trouwt met een belgische en daar wordt ook de vader van Viktor geboren, die op zijn beurt weer met een Nederlandse trouwt.
Zijn vader is een dronkaard, maar wel een hele sociale, hij helpt iedereen waarbij hij kan zichzelf en zijn gezin (ook vaak zonder overleg) wegcijfert, en met vele baantjes links en rechts.
Maar thuis gaat het niet goed, de spanningen nemen toe, net zoals zijn drankgebruik, totdat zijn vader het gezin verlaat, mede tot opluchting van zijn moeder.
Zijn vader emigreert zelfs uiteindelijk, waar hij een eigen leven opbouwt in het geweldige Afrika, alles is mooi, tenminste als Viktor zijn woorden moet geloven, maar hij heeft hem al zo vaak op onwaarheden betrapt, dat hij zijn kostelijke verhalen met een korreltje zout neemt.
Maar dan komen er verontrustende telefoontjes uit Afrika, de eerste is dat hij gaat sterven, maar later blijkt hij springlevend, en daarna komt de mededeling dat hij is opgepakt voor spionage, maar in werkelijkheid zal het waarschijnlijk over cocaine gaan, maar zelfs dit verhaal weet de vader op te smukken tot iets spannends.

Aan het slot van het boek mijmert Viktor hoe hij zijn zoon later de verhalen van zijn vader zal over brengen, en dat zal waarschijnlijk op dezelfde manier gebeuren hoe zijn vader dat heeft gedaan over zijn opa en over hemzelf in Afrika, die je met een flinke korrel zout moet nemen.

Een heerlijk boekje om te lezen, en waarbij aangegeven wordt dat sommige dingen wel van vader op zoon gaan, een aanrader wat mij betreft.