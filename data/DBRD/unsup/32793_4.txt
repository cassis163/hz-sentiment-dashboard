Ik heb dit boek in 1 dag uitgelezen, ik was niet in staat om het neer te leggen. Dat zegt wel iets over de schrijfstijl van deze nieuwe auteur. Boeiend vanaf de eerste pagina.

Het verhaal is geschreven in de ik-vorm en je maakt kennis met de ietwat drukke moeder Lisa die een vreselijke fout maakt. Tussendoor krijg je stukjes te lezen over de denk- en handelswijze van een dader en tenslotte hoe rechercheur Joanna Aspinall de zaak onderzoekt. Zowel Lisa als Joanna zijn sympathieke personages en je leeft dan ook helemaal mee.

Al snel blijkt dat niet iedereen is zoal hij voorgeeft te zijn en dat ieder huisje zijn kruisje heeft. Naar het einde toe krijg je steeds een klein stukje van de puzzel voorgeschoteld. Er zit veel vaart in het verhaal, ook wel wat drama en daar moet je van houden. Het plot is goed bedacht maar niet helemaal goed uitgewerkt, de dader komt eigenlijk aan het licht door verschillende samenlopen van omstandigheden en dat is jammer voor het verdere prima verhaal.

Ik heb erg genoten van dit boek en ben dan ook erg benieuwd naar een volgend boek. Het enigste minpuntje was het niet uitgewerkte eind.

Leesplezier: 5 sterren
Psychologie: 4 sterren
Spanning: 3 sterren
Plot: 4 sterren
Schrijfstijl: 4 sterren