Dit is mijn eerste Elizabeth George. Taalgebruik, sfeer-, omgeving- en persoonsbeschrijvingen alsmede de foto op de omslag deden mij vermoeden dat het verhaal zich 100 jaar geleden afspeelt. Als plots een CD-speler in de auto blijkt te zitten en het toch 1985 (zie copyright) blijkt te zijn. Bij deze psychologische thriller moet je goed je gedachten erbij houden. Er wordt een half dorp ge√Øntroduceerd en alle onderlinge relaties passeren de revue. Iedereen zou wel de moordenaar van het onthoofde slachtoffer kunnen zijn. Inspecteur Lynley en brigadier Havers van Scotland Yard gaan vanuit Londen op onderzoek uit in het dorp Keldale dat overigens net zogoed op de Veluwe gesitueerd had kunnen zijn(!) Het verhaal kent weinig actie maar vooral veel dialogen. De figuren Lynley en Havers zijn ook bekend van de TV verfilmingen, maar daarin lijken ze qua uiterlijk geheel niet op de personen zoals in het boek beschreven. Dit eerste Thomas Lynley boek is het dunste (308p) van de reeks. In de volgende boeken loopt het aantal bladzijden op tot meer dan het dubbele. Persoonlijk vind ik dat een drempel om aan zo'n volgende te beginnen.