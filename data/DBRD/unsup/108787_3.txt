Het tweede boek van Elizabeth Jane Howard’s kronieken ‘Aftellen’ gaat over de periode 1939 tot aan de Blitzkrieg in 1941. Ook in dit tweede boek wordt het verhaal van de familie Cazalet verteld aan de hand van de verschillende personages uit deze familie zoals Louise, Clary en Polly en de familie in zijn algemeenheid. De meisjes ontwikkelen zich tot jonge vrouwen in deze oorlogsjaren.
En voor hen gaat het leven op bijna dezelfde manier verder als voor de oorlog. Ze zijn dan ook hun kindertijd en het einde van de oorlog aan het aftellen.
Louise begint met acteren en krijgt voor het eerst aandacht van de mannen. Polly en Clary blijven op Home Place en hebben daar ieder hun eigen problemen: Polly’s moeder wordt ziek en Clary’s vader wordt vermist.
De schaarste, de toenemende ongemakken en de soberheid van het leven tijdens de oorlog in Engeland worden goed beschreven door Elizabeth Jane Howard. Alhoewel de familie Cazalet toch redelijk in goeden doen is.

Na het eerste deel gelezen te hebben, is het een genot om de draad weer op te pakken en verder te lezen over de familie Cazalet. Het accent in de Lichte Jaren lag meer op onschuld wat betreft de kinderen en de goede tijd vóór de oorlog. In dit tweede deel is er een verschuiving naar de frustraties van het jong- volwassen zijn en het op zoek zijn naar een eigen identiteit.