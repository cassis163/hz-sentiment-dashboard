Ik heb dit boek gelezen voor de YA leesclub.
De eerste zin van het boek ‘zoals ik het zie krijgt ieder mens een wonder’ zegt al genoeg. Dit is een boek dat vol staat met mooie zinnen! Een heerlijk boek om te lezen met een vlotte schrijfstijl. Het boek heeft iets schattigs. De hoofdpersoon (Q) is geobsedeerd door zijn buurmeisje (Margo). Margo is dan ook echt een leuk persoon. Ze is avontuurlijk en heeft leuke ideeën. In het begin van het boek gaat ze samen met Q een lijst met 11 activiteiten uitvoeren. Het is mysterieus en je blijft benieuwd wat de volgende activiteit zal zijn. Ik vond het wel jammer dat deze stukjes afgewisseld werden met stukken die zich op school afspeelden. De schoolstukken vond ik een stuk saaier om doorheen te komen. Na het eerste deel van het boek vraag je je af wat er komt; alle activiteiten zijn tenslotte uitgevoerd. Uiteindelijk komt er een enorme zoektocht naar Margo. Margo heeft namelijk allerlei aanwijzingen achtergelaten over haar verdwijning. Je hebt telkens geen idee of de zoektocht van Q de goede kant op gaat of niet. Op een gegevens moment weet je zelfs niet meer zeker of Margo nog wel in leven is. Ik vond het een super origineel verhaal en ik heb het boek in twee dagen uitgelezen. En dat zegt natuurlijk al genoeg. Het boek is zowel spannend als grappig als interessant. Zeker een aanrader om te lezen dus!