Wat een mooi, emotioneel en verslavend boek is dit. Heerlijk om even helemaal mee weg te dromen en los te komen van de dagelijkse beslommeringen.

Het boek heeft natuurlijk alle elementen van een echte YA. Lekker soapie met veel tienerdrama (vooral vanuit de optiek van de meisjes gezien) maar wel zo goed en meeslepend geschreven dat ik het boek echt met moeite weg moest leggen om toch nog aan mijn slaap toe te komen.

Het boek begint al gelijk in volle vaart, de eerste scène speelt zich bijna op het eind van het verhaal af waarna we enkele maanden terug gaan om het verhaal echt te laten beginnen.

Misschien (waarschijnlijk) heeft het boek mij juist zo emotioneel geraakt omdat ik echt met elke personage heb meegeleefd gedurende het verhaal. De één sprak mij uiteraard meer aan dan de ander (ik heb een zwak voor de underdog, hey!! wie niet? ;)) Maar ze zijn dan ook zo goed beschreven dat je echt volledig meeleeft met iedereen.

Er zitten wel iets teveel soapie verhaallijntjes in verwerkt maar ik heb me daar op geen enkele manier aan gestoord dus dan is het voor mij geen probleem verder.

Verdee heeft het boek een mooi afgerond einde maar wel met een (kleine) opening om een tweede deel te rechtvaardigen. Aan de ene kant hoop ik daar wel op maar aan de andere kant kan het eigenlijk niet veel beter worden dan nu. Maar mocht er ooit een tweede deel komen, ik ga hem zeker kopen en lezen.