Johnny en Alyssa Merrimon zijn een tweeling. Alleen is Johnny alleen na de verdwijning van Alyssa. Gedurende een jaar al is hij op zoek naar zijn zus. Op een kaart kruist hij aan waar hij al gezocht heeft. Het gaat niet goed thuis bij Johnny. Zijn vader is met de noorderzon verdwenen, heeft hen achtergelaten na de verdwijning van Alyssa. Zijn moeder heeft haar heil gezocht in drank en pillen en heeft er op de koop toe een nieuwe man bij genomen, een man die geweld niet schuwt. Ook al heeft die man dan veel aanzien in de gemeente. Jack, vriend van Johnny helpt hem geregeld tijdens de zoektochten. Jack is zoon van een agent, maar heeft het ook moeilijk. Hij is geboren met een kort armpje en voldoet daardoor niet aan de verwachtingen van zijn vader. Zijn broer, sportheld wel. Jack spijbelt veel en drinkt al op jonge leeftijd.
Wanneer een tweede meisje verdwijnt raakt Johnny betrokken bij de zoektocht. Een man stort van een brug en fluistert nog snel enkele woorden tegen Johnny voordat hij overlijdt. Door die woorden is Johnny overtuigt dat zijn zus nog leeft. Mogelijks in handen van een pedofiel. Hij kent ze allemaal en bespioneert ze. Johnny is voor zijn doen al heel volwassen omdat hij voor zijn moeder moet zorgen, hij doet de boodschappen, rijdt al met de auto.
Rechercheur Hunt houdt hem in de gaten. Hunt heeft een jaar geleden beloofd dat hij Alyssa thuis zou brengen. Dat weegt op hem, heeft hem al zijn huwelijk gekost. Hij stelt werk boven zijn gezin en dat gaat hem nu ook nog zijn eigen zoon kosten.
Indrukwekkend boek.