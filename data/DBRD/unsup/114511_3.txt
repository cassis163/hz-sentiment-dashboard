Ik kende zowel Jodi Picoult als Het verdwenen meisje niet voor ik het boek met Pasen kreeg, Toch leek het me een heel interessant verhaal. En ik bleek wel de verfilming van een van haar boeken te hebben gezien (My Sisters Keeper / De Tweede Dochter). Het is meer een roman dan een thriller, maar desalnietemin het lezen waard.

Delia komt achter een harde waarheid wanneer haar vader wordt opgepakt en uitgeleverd aan de staat Arizona. Haar vader heeft haar als kind ontvoerd en meegenomen naar de andere kant van het land. Maar waarom kan ze zich er niets meer van herinneren? Langzaam komen herinneringen boven, maar zijn die wel te vertrouwen.

Ik vond het verhaal van dit boek zeker boeiend. Het wordt verteld vanbuit een heel aantal verschillende personen. En daar zit ook meteen een van de vreemde dingen in dit boek. Er zijn namelijk een paar personen die tegen Delia praten, met veel ge-jij enz, maar de andere doen dat niet. En het is niet zo dat ze op dat moment tegen haar aan het praten zijn, ten minste, zo vatte ik dat niet op. Dat vond ik af en toe verwarrend. Verder zijn er misschien wel een beetje veel mensen die hun zegje doen. De schrijfstijl vond ik wel prettig om te lezen, al leest het misschien niet heel snel. Afwisseling is er zeker genoeg, maar soms is het misschien moeilijk om alles te kunnen volgen.