De zussen Iris, Sylvia, Tara, Els en Karin gaan een keer per jaar samen een weekendje weg. Ze hebben allemaal een druk leven, maar dit weekend is altijd reuze gezellig! Alleen de zussen, niemand anders!
In het weekendje staan allemaal leuke dingen op de planning. Ze hebben er allemaal best zin in!
Maar niet alles lijkt volgens de planning te verlopen! Elke zus draagt namelijk een geheim met zich mee. Schulden, Zwangerschap, ziekte, overspel of het gevoel hebben dat je man vreemd gaat. De zussen willen het liever niet aan elkaar vertellen. Maar dit weekend zien de zussen aan elkaar dat er dingen niet kloppen. Kunnen ze nadat ze hun problemen delen nog wel van elkaar houden? Kunnen ze elkaar nog wel als dezelfde persoon zien?

Je leert elke zus stapje voor stapje beter kennen. Je zou ze het liefste een knuffel willen geven en je hoopt dat alles goed komt voor ze.
Op sommige momenten zit er zelfspot en humor in. Op andere momenten raken hun verhalen je zo, dat je toch wel even diep moet slikken. Het is een emotionele achtbaan, voor de personages, maar ook voor de lezer. Dit maakt het een echte pageturner en je kunt het bijna niet meer wegleggen. Je moet weten hoe het verder gaat met de zussen en wat er allemaal nog meer gaat gebeuren. Het is ook spannend om te lezen hoe het verder gaat. Want dat er dingen opgelost moeten worden is je als lezer erg duidelijk! En je krijgt er een warm gevoel van, dat vind ik ook erg bijzonder altijd, dat een verhaal je goed raakt!

Een van de zussen greep mij het meeste aan. De angst voor wat er komen gaat, wat haar nog te wachten terwijl ze ziek is. Hoe moet het verder?

Alle zussen moeten een besluit nemen over hun leven. Het komt voor sommige mensen waarschijnlijk ook erg dichtbij. Ik zelf heb geen broers of zussen, maar door dit te lezen, kom je er toch achter hoe het zou voelen. De liefde van een zus is heel bijzonder.
Het leest echt vlot en de hoofdstukken zijn steeds kort. Elke zus komt aan het woord en je ziet hun samenzijn dan door haar ogen. Boven elk hoofdstuk staat precies welke zus er aan het woord is.
Het klinkt misschien raar, maar dit boek zou ik zomaar als een toneelstuk willen zien. Ik ga vaak naar het theater en dit zou daar echt niet misstaan! Het is een verhaal dat je meeneemt en je zit er helemaal in. Ik ben blij dat ik deze roman mocht lezen. Dit is een echte aanrader! 4****