‘Het laatste uit liefde’ van Cathy Rentzenbrink is een behoorlijk heftig verhaal over een meisje waarvan haar broer in een coma terecht komt na een auto-ongeluk. De familie moet niet alleen omgaan met de zorg voor haar broer, maar ook omgaan met de oordelen van de buitenwereld en hun eigen gevoelens. Cathy Rentzenbrink vertelt haar eigen verhaal wat het eigenlijk nog heftiger maakt.

Je leest in ‘Het laatste uit liefde’ over de worstelingen van haar familie. In het begin is er hoop dat haar broer uit coma zal raken, maar op een gegeven moment is die hoop er niet meer. Cathy worstelt met het feit dat hij niet meer de persoon is die hij was en natuurlijk met het feit dat ze beslissen een einde aan het leven van Matty te maken. Dat is een beslissing die je niet lichtjes op kan vatten.

Dit boek was best persoonlijk en heel heftig om te lezen, het kwam ook heel dichtbij. Om te lezen hoe heftig het is om als familie zo’n heftige situatie mee te maken, maar ook hoe een jong meisje als volwassene hier ook mee worstelt. Omdat je weet dat het het verhaal van Cathy zelf is, maakt het nog heftiger eigenlijk. Ik vond het een pittig boek om te lezen en het zal zeker niet iedereen aanspreken. Toch vond ik het ook mooi om te lezen hoe het gezin van Matty er bovenop kwam door er uiteindelijk samen over te praten.

‘Het laatste uit liefde’ van Cathy Rentzenbrink is een heftig en persoonlijk boek over haar broer Matty die in coma raakt. Haar worstelingen en gedachtes deelt ze vrij en dat maakt het heel emotioneel om te lezen.