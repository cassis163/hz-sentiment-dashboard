Deze schrijver weet me elke keer weer te ontroeren, te pakken. Wat een prachtig verhaal weer. Het is niet eens zozeer de spanning, het onverwachte, nee het zijn de verhaallijnen, de thema's achter de thema's, die dit boek heel mooi maken: eenzaamheid, niet begrepen verlangens om gewoon kind te willen zijn, rouw bij de inspecteur over zijn verloren broertje zoveel jaar terug. Maatschappelijke thema's worden heel mooi in beeld gebracht oa dat verhaal over dat verwaarloosde jongetje waarvan de vader wordt verdacht. Hoe snel ben je met je conclusies trekken als buitenstaander?, ik werd er ook in meegesleept. Onterecht, kijk uit met oordelen wil dit verhaal zeggen. Maar daarbij is dat ook weer heel menselijk.

4 sterren, het enige wat me weerhoudt om 5 te geven is dat de locatie van het verhaal zich veelal op 1 plek afspeelt, het hotel, in het eerste deel van het verhaal ging me dat wat tegen staan maar goed, in het tweede deel wordt dat ruimschoots vergoed door de erg mooie verhaallijnen en het stoort in het geheel niet. Kortom een pracht boek van een schrijver waarvan ik hoop dat er binnenkort weer wat van zijn hand komt.