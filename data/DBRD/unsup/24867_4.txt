Over het verhaal zelf ga ik niets meer vertellen, dat is al (meer dan) genoeg gedaan in de andere besprekingen. Zonder te veel te willen vergelijken heeft dit boek veel weg van De Da Vinci code, maar dat vind ik zeker niet erg: wederom zeer korte hoofdstukjes, verschillende verhaallijnen die elkaar afwisselen, cliffhangers te over, niet aflatende actie en een mengeling van fictie en feiten. En het is precies dat laatste dat voor mij dit boek weer een meerwaarde gaf. Dit is niet alleen een lekker spannend boek dat ik niet kon wegleggen, maar hier heb je ook nog dat speciale kader dat gevormd wordt door de Illuminati, Rome, het werk van Bernini en de Kerk. Net als sommige anderen vond ik vooral het einde er wel een beetje over, zodat ik maar 4 sterren geef, in plaats van de 5 die ik eerst in gedachten had. Maar dit is een absolute aanrader. Vond je De Da Vinci code goed, kan je dit boek blindelings aanschaffen!