Dit is een boek geschreven in de typisch scandinavische stijl. Uitgebreide omschrijvingen van een omgeving, een huis, de personen. Alles komt heel geloofwaardig over. Bijv. de schoenen die steeds weer keurig bij de voordeur uitgedaan worden, de onzekerheid van Ella over haar make-up en kleding. Dat kan Elias Palm erg goed over brengen.

Ella Andersson, forensisch patholoog, is de hoofdpersoon in dit boek. Er wordt een lichaam binnengebracht, die van alles te maken heeft met haar familie, zoals later blijkt. Via een antieke klok, vage familieleden en personeel van de familie komen we langzaam achter het verhaal achter de moord en een brand, waarbij EllaÂ’s vader omkwam toen ze 6 jaar was.

Op de cover staat dat dit een literaire thriller is. Op de achterkant schrijven ze dat dit Palms debuutroman is. Ik hou het op een spannende roman. Geen gruwelijke thriller dus. Een prachtig geschreven verhaal, de moeite van het lezen waard.