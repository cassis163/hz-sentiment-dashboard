Een boeiend en spannend boek over twee zussen, die niet wisten van elkaars bestaan. Tijdens een bezoek aan de notaris, om de erfenis van haar moeder te bespreken, komt het bestaan van haar halfzus als een ‘verrassing’.
Het boek heeft een mooi cover, leest vlot en prettig, is geloofwaardig, maar heeft voor mij toch net niet de diepgang om een literaire thriller genoemd te worden.
Het verhaal is uitermate geschikt voor de jongere lezer, doordat het taalgebruik soms ietwat kinderlijk is.
Het plot wordt geleidelijk opgebouwd en het verhaal heeft een verrassende ontknoping. Het thema is goed gevonden en origineel. De personages hadden wat mij betreft iets meer uitgediept mogen worden, met meer gruwelijke details en gebeurtenissen.
Kortom: een leuke en boeiende thriller, die vlot leest en een verrassend eind heeft.