Verwarring, het derde deel van de vijfdelige serie over de familie Cazalet, gaat over de somber- en soberheid van de Tweede Wereldoorlog. Over de Tweede Wereldoorlog zelf wordt weinig verteld. Het gaat vooral over de alledaagse zaken die door de oorlog bemoeilijkt worden zoals het kopen van voedsel, het maken van kleding en de angst voor de bombardementen. Louise, Polly en Clary groeien op tijdens de oorlog en zijn bezig met hun toekomst in een verwarrende tijd. Rupert, de jongste Cazalet zoon wordt nog steeds vermist.
De familie Cazalet heeft te dealen met dierbaren die afwezig zijn: Polly en Hugh die treuren om Sybil. De vader van Clary en Neville, Rupert, de jongste Cazalet zoon, die nog steeds wordt vermist. Clary gelooft nog steeds dat haar vader leeft. De familie Cazalet heeft ook te maken met onzekerheid en met zeer gecompliceerde romantische relaties veelal buiten het huwelijk.
De oorlog nadert zijn einde en de familie Cazalet kijkt uit naar de bevrijding.
De titel van het derde deel: Verwarring geeft aan dat er verwarring heerst door de onzekere tijden, de stress van het alledaagse leven en ook de druk om het leven nu te leven met alle consequenties van dien.
Inhoudelijk had het derde deel veel weg van een soapserie: veel personages en intriges. Qua schrijfstijl waren er minder vaak mooie en lange zinnen dan in deel 1 en 2. Maar het boek is zeer zeker de moeite waard om te lezen.