Wat kan die Loes schrijven zeg! Elk nieuw boek van haar, belandt steevast bij mij op de boekenplank. Ik hou gewoon heel erg van haar directe manier van schrijven.

Na dossier Metselaer deel 1 ging ik er van uit dat het verhaal af was. Het boek had weliswaar een gesloten eind, maar het einde was dusdanig dat er in een eventueel vervolg prima op doorgeborduurd kon worden. Dat vervolg is er met dit boek, Genadeklap, gekomen. Een super geslaagd vervolg wat mij betreft. Ik denk dat ik dit, tot nu toe, het beste boek van Loes den Hollander vind.

Veel verschillende personages, die allemaal goed en sterk uit de verf komen. Ieder personage heeft wel zijn/haar duistere kanten waardoor het verhaal alle kanten op kan. Hoewel ik hoopte dat dit boek zo zou eindigen, is de manier hoe het uiteindelijk allemaal gebeurt, toch verrassend. Ik was al fan van Loes, maar sinds dit verhaal kijk ik n√≥g meer uit naar nieuw werk van haar.