Branna wordt uitgehuwelijkt aan een keizerszoon die ze nog nooit heeft gezien. Na een huwelijksnacht die niet standaard verloopt wordt haar man weggestuurd om oorlog te voeren in het zuiden. Ondertussen wordt ze onder de hoede genomen door een jonge magiër Séman, die haar de gewoontes en plaatsen laat zien in de Keizerlijke hoofdstad. Langzaam komt het nieuwbakken stel in de greep van een complot dat de gehele veiligheid van de bestaande wereld betreft. Kunnen ze dit nog tegen houden...

Gaby weet een interessante wereld op te bouwen. Hier en daar had ze best de wereld wat complexer mogen maken. Maar dat doet niet af aan het verhaal. Het leest lekker weg. Het is met humor en spanning geschreven. Je ziet Branna haar jeugdige onschuld verliezen en uiteindelijk weet ze de juiste beslissingen te nemen. Daarnaast eindigt het verhaal met een spannende climax, wat mij weer eens een honderdtal pagina's achter elkaar liet lezen.

Een dik verdiende 3.5 sterren en door het einde afgerond naar 4 sterren