Wat een schitterend boek, heerlijk om bij weg te dromen! Ik heb genoten van de romantiek (in Parijs) en vooral dat het gaat het over de boekenwereld. Het verhaal gaat over een auteur (Robert Miller) die een verhaal heeft geschreven over een vrouw (Aurelie) en zij leest bij toeval dit boek en ontdekt dat het verhaal over haar moet gaan. Wat volgt is een vermakelijk en romantisch verhaal hoe zij in contact probeert te komen met de auteur. Andre is redacteur en uitgever van het boek van Robert Miller, maar is ook Robert Miller zelf. Zoals je al kan verwachten kan dit op een gegeven moment tot problemen leiden... Verder ga ik er niet teveel over onthullen, want dat neemt de pret rondom het verhaal weg. Het verhaal wordt wisselend verteld vanuit Andre en Aurelie. Ook leuk om het verhaal vanuit een man te lezen.
Is dit verhaal heel anders vergeleken met andere liefdesromans? Nee, dat niet, maar toch heb ik er anders van genoten. Zo'n verhaal kende ik nog niet, wat het anders maakte en ik ben er wel echt in meegesleept.