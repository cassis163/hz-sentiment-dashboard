Hoe stop je een man die niets meer te verliezen heeft?
Dieter Santens heeft er genoeg van. De verminkte kluizenaar wil niet langer leven in een harde maatschappij die hem verafschuwt. Hij ontvoert de studente Isabel en is vast van plan samen met haar uit het leven te stappen.
Diezelfde dag neemt ook wijkagent Ben Wagemans het drastische besluit om ermee te kappen. Na de moord op zijn jeugdvriendin Mara, acht jaar geleden, is hij er nooit meer in geslaagd zijn leven weer volledig op te pikken.
Wanneer de paden van de twee mannen elkaar toevallig kruisen, verandert alles. In een ultieme poging om Isabels leven te redden en zich zo te verzoenen met zijn verleden, gaat Ben in op Dieters aanbod om een moorddadig spel te spelen, met Isabels leven als inzet.
Beide mannen ontdekken dat je, om je vijand te verslaan, in de eerste plaats in staat moet zijn om je eigen demonen onder ogen te zien. Zelfs als je niets meer te verliezen hebt...
Kan Ben Dieters moorddadige trip nog stoppen? En wat is het ultieme geheim waar beide mannen onder gebukt gaan?

Op de achterzijde stond dat het een thriller was met een paranormaal kantje. Persoonlijk heb ik daar niet heel veel mee. Dat viel mij alles mee. Het was niet overdreven aanwezig. Het verhaal was spannend, onderhoudend en goed opgebouwd.
De personages zijn heel mooi neergezet, die nestelden zich wel in mijn hoofd. Verrassend hoe dingen hun beloop kregen en toch ook met elkaar te maken hadden. Een moeilijk weg te leggen fijn boek om te lezen! Een aanrader!