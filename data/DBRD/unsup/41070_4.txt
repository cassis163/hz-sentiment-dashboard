In ‘De Droomvrouw’ neemt Hermelijn van der Meijden de lezer mee op haar zoektocht naar verbinding met zichzelf en haar grote liefde. Ze reist in vliegende vaart door heden, verleden en andere dimensies, langs leraren, healers en sjamanen. Onderweg stuit ze op wetten van energie, voorspellingen van oude indianen en praktisch bruikbare inzichten. Op zeer persoonlijke wijze beschrijft ze belangrijke menselijke thema’s als liefde, sterven, verlangen, levensangst, schaamte en potentieel.

Visie van de recensent Kan het werkelijk? Het antwoord is ‘ja’! Hermelijn van der Meijden is een vrouw die zich amper tien jaar geleden volstrekt niet interesseerde voor de ‘zweverige’ zaken in het leven. Yoga, mediteren dat was niet aan Van der Meijden besteed. Ze schreef daarentegen voor glossy magazines en hield van voetbal.

Totdat ze bij toeval(!) terecht kwam bij een cursus Healing. Ze voelt de energie en is ‘om’! Haar inzichten veranderen compleet. Van der Meijden duikt in de spirituele wereld. Dit emotionele en intensieve proces deelt zij in ‘De Droomvrouw’ met haar lezers.

Het klinkt wellicht enorm ‘zweverig’; ik help je echter direct uit die ‘droom’, dat is het niet. ‘De Droomvrouw’ is een prachtig geschreven en werkelijk boek. Op een ontroerend eerlijke manier beschrijft Van der Meijden haar zoektocht, waarbij zij onder meer afrekent met een onverwerkt verleden en bij haar authentieke kracht belandt.

“Het werd oorverdovend geluidloos.”

Ondanks het spirituele karakter van het boek ziet Van der Meijden kans om het zeer persoonlijk en concreet te houden, met hier en daar zelfs wat luchtige humor. Wellicht komt daar haar vroegere, nuchtere karakter toch wat om de hoek kijken. Hoe het ook zij, het doet het boek zeker goed! Haar schrijfstijl is uiterst beeldend. Je waant je werkelijk op de plek die zij beschrijft!

“Ik zie de situatie weer voor me: het Engelse landschap, de ellenlange wandeling over kleine paadjes en drassige bodem, de enorme stenen midden in de graslanden, de overweldigende stilte en de mist die plotseling opdoemde en al het zicht benam.”

De alledaagse thema’s, zoals het verlangen naar liefde en gebrek aan eigenwaarde brengen haar eerder verborgen gebleven kansen.

Kwetsbaar, ontroerend en pakkend. Dat zijn de termen die naar mijn mening het beste passen bij dit bijzondere boek!

Over de auteur Van der Meijden heeft Nederlands gestudeerd en als journalist gewerkt. Zij chreef twee boeken: ‘Mijn vader lijkt op Barbapapa – Portretten van nieuwetijdskinderen en hun ouders’ en ‘Liefdesles’ (met Renée Vervoorn). Samen met man Ralph en dochter Yasmine woont zij op IJburg.

Sinds 2005 houdt Van der Meijden zich bezig met energie en persoonlijke transformatie. Via readings, healings en trainingen brengt zij mensen in contact met het potentieel van hun ziel.

Uitvoering Stoat Publishing

Paperback, 256 pagina’s

ISBN10 9492366002

ISBN13 9789492366009