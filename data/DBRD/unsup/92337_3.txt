Thomas Verbogt heeft een mooi, poëtisch verhaal geschreven over Thomas en Licia, die tijdens hun jeugd hun fantasiewerelden verheven achtten boven de werkelijke wereld. De hechte vriendschap eindigt als Licia met haar vader en zijn nieuwe vrouw, naar Italië vertrekt. Toch komen Thomas en Licia elkaar tijdens hun leven nog een aantal keer tegen en telkens speelt de band die ze tijdens hun jeugd hadden een grote rol, evenals de vraag of de werkelijkheid de fantasie en de herinneringen aan het verdringen is. Thomas overdenkt en kijkt terug, beschrijft zijn ontmoetingen met Licia in soms prachtige en poëtische zinnen.
Thomas Verbogt leest het verhaal zelf voor en dat is jammer; het verhaal had een betere verteller verdiend. Als luisterboek dus minder geslaagd, maar als boek of ebook; zeker lezen.