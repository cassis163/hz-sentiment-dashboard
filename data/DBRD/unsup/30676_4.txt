Kinderen van de regenboog is mijn eerste kennismaking met auteur Danny Beyens. Het boek is van begin tot eind boeiend. Echter als je van veel spanning in een boek houdt, heb je hieraan geen goed boek. Desalniettemin houdt dit boek je in je greep en wil je weten hoe het afloopt. Het verhaal begint direct bij hoofdstuk 1 en laat je niet meer los. De schrijfstijl is erg prettig en het is absoluut geen boek van duizend in een dozijn. Het verhaal is realistisch geschreven en het zou bij wijze van spreken om je buurman kunnen gaan. Voor mij een tot nu toe onbekende auteur, maar zeker een aanrader om al zijn boeken te gaan lezen!