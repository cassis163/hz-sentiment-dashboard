‘Het Zusje’ is een verhaal vol met geheimen en wendingen. Alle personages hebben zo hun geheimen maar ook een motief voor moord. Er zijn dus heel wat verschillende verhaallijnen die aan het einde bij elkaar moeten komen. Dat is de schrijfster gelukt.
Al is het wel zo dat de personages niet heel goed uitgewerkt zijn en erg voorspelbaar. Ook het verhaal zelf is wat voorspelbaar. De schrijfster legt de nadruk op de dreigbrieven die verstuurd worden en hierbij wordt je al snel een bepaalde kant in geduwd. Toch zal het voor de geoefende lezer al snel duidelijk worden dat het verhaal op het einde een totaal andere wending zal krijgen.
De schrijfster refereert zelf naar het boek 'Misery' van Stephan King en de laatste scene uit het boek zou daar inderdaad een aftreksel van kunnen zijn. Dat is jammer want het haalt de persoonlijke schrijfstijl weg.
Het is echt geen hoogstaande psychologische thriller maar gewoon een spannend boek dat vlot wegleest. Complimenten voor de prachtige kaft!