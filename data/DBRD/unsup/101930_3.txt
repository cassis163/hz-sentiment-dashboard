Jeremy Jago en het geheim van de passage is spannend en origineel.

Ik zelf val niet in de categorie 'ervaren-fantasy-lezer' (veel verder dan In de Ban van de Ring en de Harry Potter reeks ben ik niet gekomen ), maar het was weer eens tijd om een boek uit dit genre te proberen.

Ik ben blij dat ik Jeremy Jago en het geheim van de passage gelezen heb; wat een orginaliteit zeg én met veel details. Net als je denkt 'nu gaan we richting einde van dit eerste deel', volgt nog een hele interessante wending .
Spannende gebeurtenissen, ontdekkingen en ontmoetingen met magische wezens komen in rap tempo voorbij.

Eén minpuntje (sorry, maar hij moet me toch echt even van hart): ik moest een beetje wennen aan de schrijfstijl, deze komt niet door het gehele boek consequent op me over. En ik verbaasde me soms over de woordkeus die de hoofdpersonen van 14 gebruiken.
Maar om heel eerlijk te zijn, doet dat er niet zo heel veel toe, ik ben toch al verslingerd aan Jeremy Jago, zijn vrienden en Magistraal en wacht met spanning op deel 2!