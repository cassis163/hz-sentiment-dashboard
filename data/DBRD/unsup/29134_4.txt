Karen Rose haar eerdere boeken zijn reeds dikke pillen, maar In het donker spant de kroon met 767 bladzijden. Toch is het geen moment saai en zijn allen bladzijden boeiend.

Rechercheur Scarlett Bishop is niet voor een kleintje vervaard, ze staat haar mannetje tussen alle bad guys en al het testosteron in het politiekorps van Cincinnati. Uitgever Marcus O'Bonnion roept haar hulp in bij het beschermen van een jonge vrouw, echter wordt de vrouw op dat moment vermoord en weet Marcus de dans te ontspringen dankzij zijn kogelvrije vest.

Dat er meer is tussen Marcus en Scarlett merk je direct vanaf het begin, dit is ook een van de kenmerken van de boeken van Karein Rose. Dit is echter zeker niet het hoofdthema in In het donker. Dit is namelijk een zeer ingewikkelde zaak van mensenhandel, welke ook de lezer dwingt zijn aandacht bij de zaak te houden om de rode draad niet te verliezen. Karen Rose heeft zich duidelijk laten adviseren en weet de actuele problematiek zeer goed te verwoorden.

Op de juiste m0menten brengt Karen Rose enige luchtigheid in het verhaal met de ontluikende romance tussen Marcus en Scarlett. De serieuze draad wordt echter al weer snel opgepakt en ze sleept je mee in de spannende ontknoping in te op te lossen zaak. Een negatieve noot: er vallen wel heel veel doden links en rechts. Niet alle doden waren nodig geweest om de hetfigheid van het verhaal weer te geven.

De boeken van Karen Rose zijn fijn om te lezen als je de tijd hebt om te lezen, heerlijk even van de wereld met een dikke pil en lezen maar! Een aantal heerlijke uren met spanning.