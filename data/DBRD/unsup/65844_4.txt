Ondanks dat dit verhaal héél anders is dan 54 minuten – mysterieuzer, magischer – hield het me net zo erg in zijn greep. Weer weet Marieke een wereld te scheppen waar je helemaal in meegetrokken wordt en alles intens meebeleeft. Wat een benauwend en grimmig sfeertje hangt er in dat afgelegen winterse dorp! De rillingen liepen gewoon over mijn rug.
Ook leefde ik enorm mee met Corey, die vol schuldgevoel zit over het in de steek laten van haar vriendin en die nu zo wanhopig wil weten waarom ze niet kon wachten op haar terugkeer.
In terugblikken, brieven die niet verstuurd zijn, telefoongesprekken en een soort filmscript-achtige scènes leren we het verleden van Corey en Kyra kennen en komen we erachter wat er nu allemaal gaande is.

Voor ik je loslaat is een heel aangrijpend én creepy verhaal, echt heel erg spannend en meeslepend!