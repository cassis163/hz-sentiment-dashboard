Eigenlijk dacht ik dat ik dit boek niet eerder had gelezen en dat dit volgende deel uit de serie nieuw voor me zou zijn. Het boek met de R in dit geval. Maar nee hoor, ook dit had ik al eerder gelezen. Ik kon me er niets van herinneren. Waarschijnlijk was dit het deel, waarbij het me stoorde, dat ik de boeken niet op volgorde las. De mensen en dingen om hoofdpersoon Kinsey worden steeds belangrijker. Vooral buurman annex huisbaas Henry en zijn broers en zusters, restaurant eigenaresse Rosie, de oude liefdes, het huis waar ze woont, haar oude Volkswagen met de eeuwige zwarte jurk.
Ik vond het nu een van de betere afleveringen. Kinsey moet een dame ophalen uit de gevangenis, waar ze twee jaar had gezeten. Ze komt voorwaardelijk vrij. Haar vader is ziek en kan haar niet zelf ophalen.
Hij is bang, dat zijn dochter onmiddellijk van alles zal doen, wat tegen de regels van haar voorwaardelijke in vrijheid stelling in gaat. Dat gebeurt natuurlijk ook: Reba, de dame in kwestie, voelt zich bedrogen door haar oude lief, een ze wil wraak. Al snel rookt, gokt en drinkt ze er op los. Kinsey heeft de handen er aan vol. Ze mag Reba wel, en probeert haar op het rechte pad te houden. Ze voelt zich niet gerust op de omgang met de flitsende, rijke man, die ooit Reba's minnaar en baas was. Hij blijkt een niet te vertrouwen persoon te zijn.
Kinsey begeeft zich ook weer eens op het liefdespad: een oude kennis, Cheney, werkzaam bij de politie, roept haar hulp in. Ook de FBI wil meer weten over de handel en wandel van Alan Beckwith en Kinsey moet Reba overtuigen om hun te vertellen wat ze over hem weet. Ze zijn bang, dat hij het land binnenkort zal verlaten.
Spannend, goed geschreven, zoals gewoonlijk.