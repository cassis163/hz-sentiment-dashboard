Dit is een geweldig mooi, ontroerend boek, met als hoofdthema de kracht van de verbeelding. Tomas Lieske vertelt bijzonder mooi en beeldend het magische verhaal van Joys, Lise en vos Arago. De 14-jarige Joys creëert tijdens een comateuze toestand een tweede bewustzijnsniveau: de wereld van Lise. Lise en de uit de dood herrezen vos Arago leven samen rond 1920 in Leiden, in de wereld van natuurkundige wetenschappers Einstein, Ehrenfest en Niels Bohr. Met name deze laatste houdt zich (eigenlijk net als Joys) bezig met gedachte-experimenten… Heden, verleden, feit en fictie lopen naadloos in elkaar over en resulteren in dit geval in een onvergetelijke en ontroerende leeservaring.