Recensie Ontrafelen, Jenny Downham
Jenny Downham levert met ‘Ontrafelen’ een prima opvolger voor ‘Voor ik doodga’ af. Ontrafelen Jenny Downham levert met ‘Ontrafeld’ een prima opvolger voor ‘Voor ik doodga’ af. Ontrafeld is geschreven vanuit Katie een 17-jarig meisje wat met haar moeder Caroline en minder begaafd broertje Chris een klein, eenzaam gezin vormt. Haar vader is uit beeld, heeft een jongere vrouw en een nieuwe baby. Haar moeder is overbezorgd, Katie en Chris zijn veel op elkaar aangewezen. Het verhaal begint met de dood van Jack, de vriend van Mary. Mary blijkt de dementerende moeder te zijn van Caroline, zij is niet meer in staat voor zichzelf te zorgen en komt daardoor bij het gezinnetje in huis tot er een andere oplossing gevonden is. Katie doet haar laatste examens, heeft daarna zomervakantie en dus tijd om op zowel Chris als Mary te passen. In het boek wordt het leven ontrafeld van de drie vrouwen uit het gezin. Katie worstelt met haar ontluikende sexualiteit, verliest daardoor haar enige vriendin maar vindt er andere vriendschappen voor terug. Caroline die overwerkt en overspannen is, ziet overal beren op de weg en lijkt een relatie met haar moeder absoluut niet te zien zitten, wat zou er in het verleden gebeurd zijn? Mary tenslotte, wordt neergezet als een excentrieke, flamboyante vrouw. Opgegroeid zonder moeder, grootgebracht door haar zus Pat en verwend door haar vader, wil Mary niets anders dan genieten van haar leven en vertrekken naar Londen. Haar plannen worden doorkruist door de onverwachte komst van baby Caroline, een schande in het dorp waar Mary, Pat en hun vader wonen. De baby wordt geadopteerd door Pat (en LIonel) en Mary verdwijnt spoorslags naar Londen waar ze actrice zou worden. De auteur ontrafelt langzaam maar zeker de geschiedenis van Mary en Caroline, de drama’s die in hun leven zijn gebeurd en die hen uit elkaar gedreven hebben. Katie speelt daarbij een grote rol, ze kan van meet af aan goed met Mary opschieten en helpt haar door een herinneringenboek op te stellen. Op haar beurt helpt Mary haar kleindochter door haar aan te sporen wat minder braaf te zijn en risico’s te nemen in haar leven. Mary zit regelmatig in ‘een lege put’, ze kan niet bij voor haar zeer belangrijke herinneringen komen, dat belemmert haar en dit zorgt voor veel verdriet en verwarring bij Mary. Uiteindelijk gaan de drie vrouwen gezamenlijk op zoek naar die herinneringen uit de lege put en groeien Caroline en Mary weer naar elkaar toe. Katie durft enkele belangrijke beslissingen te nemen en groeit naar volwassenheid. Een heerlijk boek om te lezen, als lezer duik je in de karakters van met name Mary en Katie en leef je met hen mee, knap gedaan van Jenny Downham!