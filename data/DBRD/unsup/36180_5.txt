Wederom een Smoky Barrett in optima forma van de hand van Cody McFayden. Een iets ouder boek, ik had de delen hierna al gelezen, maar dat was geen enkel stuikelblok.

Smoky en haar team worden betrokken bij een schreeuw om help van de 16-jarige Sarah. Ze bevindt zich in het huis, waar zojuist een drievoudige moord heeft plaatsgevonden en vraagt speciaal naar Smoky voor hulp. Wat zich vervolgens openbaart is te gruwelijk voor woorden. Smoky en haar team doen er alles aan om Sarah te helpen.

Prachtig geschreven wederom van Cody McFayden, het verhaal is onvoorspel, dat er zulke slechte geesten bestaan. Het wordt zeer mooi en kundig verwoord, zonder dat het te bloederig of teveel horror wordt. De spanning en emoties spatten van het boek af en niets is wat het lijkt. De schrijfwijze van Cody McFayden maakt dat je het verhaal en personen gewoon voor ogen hebt en intens meeleeft met de hoofdpersonen.

Ik heb genoten van de emoties in het boek en het boek was moeilijk weg te leggen, je voelt zo mee met Sarah, maar ook met de teamleden van Smoky. Zeer interessante karakters blijven het toch allemaal een voor een, Alan, Callie, Bonnie en vooral Elaina, intrigeert me. Helemaal top weer van Cody McFayden en het wordt tijd voor een nieuw deel!