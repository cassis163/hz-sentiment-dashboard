Natuurlijk kennen de meeste mensen deze schrijfster al van de succesvolle serie: Het huis Anubis. Ook dit boek is speciaal voor de young-adult al is dit boek naar mijn mening wat volwassener geschreven dan de voorgaande serie. Penrhyn Lowe weet al snel sympathie te kweken voor de personages omdat ze zeer dicht aansluiten bij de belevingswereld van jongeren van dezelfde leeftijd als Eveline. Dat zorgt er eigenlijk al meteen voor dat je het verhaal ingezogen wordt. Ik vond het echt een ijzersterk boek, omdat er zeer weinig boeken van nederlandse schrijvers zijn met dit thema. Ook vond ik de beschrijvingen die dit boek gaf van de gave van Eveline zeer duidelijk en beeldend waardoor het boek echt alleen maar spannender wordt. Het enige minpuntje aan dit boek is het (bijna) einde. Het eindigd wat meer in de fantasy sfeer en paste niet helemaal bij de rest van dit boek, maar laat je dit niet afschrikken, hij is echt het lezen waard.