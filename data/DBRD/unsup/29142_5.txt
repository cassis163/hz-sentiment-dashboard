Het boek gaat bijna naadloos verder waar deel 1 eindigde. Voorgelezen door dezelfde vrouwenstem. Dat is prettig.

Elena wordt door een andere heks behekst en ze moet naar die heks opzoek om de beheksing ongedaan te laten maken. Na veel omzwervingen, achterna gezeten door een Bloedzoeker van het Zwarte Hart. Ze komt terecht in het moeras, ontmoet de moerasheks en leert dat ze niet één maar twee heksenhanden heeft.

Ondertussen horen we ook van de Merai en de zeedraken, de bloedruiters en hun verbond. Ook zij maken zich op om samen met Elena te vechten tegen het Zwarte Hart. Ragnark, een betoverde draak wordt de bloedmetgezel van Sywen. Hij huist in het lichaam van Kast, de gezworen bloedruiter van Sywen.

En we leren meer over de vorming van het bloedboek en wat dat de mensen die dat gemaakt hebben, heeft gekost.