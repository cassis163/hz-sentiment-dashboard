Dit boek geeft een goed beeld van het werk en het leven van psychiater Kelley. De informatie om het omslag doet vermoeden dat vooral veel wordt verteld over hoe de nazi's tot hun daden kwamen. Dat blijkt toch wat teleurstellend, ook dit boek geeft daarop geen antwoord. Omdat het wel over allerlei andere zaken gaat, terwijl je zit te wachten op Het Antwoord, wordt het een nogal rommelig hak-op-de-tak-verhaal. Het wijdt teveel uit over allerlei bijzaken waar je niet naar op zoek bent als je dit boek pakt. Echt té gedetailleerd. Maar voor wie heel erg geïnteresseerd is in allerlei details over na-oorlogs psychiatrisch onderzoek en criminologie is het boek wel een aanrader. Het leest niet makkelijk weg, maar dat is meestal ook niet de bedoeling voor wie over dit soort onderwerpen leest.