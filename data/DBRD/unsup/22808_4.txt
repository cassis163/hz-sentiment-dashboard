Het boek leest heerlijk snel, mede door de korte hoofdstukken. Steeds een andere verhaallijn maakt het verhaal ook aantrekkelijker. Een beschrijving van andere historische feiten zoals de overstroming van de Trinity-rivier in Dallas 1908 hebben zeker een meerwaarde. Het zorgt er voor dat je meer op de plaats bent waar het verhaal zich afspeelt.'
Beschrijving van het verplaatsen van de personen in 'Een veilig huis' zorgt er voor dat je als lezer als het ware ziet waar iedereen zich bevindt. Knap gedaan!
Op een gegeven moment kreeg ik bijna een hekel aan de hoofdpersoon, Jake. Reden: waarom doet hij zo raar?
Waarom iets aangaan waarvan hij weet dat het grote gevolgen zal hebben, waarom contact zoeken met iemand terwijl hij weet dat hij op de achtergrond moet blijven, waarom in een band gaan spelen terwijl hij weet dat hij gezocht wordt?
Hierdoor vond ik het verhaal minder interessant worden, tot ik kwam aan het gedeelte '50 jaar later'.
'Het leeft weer helemaal!!' Dat is wat in me opkwam. De rest van het verhaal maakt alles duidelijk.
Ik heb het boek graag gelezen en waardeer het met 4/5 sterren.