Leeservaring Laura H van Thomas Rueb
.
Ik sta versteld van dit boek. Maar echt hoor, niet overdreven.
.
Samenvatting. In de zomer van 2016 wordt buiten het kalifaat van Islamitische Staat een jonge vrouw aangetroffen, rennend door de woestijn met twee kleine kinderen. Ze heet Laura, zegt ze, en ze komt uit 'Sweet Lake City'. Ze is ontsnapt, huilt, wil naar huis. Terug naar Zoetermeer - waar haar vader wacht, die een reddingsactie had opgezet met schimmige privémilitairen. Op Schiphol wordt Laura gearresteerd. Ze zou zijn gestuurd door IS om een aanslag te plegen. En waar is Ibrahim, de knappe jihadist voor wie ze alles opgaf? Laura uit Zoetermeer wordt Laura H., de bekendste Syriëganger van Nederland. Thomas Rueb volgde Laura's spoor tot in Irak. Hij recon­strueerde haar bekering, ijzingwekkende leven in het kalifaat en haar met vragen omgeven terugkeer. Dit is het verhaal van een meisje dat haar geluk zocht in een nachtmerrie. Van een vader die alles doet voor zijn kind. En van een land dat worstelt met de vraag: wanneer ben je een terrorist?
.
Het is een absurd verhaal. Ongelooflijk. Bizar. Verschrikkelijk. Echt, ik kan er gewoon niet over uit. Dit meisje heeft dit alles meegemaakt, het is soms écht moeilijk te geloven.
.
Het boek is ingedeeld in drie delen; haar jeugd, het kalifaat en weer terug in Nederland. Tussendoor lees je regelmatig appjes, messengers en politieverhoren. Het boek kan je heel snel lezen. Maar ik moest het soms even wegleggen om mijn gedachten te verzetten. Dit is zo’n heftig boek.
.
Voor ik dit boek las had ik uiteraard van Laura gehoord en er een - soort van - mening over gevormd. Maar zolang je niet precies weet hoe en wat is dat natuurlijk ook heel makkelijk. Maar na het lezen van dit boek begrijp ik alles zoveel beter. Hoe Laura tot het besluit is gekomen om naar het kalifaat af te reizen wordt allemaal duidelijk na het lezen van dit boek. Het is niet altijd zo simpel. Een verhaal heeft meerdere kanten. Dat blijkt maar weer.
.
Een absolute aanrader. Dit is mijn zesde boek van dit jaar en ook meteen het beste boek.