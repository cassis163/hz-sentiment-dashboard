Gebeurt mij niet vaak dat ik in 2 dagen tijd een boek uitlees, maar ‘De fatale uitweg’ is een verhaal dat je niet makkelijk weglegt. Het is vlot geschreven met korte hoofdstukken. Het verhaal begint met het overlijden van de 13-jarige dochter van Annemijn. Al vrij snel springt het terug naar de periode waarin Annemijn een relatie krijgt met Pieter. Een ideaal stel, maar schijn bedriegt. Afwisselend word je als lezer meegenomen naar het heden en verleden. Het eind is af en toe wat ongeloofwaardig, maar neemt niet weg dat je na het lezen van de laatste pagina toch even moet bijkomen.