Markus Zusak is de auteur van de bestseller ‘The Book Thief’. Na dertien jaar verscheen er van de hand van deze auteur een nieuw boek ‘Bridge of Clay’ genaamd.

'Bridge of Clay’ mag je zeker niet vergelijken met ‘ The Book Thief’. Het is een heel ander soort boek geworden.

'Bridge of Clay’ vertelt de familiegeschiedenis van de vijf broers Dunbar. Zij wonen, zonder ouders, samen met hun huisdieren. Hun moeder Penelope is overleden en hun vader woont elders.

Het verhaal wordt verteld door de oudste van de broers, Matthew Dunbar. Het is niet alleen het verhaal over de middelste broer, Clay, maar evenzeer over de reis die hun moeder Penelope maakte toen zij vanuit Oost-Europa naar Amerika kwam.

Markus Zusak schreef het verhaal niet chronologisch. De lezer wordt heen en weer gegooid tussen heden en verleden. Flashbacks en Flashforwards wisselen elkaar in hoog tempo af. Het duurt dan ook een hele tijd (zo’n driehonderd bladzijden) voor je helemaal in het verhaal zit.

‘Bridge of Clay’ zal hierdoor zeker niet door iedereen gesmaakt worden. De schrijfstijl is op z’n minst apart te noemen.