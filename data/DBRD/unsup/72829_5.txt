Dit boek van Jan van Aken leest als een trein. Er zit een goed verhaal in, dat verweven is met historische personen en feiten. Door het verhaal krijg je een beeld van het leven in de Middeleeuwen, zonder dat je het gelijk door hebt. Het avontuur van Isidoor van Rillington blijft ten allen tijde de boventoon voeren. Persoonlijk zie ik veel parallellen met het boek ‘De 100 jarige man die uit het raam klom en verdween’. De ontmoeting met belangrijke figuren, de absurditeiten en de reis die Isidoor onderneemt door het leven en de wereld zijn daarbij de belangrijkste overeenkomsten. Het boek leest ook in een soortgelijke sneltreinvaart. Op basis van dit boek zou ik Jan van Aken zeker aanbevelen voor de stemlijst van de Libris literatuurprijs. Het is een goed geschreven boek, dat niet verveelt en goed doorleest, met een gedegen achtergrond en meerdere lagen voor de liefhebber. Een aanrader voor de zomervakantie