De spanning blijft stijgen in het boek en dat geeft een heel goed gevoel. We werken op die manier ergens naartoe. De auteur met haar geweldige fantasie en deze lezer met een grote honger naar spannende verhalen. Een goede wisselwerking.
Ik had eerder nog geen boek van Loes gelezen en weet niet of de manier van hoofdstukken invullen gebruikelijk is bij deze auteur. De korte hoofdstukken, met steeds een andere verhaallijn wisselen elkaar af. Het werkt niet storend, het werkt zelfs mee aan de zinderende spanningsopbouw van het verhaal.
Een geweldig goed plot, heel knap gedaan!
Je leert als lezer de personages steeds beter kennen, denk je. Tot je bijna op het eind toch nog verrast wordt door een openbaring die je niet zult verwachten!

Deze auteur heeft er een fan bij!