Het boek begint gelijk met een hoop drama, Cat betrapt haar vriend soapy Mark op haar kantoor met de stagiare, hierdoor komt ze in een hele andere wereld terecht, ze zet hem eruit, ondanks de pogingen van haar moeder om het weer goed te maken met Mark, want Cat haar moeder houdt wel van de showbizz.

Cat gaat verhuizen naar de boerderij van haar oma, om voor haar oma te zorgen, maar ook om te beginnen aan haar droom, die ze na de nodige tegenslagen in haar leven nu echt waar wil maken.
Het boek zit echt vol met tegenslagen, maar het is knap om te lezen hoe Cat hiermee omgaat.
Ondanks de vele tegenslagen is het ook een heel positief boek, waar je om kan lachen omdat er best veel humor in zit.
Je gaat van Cat houden, je hoopt ook gewoon dat het zonnetje ook voor haar gaat schijnen.

Het boek zit vol met leuke en herkenbare personages, wat het boek meer geeft, maar dat maakt ook dat je blijft lezen, omdat je wil weten wat die personages allemaal meemaken.

Maureen du Toit heeft met dit boek een leuk en grappig boek geschreven over 2 hele verschillende werelden, aan de ene kant het glamourleven, aan de andere kant het boerenbestaan.
Het boek leest vlot en neemt je mee naar het dorpse leven, iets waar lezers uit een dorp zeker het een en ander van herkennen.