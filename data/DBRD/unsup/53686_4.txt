Ben je ook zo toe aan een lekkere vakantie? Zie je jezelf al rondlopen in zo’n klein ouderwets plaatsje in Italië? Genieten van de zon op een terrasje en ondertussen kijken naar die typische oude dorpsbewoners? Mocht dit er niet in zitten deze zomer, reis dan met Valentina Pattavina naar Orvieto. Waan je een paar uur lang in het prachtige oude stadje en maak kennis met professor Paolini, de excentrieke Giorgina, echtpaar di Bruno, de gezusters Maria en Elvira en ontdek het geheim wat zij met zich meedragen.
Na een moeilijke periode laat Matilde haar leven in Rome achter zich en vertrek naar Orvieto. Hier vind ze een baan bij de boekhandel van professor Paolini. De professor en zijn vrienden zorgen ervoor dat Matilde zich snel thuis voelt. Paolini’s neef Michele is journalist en vastbesloten een oud mysterie op te lossen. Tien jaar geleden is er een dode man in het bos gevonden en zijn identiteit is nooit bekend geworden. Terwijl Matilde zich in de zaak verdiept verdwijnen haar eigen problemen steeds meer naar de achtergrond. Al snel maken de twee vorderingen in hun speurtocht naar de identiteit van de dode. Wanneer zij dit nieuws delen met de professor en zijn vrienden willen zij dat het tweetal de zaak laat rusten. Matilde en Michele leggen zich hier niet bij neer.
Ik vond het een prachtig verhaal. Door de mooie beschrijving van de hoofdpersonen, omgeving en gebeurtenissen kreeg ik een goed beeld van het leven in Orvieto. Verder is het verhaal vlot en met een zekere humor geschreven. Wat ik jammer vind is dat de informatie over de schijfster achterin het boek zo klein is afgedrukt. Bij het lezen van die laatste bladzijden dacht ik dat het niet alleen tijd is voor een lekkere Italiaanse cappuccino, maar ook voor een leesbrilletje!
Blz 84: Pinksteren in Orvieto http://www.youtube.com/watch?v=zJEst3yfVn8&feature=related