Het is een bijzonder boek. Bijzonder omdat het hele boek gaat over de vrouwencultuur in het zuid-westen van het Oude China en het Nushu, een geheime taal waarin vrouwen elkaar schreven, waarover in eerste instantie niet heel erg veel informatie zomaar voorhanden was, door diverse oorzaken (zie naschrift in het boek).
Het boek geeft veel informatie, vertelt op zich ook een boeiend verhaal, boeiend door het verhaal zelf. Maar het is wat mij betreft inderdaad een verteld verhaal, meer dan een roman. Boeiend op zich, maar niet door de manier van vertellen. Wat een leven hadden vrouwen daar en toen. Het kan weinig erger, geloof ik. Aanvankelijk stond het boek me wat tegen, zoals films over China mij ook vaak doen. Het lijkt zo'n harde, vaak wrede wereld te zijn vaak; waar gevoelens alleen indirekt en via rituelen geuit kunnen worden.
Maar het verhaal ging me meer en meer boeien.
Zeker wel de moeite waard om te lezen.