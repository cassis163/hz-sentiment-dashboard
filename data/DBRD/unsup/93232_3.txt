Naked Prey  is maar liefst het achtste boek in deze succesvolle serie met Lucas Davenport in de hoofdrol. Het boek is overigens in Nederland verschenen bij Bruna, onder de titel Doodsstrijd.

Aangezien Lucas tegenwoordig werkt als speciale probleemoplosser bij gevoelige zaken, wordt hij natuurlijk gebeld op het moment dat men twee gehangenen vindt, een zwarte man en een blanke vrouw. Aanvankelijk wordt er gedacht aan een moord met racistische motieven, maar al snel blijkt dit niet te kloppen. In de bitterkoude winter rijden Lucas en Del heen en weer tussen hun thuis en het piepkleine dorp waar de moorden plaatsvonden. Tijdens het uitzoeken van wat er nu precies gebeurt is en waarom worden zij gehinderd door de politiek, maar geholpen door de plaatselijke wetsdienaren, die aanvankelijk ook niet willen geloven dat er in een dorp van nog geen honderd zielen maar liefst twee vreselijke dingen aan de hand zijn die hebben geleid tot moordâ€¦ Laat staan dat overduidelijk is wie er dan verantwoordelijk is.

John Sandford heeft een stevige stijl en weet een goede verhaallijn overtuigend te brengen. Gelukkig wordt nergens het menselijke aspect uit het oog verloren, al zijn sommige figuren soms wat karikaturaal. (Door: Jannelies Smit)