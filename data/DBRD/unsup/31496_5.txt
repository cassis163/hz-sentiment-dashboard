Ik heb net mijn 3e boek van Dan Brown uitgelezen. Blijkt dus dat dit boek voor de andere 2 (Het Bernini mysterie en De Da Vinci code) geschreven is. Toch is de stijl zeer herkenbaar en als je van zijn bekendste werken houdt, zal dit je ook wel smaken.
Ik werd weer als vanouds in het boek meegezogen. Het werd een ware pageturner vol spanning en snelheid. Voor je het weet ben je 10 pagina's verder en vraag je je af of je die laatste 10 pagina's wel geademd hebt.
Ik denk niet dat dit boek geschikt is voor een leek op het gebied van computers en versleuteling van digitale berichten aangezien de taal soms toch een beetje specifiek is. Voor mij was dit echter geen probleem en het boek was dan ook super!
Het is de waarheid dat het hoofdpersonage David Becker met een beetje ongeloofwaardig geluk of kunde weet te ontsnappen aan een professionele moordenaar. Maar dit kan de pret niet drukken. Zeker een aanrader!