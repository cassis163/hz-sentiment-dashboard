Lore Nauwelaerts, dochter van een advocaat, rijdt in dronken toestand twee fietsers neer. Haar vriendin Indra en ex-vriend Andreas zitten ook in de auto. Andreas is te bezopen om zich iets te herinneren en hij wordt achter het stuur gezet en krijgt de schuld in de schoenen geschoven. Resultaat: 5 jaar cel.
Lore en Indra worden een stel.

5 jaar verder komt Andreas vrij en hij begint zich stilletjesaan zaken terug te herinneren. Dat zorgt voor spanningen tussen Lore en Indra. Indra heeft een gehandicapt zusje waarvoor ze wil zorgen maar dat kost geld, geld dat ze niet heeft. Ze zoekt haar heil bij een rijke Saoediër. Hij drijft haar naar de islam, ze bekeert zich, verliest daarmee al haar vrienden en familie.

Rani Diaz werkt nog altijd als rechercheur en leidt een team. Ze krijgt een zware tegenslag te verwerken in haar persoonlijke leven.
Ondertussen probeert ze een moordzaak op te lossen, die op een oudere vrouw die soep maakte voor de eigenaar van een café. De vrouw is een erge dood gestorven.

Het boek heeft een open eind waardoor het nu wachten is op het volgende deel om te weten te komen of mijn vermoeden klopt. Niet echt fijn, ik begrijp dat er cliffhangers moeten zijn om een boek of reeks spannend te houden, maar dit boek voelt gewoon niet af.