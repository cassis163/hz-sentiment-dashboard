Vergeet mij niet (Anja Feliers)
Toen ik de wedstrijd van dit boek zag, sprak de kaft mij onmiddellijk aan. Na de korte inhoud gelezen te hebben, wou ik dit boek echt wel lezen.
Het boek begint heftig. Een baby die de nacht voor de dag neemt, de oververmoeidheid, de compromis rond het slapen en dan Wim die na zijn werkdag zijn zoontje levensloos in zijn auto vindt. Het verhaal is zodanig geschreven dat ik me heel snel kan inleven in de personages, zowel de vader als de moeder. Ik vind het een goed gegeven dat de personages niet enkel hun uiterlijk vertoon, maar ook hun innerlijke goed aan bod komt, evenals het perspectief van buitenstaanders, namelijk de psychologe, de babysit en ook wel wat de ex van Saskia.
In het boek komt ook de dood van Wim’s zusje aan bod, hier wordt echter niet zo diep op ingegaan.
In deel 2 gaat het vooral rond de gevoelens van verlating en de ‘zoete’ wraak. Die wraak is zodanig uitgewerkt, dat je er versteld van staat.
Uiteindelijk lukt het Wim om de waarheid te achterhalen.
Het boek leest als een trein. Vlot, aangenaam en het zet aan om door te lezen. Een aanrader! Ik wil meer lezen van deze auteur!