Al jarenlang gaat Caro met haar ouders en een bevriend gezin naar Portugal. Noah en Nick, de twee zoons van dat gezin zijn haar beste vrienden. Als ze Nick na een lange tijd weerziet merkt ze dat er wat verandert is tussen hen. Hormonen beginnen een flinke rol te spelen. De vader van Caro heeft wel erg vaak gekke, schijnbaar onschuldige ongelukjes waar ze zich zorgen om maakt. Ook ontmoet ze de mooie Pia die heel wat in haar losmaakt. Ondertussen gebeuren er allerlei vreemde dingen en raakt Caro verstrikt in een web van wraak.

Het verhaal is vooral vanuit het perspectief van Caro geschreven, ook krijgen de andere personages een kans om het verhaal vanuit hun perspectief te vertellen. Dit geeft het verhaal meer verdieping doordat je het vanuit meerdere punten bekijkt. Je kunt je goed verplaatsen in ieders gevoel. Het speelt zich af in Portugal op het vakantieadres wat zich aan het strand en bij de bossen bevind, dat geeft de cover dan ook mooi weer. Ik had het wel leuk gevonden als er wat meer details over de omgeving in het verhaal verwerkt waren zodat je echt de Portugese sfeer kan voelen. Ik miste dat nu een beetje, maar het deed verder geen afbreuk aan het verhaal. Er spelen meerdere onderwerpen of themaâ€™s een rol in het verhaal, het ontdekken van je seksuele geaardheid, de waarde van vriendschap en wraak kon ik hier duidelijk uithalen.

Er zit al vanaf het begin een fijne dosis spanning in het verhaal, door kleine plotwendingen en subtiele triggers bouwt zich dat op tot een spannende ontknoping. De schrijfstijl vond ik heel aangenaam en leest makkelijk en vlot. Ik kon merken dat er veel aandacht besteed is aan het uitwerken van de emoties van Caro. Ze zat vol twijfels en vragen waar ze door het verhaal heen in groeit, dat vond ik heel mooi. Toen ik het boek oppakten vond ik het gelijk spannend en kon niet meer stoppen met lezen, je word zo meegezogen in het verhaal.

Alles bij elkaar vond ik het een erg leuk en spannend boek waar ik me erg mee heb vermaakt. Het heeft me wel nieuwsgierig gemaakt naar de andere werken van Latoya Moirae.
Ik geef het 4 sterren.