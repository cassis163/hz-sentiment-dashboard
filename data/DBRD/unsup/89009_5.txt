Op de achterkant van het boek staat 'Een prachtig verhaal over de pijn van een onbeantwoorde liefde'. En dat zegt het bijna allemaal. Bijna, omdat een heel groot thema in het boek ook "geheimen" is. Iedereen in het verhaal houdt zijn mond over van alles! Werkelijk alle belangrijke personages hebben wel een of meer grote geheimen die hun leven bepalen. En de hoofdpersoon, Nora, loopt keer op keer weer tegen een nieuw geheim/een nieuwe leugen aan.
Bovendien houdt zij haar grote liefde geheim. En de gevolgen die deze liefde voor het leven van Nora heeft zijn simpelweg fataal te noemen!
Prachtig geschreven, heel knap met de afwisselende hoofdstukken, waarin we eerst het verleden van Nora stap voor stap te weten komen en waarin we vervolgens langzaam toeleven naar het einde van haar leven.
Dit is de eerste roman van C. Hall. Ze moet wel van heel goede huize komen, om dit niveau te overtreffen.
5 duimpjes: zonder enige aarzeling. Een dikke aanrader.