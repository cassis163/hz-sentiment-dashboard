“De Dochter” is de tweede thriller van de Nederlandse auteur Linda Bruins Slot.
Het boek heet zo omdat het verhaal verteld wordt door de ogen van Sofie, de dochter die dit allemaal meemaakt!

Sofie krijgt te horen dat haar vader in het ziekenhuis ligt door een overval en ernstig gewond is. Zijn vrouw, haar stiefmoeder Yvonne is nergens te bekennen. Haar tweelingzusje Laura wordt ook gebeld en als ze samen zijn in het ziekenhuis komt de vraag: Waarom? en wat is er gebeurd?
Haar vader laat niets los en Sofie gaat zelf op onderzoek uit. Ze ontmoet ondertussen een man die volgens haar het allemaal begrijpt wat ze door moet maken. Maar ze komt bedrogen uit, want het is niet toevallig dat hij juist haar heeft benaderd. Langzaam wordt het duidelijk en sluit zich een net vol intriges en gevaren rondom Sofie. Ze komt in gevaar, wordt ontvoerd en de geheimen komen zo langszaam boven water.

De dochter is een roman waarin vooral verteld wordt over hoe familiegeheimen uiteindelijk toch aan het licht komen. In korte zinnen vertelt zij wat ze meemaakt, denkt en doet. Ik vind wel dat er christelijke aspecten aan bod komen in deze roman. Vooral dat iedereen wel schuld heeft en iets gedaan heeft want niet mag, maar dat je altijd vergeving kan krijgen.

Zo laat Linda Bruinsma wel zien hoe een vader zijn dochter vergeeft en eindeloos veel van haar houdt, want niemand is volmaakt.

Wie is die vader dan, met alle tijd
Geen haast, geen oordeel en geen preken
Hij laat me rustig komen, ziet mij breken
en vangt mij op, in eeuwige barmhartigheid

De spanning in het boek is niet echt aanwezig en de personen worden ook niet echt uitgewerkt. Het boek bevat veel grammaticale fouten, wat voor iemand storend kan zijn.
Het boek is zeker geen thriller, maar een spannende roman. De schrijfstijl is prettig om te lezen, ook mede door de korte hoofdstukken.
Het boek geeft ik 3 sterren omdat de achterliggende gedachte van vergeving en het onvoorwaardelijk van iemand houden mij zeer aanspreekt.