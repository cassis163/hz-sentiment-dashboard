In het Verenigd Koninkrijk tussen Oxford en Birmingham bevindt zich de boerderij van Rosamund Young, de auteur van Het geheime leven van de koe. De boerderij draagt de naam Kite’s Nest Farm.
Uitgestrekte velden, afgeschermd met hekken. De koeien, schapen en kippen lopen vrij rond.
In dit boek beschrijft Rosamund op liefdevolle manier hoe zij het gedrag van haar dieren beziet.
Het geheime leven van de koe. Allerlei voorvallen beschrijft zij. Iedere koe heeft zijn/haar individuele karakter en (eigen)aardigheden. De liefde van de moederkoe voor haar stier of vaarskalf en de zorgzaamheid, soms van een koe voor een adoptiekalf. Maar ook de eigenwijsheid.
Rosamund vergelijkt de karakters met menselijke trekjes.
Uitgebreid beschrijft zij haar observaties en interpretaties er van. Soms vergaand, waarbij je vraagtekens kunt zetten of haar interpretaties van het gedrag van de koeien wel juist zijn.
De variatie in soorten koeien worden beschreven door de auteur. Verschillende kleuren, koeien met hoorns en hoorn loze koeien. Rosamund pleit er voor dat koeien de ruimte moeten krijgen en de kalfjes bij de koeien kunnen blijven. Dat is in haar situatie mogelijk, maar dan moet bedacht worden dat de boerderij die hier beschreven is zich bevindt in een gebied waar veel ruimte is voor het vee. In Nederland is de ruimte zo beperkt dat op deze manier een boerderij runnen bijna onmogelijk is. Zowel financieel als praktisch. Opvallend is dat niet alle dieren oormerken in hebben op de vele prachtige foto’s die dit boek bevatten. In Nederland is het strafbaar als de koeien geen oormerk in hebben.
Ondanks de soms twijfelachtige conclusies heeft Rosamund een boek geschreven waar niet alleen de lezer zonder enige ervaring met koeien iets van kan leren. Lezers die vaker met koeien omgaan zullen herkenning in dit boek ervaren, maar soms ook verrassende verhalen lezen over het geheime leven van de koe.
Na het lezen van dit boek toch nog even op internet gezocht. En ja, daar staan ook nog een paar mooie filmpjes van de boerderij en de koeien. Het beeld wat de lezer krijgt van de boerderij komt daar in tot leven.
Een openbaring van het geheime leven van de koe.