¶ Marvel had hem verrast. En er was meer: Marvel had iets in Jack laten herleven waarvan hij had gedacht dat het voorgoed verloren was. Hoop ¶

Samenvatting

Het is 1998. Op een mooie zomerdag heeft de auto van Jack zijn moeder pech onderweg. Ze zet hem aan de kant. Ze spreken af dat Jack (11 jaar) en zijn zusjes op haar wachten, terwijl zij naar de praatpaal loopt om hulp te vragen. Ze wachten en ze wachten in een zeer warme auto. Jack neemt het besluit om hun moeder te gaan zoeken. eenmaal aangekomen bij de praatpaal, zien zij geen moeder. Vanaf dat moment is Jack's moeder spoorloos. Als hun vader na een tijd het niet meer ziet zitten, loopt hij weg en staat Jack er letterlijk alleen voor. Het leven voor Jack is best zwaar. Maar de zorg voor zijn zusjes neemt hij serieus. Ze hebben te eten en niemand komt er achter dat ze zonder ouders leven. Totdat drie jaar na de verdwijning Jack er achter komt, wie zijn moeder heeft laten verdwijnen. Vanaf dat moment blijft er niets meer bij het oude.

De elementen

De cover is geheel zwart met een gedeelte van een jongensgezicht, die dromerig omhoog kijkt. De titel in gouden letters siert de bovenkant. Waar droomt deze jongen van? De vertelperspectief is 3e persoon. De jonge Jack is het hoofdkarakter, daarnaast lezen we over de zwangere Catherine. Jack krijgt met haar te maken en doet tevens een schokkende ontdekking. Hierbij blikt hij 3 jaar terug, naar het voorval met zijn moeder. Door deze herinneringen is het voor hem duidelijk, wie er verantwoordelijk is voor de verdwijning van zijn moeder. Qua tijd lezen we over Jack in 1998, die zijn moeder uit het oog verliest. En Jack in 2001 die een ontdekking doet en dit hem niet meer loslaat.
De derde verhaallijn is die van inspecteur Marvel, die met zijn team op zoek is naar een inbreker genaamd "Goudhaantje".

Het boek kan opgesplitst worden in 2 delen. In het eerste gedeelte lezen we de verdwijning van de moeder en over Jack en dat hij zorgvuldig op zijn huis en zusjes past. Tenminste wat er binnen zijn mogelijkheden ligt. Want verder niemand of geen instantie bekommert zich om hen. En dat is best opvallend aan het verhaal. Wat meer opvalt is het handelen van Jack zelf. Na 3 jaar doet hij op zijn manier zijn best om voor zijn zusjes te zorgen. Dat is best een grote opgave. Ook zijn vriend Louis, neemt de zorg van zijn kleine Beau heel serieus. En brengt emotie en gevoel in het verhaal. Na zijn ontdekking, wie verantwoordelijk is voor de verdwijning van zijn moeder, vangt deel 2 aan. Er komt een andere twist aan het verhaal. Er volgt meer spanning en Jack moet ook goed opletten dat zijn eigen leven geen gevaar loopt. In dit deel 2 mag hij zijn skills nuttig gaan gebruiken en evolueert hij van underdog in uiteindelijk de held van het boek.

Blinde drift is een aangrijpend verhaal met veel liefde en pijn. Jack mist zijn moeder en droomt veel van haar. Het is aandoenlijk om te lezen. Pijnlijk is het ook als zijn vader wegloopt en ze met 3 kinderen op elkaar zijn aangewezen. Opvallend is ook de humor die door sommige bladen heen siepelt. De 2 zusjes proberen met humor en vrolijkheid hun dag door te komen. De een leest graag en de ander maait regelmatig het gras. Terwijl de politie met nieuwe aanwijzingen naarstig op zoek is naar de degene die verantwoordelijk is voor de verdwijning van hun moeder.

Conclusie

Blinde drift is een boek dat je als lezer kippenvel geeft. Het heeft alle ingrediënten voor een spannende thriller. De spanning wordt in fases opgebouwd. Het sluipt er doorheen. In begin maken we kennis met Jack in 1998. Nu het 2001 heeft de politie het politiedossier onopgelost gesloten. Door Jack komt er een doorbraak. en de spanning loopt op. Ook tussen de rechercheurs onderling, want zij moeten een afweging maken tussen gevoel en ratio. Belinda Bauer weet deze goed te combineren. Het gevoel en de ratio. En dat is goed weergegeven. Waarbij het geen "koele" thriller is geworden. Maar meer een feelgood-thriller. De plottwisten maken het compleet.

Mijn waardering:

Dit boek krijgt 4 sterren.

Erg genoten van dit mooie boek!
Annette Overvoorde, Birdy's Boeken
https://birdysboeken.blogspot.com/2018/08/belinda-bauer-blinde-drift.html