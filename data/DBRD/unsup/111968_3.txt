Stephen Edwin King is een schrijver van bestsellers waaronder het boek De Shining. De roman verscheen is 1977 en is later ook verfilmd. De Amerikaanse schrijver brak in 1974 door met het boek Carrie en sindsdien is hij een bekende schrijver die al een hele reeks boeken schreef. De Shining is een horrorverhaal net zoals zijn andere boeken en zijn boeken behoren tot de top van best verkochte boeken. Kings boeken blijven nog altijd erg populair. Ook de oudere boeken die opnieuw uitgegeven worden, scoren nog steeds. De karakters in zijn boeken zijn vaak onopvallend en komen doorheen het verhaal in beangstigende situaties terecht. In De Shining komen ook aspecten voor uit Stephen Kings leven: bijvoorbeeld het drankprobleem van Jack en het minimum inkomen van het gezin Torrance.
Het boek gaat over de familie Torrance die gaan overwinteren in het hotel Overlook. Jack is een schrijver en heeft ook een drankprobleem. Hij heeft de job als conciërge in Overlook aangeboden gekregen en besluit daarom om met zijn gezin in de wintermaanden daar te gaan wonen. Jack moet het hotel dat in Colorado ligt onderhouden. Zijn vrouw Wendy hoopt dat hun relatie zal verbeteren maar hun zoontje Danny gaat tegen zijn zin mee want hij heeft een slecht voorgevoel bij dit hotel. Danny heeft het Licht en kan hierdoor dingen op voorhand weten en gedachten lezen.

De titel van het verhaal is eigenlijk een verwijzing naar het Licht dat Danny bezit. Het speelt een erg belangrijke rol in het verhaal en doorheen het verhaal wordt duidelijk dat Danny niet de enige is met het Licht.
Het boek begint in medias res en is chronologisch opgebouwd. Verwijzingen naar de toekomst of het verleden worden duidelijk gemaakt door flashbacks en door de gedachten en voorspellingen van Danny. De personages in het boek zijn erg menselijk en dat maakt dat je medelijden met ze krijgt. Jack wil alleen het beste voor zijn gezin maar de kracht van Overlook is niet te onderschatten. De auteur zorgt door de menselijkheid van de personages voor verwarring omdat je niet weet of ze nu goed of slecht zijn. Volgens mij is het ook de bedoeling van de auteur om de lezer te choqueren door de onverwachte wendingen in het verhaal. Het verhaal wordt meestal verteld in de hij/zij verteller en dit maakt het nog spannender. De schrijver wisselt ook om het hoofdstuk van plaats en situatie. Als het in het ene hoofdstuk gaat over Jack die in het hotel is op sollicitatie, dan gaat het in het volgende hoofdstuk weer over Wendy en Danny die thuis op hem wachten. Ik denk dat dit bewust gedaan is om de lezer nog wat te verwarren en de spanning op te bouwen. Ik denk ook dat Stephen King het boek om een bepaalde reden heeft geschreven. Namelijk om de lezer erop te wijzen dat het verstand niet altijd een antwoord kan geven op onze vragen, ons ook in de steek kan laten en dat we soms gewoon moeten geloven wat we zien.

Ik vond het zeker geen slecht boek maar sommige elementen in het verhaal vond ik toch net erover waardoor ze niet meer realistisch overkwamen. Zo was er bijvoorbeeld geen drank in het hotel, en toen opeens wel en Jack kon dronken raken door iets wat er niet was. Ook in het begin kwam het boek maar traag op gang en kon ik aan de situaties niet aanuit. Maar na enkele hoofdstukken kwam het boek dan toch op gang en was het al wat makkelijker te volgen. Toch bleven er naar mijn mening doorheen het verhaal overbodige hoofdstukken. Deze hoofdstukken maakten het dat ik soms even verveeld was omdat er zoveel informatie werd gegeven op een moeilijke manier. Maar vanaf dat er echt naar een climax werd toegewerkt, was het toch wel moeilijk om te stoppen met lezen. Ik vond toch wel dat het verhaal goed in elkaar zat maar het was soms gewoon te moeilijk voor mij om het vlot te kunnen volgen omdat de schrijver van situatie en plaats wisselde om het hoofdstuk. Het was dus zeker geen slecht boek en ik was op sommige momenten echt zelfs onder de indruk van hoe de schrijver een situatie zo goed kan vertellen waardoor het leek alsof ik het zelf meemaakte. Ik had gedacht dat een boek niet zo eng zou zijn als een film en dat ik het met gemak zou kunnen lezen zonder ook maar een koude rilling, maar dat was zeker niet het geval bij dit boek. Ik zou het daarom ook zeker aanraden aan thrillerfans, maar voor degenen die niet al te vaak een boek lezen of dit met tegenzin doen, is het toch niet echt geschikt denk ik.