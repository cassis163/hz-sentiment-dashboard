Grace had een beste vriendin: Charlie, maar Charlie is dood. Grace is na haar dood compleet ingestort, maar krabbelt weer op, wankelend en met behulp van slaappillen. Haar vriend Dan is van haar verwijderd geraakt en met de moeder van Charlie is de relatie ook niet al te best.
Dan ontmoet ze Anna, ze is de halfzus van Charlie en Grace begint op te leven. Anna komt zelfs bij haar in huis wonen, maar er gebeuren rare dingen en ze wordt gestalkt.
Wat is er toch gebeurt in het verleden? De waarheid druppelt langzaam door in het heden.

Een verhaal dat begint met Grace in het heden, maar het roept direct zoveel vragen op dat de nieuwsgierigheid van de lezer optimaal is geactiveerd. De hoofdstukken van nu worden afgewisseld met hoofdstukken uit het verleden van Grace en Charlie en met kleine stukjes informatie wordt duidelijk wat er is gebeurd.
Een keuze uit het verleden blijkt grote consequenties te hebben, het is niet meer ongedaan te maken en leidt tot een spannend einde.
Een vlot geschreven thriller, goed plot, goed debuut.