Geen vrouw, maar wel bekend met Joseph Campbell - de auteur van 'De held met de 1000 gezichten' en aan wie iedere auteur die schrijft over helden en heldenreizen schatplichtig is. Ook Edith de Wit. En daar is niets mis mee, zeker niet als je je eigen heldenreis goed hebt uitgewerkt. En dat is met 'In de voetsporen van de heldin' zeker het geval. Zoals gezegd geen vrouw, maar als man kan ik me zeer goed inleven in dit boek en de heldin. In overzichtelijke hoofdstukken neemt ze je mee als lezer. Van proloog naar de troon met daartussen genoeg avonturen en mooi anekdotes. Sterk vind ik dat je als lezer vooral met je eigen reis aan de slag kan met goede vragen die - als je daar de tijd voor neemt - echt verder kunnen brengen.