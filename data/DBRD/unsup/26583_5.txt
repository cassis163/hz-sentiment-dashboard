De naam Pierre Aspeslag zegt jou waarschijnlijk niets, toch is deze man in België en omstreken zeer bekend. Dit is namelijk de echte naam van een van de meest succesvolle misdaadroman schrijvers van de lage landen, Pieter Aspe. Met een collectie van 36 titels, een eigen uitgever en zijn eigen prijs ‘De Aspe Award’ is Aspe een merk op zich geworden.

‘Het janussyndroom’ is het 33ste boek waarin de welgekende inspecteur Van In de hoofdrol speelt, het boek is geschreven door Pieter Aspe. Auteur Pieter Aspe wil met dit fictief verhaal aantonen dat we verkeerd bezig zijn, en hierin is hij wel degelijk geslaagd, het verhaal zet de lezer tot nadenken over wat er bij ons gebeurt. We moeten elkaar met respect behandelen en eerst nadenken en dan pas doen. De titel ‘Het Janussyndroom’ is naar mijn mening goed gevonden, de titel heeft een link met wat Pieter ons wil bijbrengen. Janus werd volgens de legende stichter van het maatschappelijke leven en van de maatschappij genoemd. Hij was het die de mensen verloste uit hun barbaarse toestand en hen bracht tot een ordelijk leven.

Freya Fiers, dochter van een belangrijke speler op het gebied van hernieuwbare energie merkt na een fuif in het Maz dat haar fiets gestolen is. Ze besluit daarom te voet te gaan maar komt die avond niet terug thuis, Freya wordt namelijk ontvoerd en daarna brutaal verkracht door vier gemaskerde mannen. Haar vader Robrecht fiers is ongerust en schakelt de lokale politie in.
Inspecteur Van In smijt zich meteen op de zaak en gaat op onderzoek uit samen met zijn collega’s. Wanneer Van In de bewakingsbeelden van de feestzaal bekijkt wordt de dief herkent, de dief geeft de misdaad toe en zegt dat hij de fiets moest stelen van Alex Priem, waarvoor hij 100 euro kreeg.
Alex Priem blijkt de zoon te zijn van Jozef Priem, een oude klasgenoot van Van In. Jozef is echter de hoofdredacteur van een bekent links weekblad ‘VRANK’. Alex beweert dat hij niets van de verkrachting afweet en geeft een alibi.
Freya duikt inmiddels weer ongedeerd op, ze heeft het moeilijk maar vertelt inspecteur Van In via haar vader alles wat ze nog weet over de daders. Ondanks deze verklaring krijgt Van In het toch moeilijk wanneer een van de verdachte verdwijnt en de andere vermoord wordt.
Van in krijgt het zowel op het werk als privé zwaar te verduren wanneer begeerlijke journaliste Nathalie Tietse hem probeert te verleiden en het huwelijk tussen Van In en Hannelore op springen staat.

Het Janussyndroom is wederom een boek naar mijn hart, dit boek bevat alles wat een echte thriller nodig heeft; ontvoering, verkrachting, drama en moord. Ik heb reeds enkele boeken gelezen van Pieter Aspe, maar steeds weer blijft het me verrassen. De verhaallijn is elke keer weer op dezelfde manier opgebouwd maar daar heb ik geen probleem mee, het blijft me verbazen. Elke keer ik een detective/ thriller lees van Aspe probeer ik de dader te ontmaskeren maar uiteindelijk zit ik er toch weer naast. Het vertelstandpunt in de verhalen van Aspe is alwetend omdat de lezer meer weet dan de personages, bijvoorbeeld: inspecteur Van In weet in het begin niet waar een van de hoofdverdachte zich bevindt, de lezer weet echter dat Jan Deman gevlucht is naar het vakantiehuis van zijn ouders in Sicilië.
De vertelde tijd in dit verhaal bedraagt een tot twee weken, de verteltijd van dit verhaal is veel korter, het boek heeft 317 bladzijden waar ik drie avonden voor nodig had om het uit te lezen. Het verloop van dit boek is duidelijk, er zijn weinig of geen flash-backs en verloopt chronologisch omdat inspecteur Van In steeds verder gaat en meer te weten komt door verschillende mensen te ondervragen. In het boek worden veel dialogen gevoerd, Aspe gebruikt hiervoor spreektaal, maar de taal blijft duidelijk en verzorgt. Pieter gebruikt in het verhaal mooie omschrijvingen van personages en omgevingen maar belangrijk is dat hij hier niet in overdrijft. Iets wat mij altijd bekoort bij een verhaal van Aspe zijn de terugkerende personages, dit lijkt mij logisch omdat het om een boekenserie gaat, maar als gekende personages terug in het verhaal worden gebracht brengt dit een glimlach op mijn gezicht. Ook is het fijn dat het privéleven van Van In en andere hoofdpersonages vermeld wordt in het boek, dit zorgt voor afwisseling in het verhaal en eveneens voor wat drama en humor.
Versavel: “Je bent toch niet weer naar dat bordeel geweest?”
Van In: “Het is een bar, Guido. Ik had behoefte aan een gesprek.”
Versavel: “ Een gesprek met twee borsten en een gleuf. Maak het in godsnaam niet erger dan het is. Als Hannelore erachter komt, dan…”
Van In: “Ze komt er alleen achter als jij het haar vertelt. Er is trouwens niets gebeurd. Seks kost meer dan driehonderd euro.”
Een ander item wat mij steeds opvalt en waar ik op let telkens ik een boek van Aspe lees is de uitgebreide omschrijving van vrouwen die inspecteur Van In geeft, Van In is een echte vrouwengek, wat geweten is bij elke trouwe Aspe lezer.

Persoonlijk lees ik niet zo graag omdat ik moeite heb me aan een boek vast te houden, toen we voor Nederlands de opdracht kregen een thriller te lezen dacht ik meteen aan een boek van Pieter Aspe omdat de verhaallijn mij persoonlijk steeds aanspreekt. Naar mijn mening stelt een Aspe nooit teleur, het zijn geen langdradige boeken en je blijft erin verder lezen omdat je zo nieuwsgierig bent naar de dader. Zijn stijl van schrijven bevalt me aangezien hij de dingen op een manier omschrijft waarin je je goed kan inleven. Wat ik soms wat moeilijker vind aan de boeken van Pieter Aspe is het gebruik van vele personages, zo was het soms dat ik tegen het einde van het boek niet goed meer wist wat door wie verteld werd maar laat je hierdoor zeker niet afschrikken. Hiermee kan ik besluiten dat dit een prachtig boek is wat vele mensen kan en zal aanspreken. Door het lezen van dit boek kreeg ik alvast zin de hele serie te lezen en ik hoop jullie na dit boek ook. De dvd’s van de televisieserie heb ik aangekocht omdat dit mij zo aansprak, ik sta al te popelen om ze te bekijken!

Bibliografie: Aspe, P.(2013).Het Janussyndroom.Antwerpen Manteau.
Bronnen: https://nl.wikipedia.org/wiki/Pieter_Aspe
http://www.aspenv.be/boekenoverzicht/ geraadpleegd op 24/10/2016