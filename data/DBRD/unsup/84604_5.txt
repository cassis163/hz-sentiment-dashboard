Een verhaal waarin waargebeurde feiten op een bijzondere manier worden verteld. Niet altijd even makkelijk omdat er in tijd en perspectief wat heen en weer wordt gegaan zonder dat dit soms echt duidelijk is aangegeven. Ook spelen dromen en angsten een rol die vrij "onaangekondigd" door het verhaal heen hun plek innemen. Maar neem de tijd en rust voor dit boek. Het is erg indrukwekkend, schokkend en informatief. Van het bestaan van Spiegelgrund en wat zich daar heeft afgespeeld wist ik niets totdat ik met dit boek in aanraking kwam. Het verhaal wordt zeer gedetailleerd beschreven. Door deze roman informatie gezocht en meer te weten gekomen over de kinderen, behandelaren en beleid van deze kliniek in Wenen. Zelf las ik er een luchtiger boek naast, omdat het onderwerp en sfeer van het boek vrij zwaar is. Maar zeker een aanrader. Een belangrijke roman om zo ook op deze manier de herdenking aan de kinderen van Spiegelgrund levend te houden.