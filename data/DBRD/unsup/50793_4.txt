Eindelijk eens een romantisch verhaal zonder rijke erfgename, moeilijke prinsen of andere elitaire mensen. Maar gewoon een jongen en een meisje. Met een baan. Een leuk appartementje. Mensen zoals jij en ik. Wat een verademing!
Verder vind je natuurlijk wel alle vaststaande elementen van een romantisch verhaal, maar dat is natuurlijk ook een deel van de charme van het genre. Je weet van te voren al, dat ze ondanks alles, nog lang en gelukkig zullen leven.
Voor het einde heb je wel sterk glazuur op je tanden nodig, want dat is wel heel suikerzoet. Aan de andere kant…het is Kerst, dan mag het allemaal wel wat zoeter.
Simon en Laura zijn sympathieke personages, met worstelingen die iedereen wel eens meemaakt in zijn leven. Met werk, met familie en met de liefde. Doordat het “gewone” mensen zijn is het makkelijk je met ze te identificeren.
Het is een perfect boek om tussendoor te lezen. Bijvoorbeeld in je chalet in Oostenrijk, tussen de sneeuw, open haard aan en glas rode wijn erbij. Ik zie het helemaal voor me!
3,5 sterren.