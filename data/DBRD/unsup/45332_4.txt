Het persoonlijke verhaal van Leonard Peltier is indrukwekkend. Hij vertelt zijn geschiedenis vanuit gevangenschap. Zijn jeugd, opvoeding, zijn confrontaties met politie en hoe er werd en wordt omgegaan met de oorspronkelijke bewoners van Amerika. Zijn strijd die hij nog steeds voert tegen onrecht. Naast zijn persoonlijke ervaringen staat hij ook stil bij zijn volk. Hoe zij moeten overleven in reservaten, die steeds kleiner worden. Een bescheiden inkijkje wordt gegeven in de meer mystieke kant en verbondenheid met aarde en alles wat leeft en is. Tot slot een tekst door Peltier geschreven die in het boek vermeld staat: “Wij zijn geen aparte wezens, u en ik. Wij zijn verschillende componenten van hetzelfde Wezen. U bent ik en ik ben u en wij zijn zij en zij zijn wij. Zo horen we te zijn, allemaal één, allemaal iedereen. U steekt over de leegte van het Anders-zijn uw hand naar mij uit en u raakt uw eigen ziel aan!”