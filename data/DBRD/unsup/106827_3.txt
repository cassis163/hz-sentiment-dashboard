In het jaar 2000 kostte deze pocket Fl. 14,95, dat is ongeveer  6,77. Tegenwoordig vraagt men voor zo'n pocket al snel  12,95 dus wie nu nog beweert dat boeken niet veel duurder zijn geworden... Afijn, dit exemplaar kostte  0,50 in de tweedehandswinkel, en daarom nam ik het mee. Maar natuurlijk ook omdat ik af en toe wel nieuwsgierig wordt van enthousiaste verhalen van Crimezone-bezoekers over bepaalde boeken.
Qua plot en spanning vond ik het inderdaad hélemaal goed, dit verhaal. Geloofwaardig neergezet met precies genoeg zijpaadjes om de lezer lekker bezig te houden. Alex Kava is een talentvolle dame die heel goed weet hoe je research moet plegen en dat dan 'vertalen' naar een leesbaar spannend boek. Ik wil best nog eens een boek van haar proberen. Wat me echter heel erg ging storen was het geneuzel tussen Nick en Maggie. Hier borsthaar, daar een 'gladde dij', en dat ging van kwaad tot erger. Ok, twee mensen raken tot elkaar aangetrokken. Maar alle neuzelscènes vond ik op een gegeven moment wel ernstig in de weg zitten van het eigenlijke verhaal. En dan nog: het lag er vanaf de eerste ontmoeting al bovenop. Jammer...