Van Uitgeverij Ambo | Anthos mocht ik dit boek lezen en recenseren. Ik wil ze daar hartelijk voor danken.

Vanaf het allereerste moment zit je in het verhaal en kan je niet meer stoppen met lezen. Diverse gebeurtenissen uit het verleden worden beschreven zoals de Bredase capitulatie, hoe men in de 17e eeuw met vrouwen omging, waar je nog de slavernij had, hoe men het personeel behandelde, de tijd van Jan Pieterszoon Coen, het leven op een VOC-schip, het leven in Batavia in de 17e eeuw, maar ook in Japan.
Het leven toen was, zeker voor een vrouw, niet makkelijk. Je moest echt geluk hebben als je een 'goede' man had die je respecteerde. Als vrouw alleen was het helemaal lastig.
Je kon overigens maar beter zorgen dat je goede vrienden was met de chirurgijn, want als je hoofd hem niet aanstond en je werd ziek, dan kon hij er wel voor zorgen dat je die ziekte niet meer na kon vertellen.
Na het lezen van dit boek van dit boek kan je je afvragen of Jan Pieterszoon Coen wel zo'n held was als altijd wordt beschreven of dat hij simpelweg een wrede (zacht uitgedrukt) man was die alles onder het mom van God's wil deed, waar niemand tegenin durfde te gaan.
Voor Krijntje krijg je alleen maar meer en meer respect.

Ik wil de auteur complimenteren met hoe hij zich inleefde in de vrouw, hij heeft dat heel erg goed beschreven. Kan me voorstellen dat dat voor een man niet makkelijk geweest moet zijn om over bepaalde onderwerpen, waar een vrouw in haar leven nu eenmaal mee te maken krijgt, te schrijven.