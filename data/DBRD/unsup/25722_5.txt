De cover van het boek is door het vele zwart onheilspellend. Ontzettend mooi vind ik de oranje / roze lucht waaruit de letters van Crash bestaat. Het verhaal begint in het heden waarin je de hoofdpersonen Anna, Jesse, Daan en Ruben leert kennen. Anna en Jesse zijn de enige twee Nederlandse overlevende van de vliegtuigcrash. Tijdens het boek kom je door middel van flashbacks uit het verleden steeds meer te weten over het leven van de hoofdpersonen en de dag van de fatale crash. Mede door deze afwisseling tussen heden en verleden blijft het verhaal ontzettend spannend en vraag je jezelf de hele tijd af of alles goed afloopt met de hoofdpersonen. Het eind van het boek was waanzinnig. Ik had dit echt niet zien aankomen. Ellen beschrijft alle gebeurtenissen zo helder, dat het bijna tastbaar is. Bij de laatste 50 bladzijdes moest ik soms even slikken en was ik teleurgesteld dat het boek uit was. Zo goed! Nog een leuk weetje: de man van Ellen is zelf piloot. Heel uniek is voor de boekpresentatie in samenwerking met Anouk van der Kemp een soundtrack bij het verhaal geschreven. Conclusie: Crash is een uniek, bloedstollend spannend en aangrijpend boek dat zeker iedereen gelezen moet hebben!