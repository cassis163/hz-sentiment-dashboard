Oktober 2014
Thuis in Virgin River door Robyn Carr
1. De cover van het boek vind ik mooi en dit komt vooral door het onderste strookje. Een plank of boom met een paar punten erbovenuit die bomen voorstellen en tussen de woorden Virgin en River slingert een pad. En het voelt ruw aan als een plank. Goed gevonden. Ik geef zeker 7 punten hiervoor.
2. De hoofdpersoon Melinda Monroe is verpleegkundige en verloskundige en werkt als op de verloskundeafdeling van een groot ziekenhuis in LA. Bijna een jaar geleden is zij weduwe geworden. Haar man was ook arts in het ziekenhuis en na een 36 urige werkdag ging hij nog even wat halen bij de supermarkt waar opdat moment een overval plaatsvond. Hij werd dood geschoten.
Omdat ze haar man zo verschrikkelijk mist en ze niet echt kan rouwen, omdat iedereen steeds aan haar vraagt of het wel gaat, solliciteert ze in een opwelling naar de vacature voor verpleegkundige in een klein dorpje Virgin River in Californië om de plaatselijke dokter een handje te helpen.
Er is haar een schattig huisje beloofd in een een romantisch dorp. De foto’s spreken voor zich. Maar wanneer ze aankomt in haar dure fonkelnieuwe BMW cabrio en vast komt te zitten in de modder, weet ze niet of het wel zo’n goed plan was. Nadat ze is losgetrokken en bij haar nieuwe huisje wordt afgezet krijgt ze de schrik van haar leven. Het huisje is vervallen en verschrikkelijk vies. Ze wil rechts om keer maken maar ze is door weekt en koud en wordt eerst naar het plaatselijke café gebracht om warm te worden en wat te eten. De eigenaar, Jack, zet haar een heerlijke schotel voor en probeert Mel over te halen het een paar dagen aan te kijken. Wanneer ze kennis maakt met de knorrige oude dokter, die eigenlijk helemaal geen hulp wil, neemt ze het besluit terug te keren naar LA. Wanneer de volgende dag een baby in een doos wordt gevonden op de stoep bij de oude knorrige dokter, besluit Mel nog een paar dagen te blijven om te zorgen dat de vondeling goed terecht komt. Zij gaat zo lang logeren bij de dokter omdat ze het vertikt terug te keren naar het vieze vervallen huisje. En zo gebeurt er iedere keer iets, bijvoorbeeld een aankomende bevalling, die het besluit om terug te keren uitstelt. Onder tussen gaat ze iedere avond een biertje drinken, bij Jack, aan de bar en bloeit er tussen hun iets op, maar Mark de overleden echtgenoot van Mel staat het geluk in de weg.

Beredenering
Dit boek heb ik via uitgeverij Harlequin ontvangen, omdat ik me had ingeschreven voor dit boek. Het leek me een mooi verhaal en de cover vond ik erg mooi. Van de schrijfster had ik nog niet gehoord, maar na dit boek ben ik zeker van plan nog meer van haar te lezen. Ik zou het boek zeker aanraden bij anderen
Tijdens het lezen van het boek moest ik soms gewoon huilen, omdat ik het verdriet van Mel kon voelen. Hoe ze voor de baby zorgde en dan daarna zo moest huilen. Ze kon namelijk zelf geen kinderen krijgen en had dat met merk echt geprobeerd. Net voor zijn overlijden hadden ze hun eerste ivf poging gehad.
Wat me ook erg opviel in het boek is dat de patiënten geen geld hebben voor een consult maar dat betalen met etenswaren. Ik kan me voorstellen dat dat nu nog gebeurd.
Ook de loyaliteit van Mel naar Mark toe vond ik opvallend. Hij was dan wel overleden, maar aan een nieuw liefdes leven kon ze niet beginnen omdat ze voor haar gevoel nog steeds met hem getrouwd was.
Ik vond het plot van het boek erg leuk, wel wat voorspelbaar. Toch 382 blz die me bleven boeien tot het einde.
Er boek is er één uit een serie, ik ben erg benieuwd hoe de andere delen gaan, of die ook over Melinda en Jack gaan of over andere bewoners uit het dorpje.

Oordeel
Ik was blij verrast met dit boek. Ik had niet verwacht dat ik het zo leuk zou vinden en dat ik het zo mooi vond geschreven. Vorig jaar ben ik zelf in Californië geweest en heb de sequoia bomen met eigen ogen gezien en weet hoe indrukwekkend deze kunnen zijn en hoe uitgestrekt de bossen zijn daar.
Een heerlijk boek met een leuke verhaal lijn erin die je meesleept naar vroegere tijden terwijl het verhaal zich gewoon afspeelt in de 19de eeuw. De rust en gemoedelijkheid die heerst in een dorpje ver weg van de hectiek en stress van LA.
Ik geef het boek 3,5 ster, het is goed geschreven maar voorspelbaar. Een heerlijk boek om bij weg te dromen