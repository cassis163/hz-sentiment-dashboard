De vrouw in de spiegel - Dennis Lehane

'Op een dinsdag in mei, in haar zevenendertigste levensjaar, schoot Rachel haar man dood. Hij struikelde achterwaarts met een vreemde blik van bevestiging op zijn gezicht, alsof hij ergens altijd al had geweten dat ze het zou doen'.
Met deze twee zinnen start het boek .... Van schrijver Dennis Lehane. En neen, nu ken je het slot van het boek absoluut niet want door de verschillende delen waaruit het boek is opgebouwd word je meegezogen in het leven van Rachel Childs. In het eerste deel 'Rachel in de spiegel' maak je kennis met Rachel: kind van een beroemde moeder maar onwetend over wie haar vader is en bekende tv-reporter voor een zender in Boston. Alleen blijkt het professionele - als het privéleven van Rachel niet over een leien dakje te lopen. Professioneel krijgt Rachels leven een drastische wending na een paniekaanval op tv tijdens een reportage in een rampengebied te Haïti. Privé blijft Rachel zoekend naar de vaderfiguur en dat weerspiegelt zich in haar relaties. Tot ze Brain, voormalige privédetective, opnieuw ontmoet. Dit is tevens het tweede deel van deze psychologische thriller. Hij helpt haar door haar paniekaanvallen door, is meelevend.... Rachel geeft haar volledige vertrouwen. Maar was dit wel de goede keuze?

Kernwoorden: psychologische thriller, pageturner, spannend, meeslepend, betere thriller van 2018

Dankjewel aan de uitgeverij Ambo Anthos voor het organiseren van deze vooruitleesactie.