Wederom een zeer spannende thriller van de hand van Linwood Barclay. Hij presteert het opnieuw om je emotionele snaar meerdere malen goed te raken. Een prachtig aangrijpend verhaal dat makkelijk wegleest en elk moment dat de spanning enigszins weg dreigt te vallen weet Barclay er weer een dusdanige draai aan te geven dat je op weer het puntje van je stoel zit.

Het verhaal begint als de puber Derek Cutter bij zijn vriend Adam Langley is om hem een leuke vakantie te wensen. Derek's plan is om te proberen stiekem in hun huis te blijven als ze op vakantie zijn, zodat hij lekker veel tijd ongestoord met zijn vriendin Penny door kan brengen. Hij weet zich op een slinkse manier te verstoppen. Als de familie verdwenen is komt hij te voorschijn en denkt alles onder contole te hebben. Dan hoort hij echter de auto van de Langley's terugkomen. Hij verstopt zich snel en hoort vanaf zijn schuilplaats niet alleen de familie terugkomen maar even later ook twee mannen die de familie in koele bloede neerschieten. Help! Naderhand worden er (uiteraard) sporen van Derek gevonden en mede omdat hij deze nachtmerrie voor een ieder gezwegen heeft wordt hij verdacht van deze moordpartij. Hoe redt de familie Cutter zich uit deze vreselijke situatie? Welke geheimen schuilen er nog meer in de hoofden van de hoofdpersonen?
En wat is uiteindelijk het motief geweest voor de slachtpartij?

Al met al een echte pageturner. Het is een goed boek alleen omdat het soms een klein beetje langdradig wordt, net niet zo goed als zijn debuut 'zonder een woord'. Daarom krijgt dit boek 4 sterren!