Revolte boeide mij vanaf de eerste pagina. Dit met name omdat dat de schrijver qua gebeurtenissen dichtbij huis is gebleven. Het personage Raik Minnema is een Nederlander en er zijn regelmatig verwijzingen naar Nederland zelf. Het voelt daardoor tijdens het lezen alsof je een soort van kijkje krijgt in een mogelijke toekomst.

Raik krijgt tot zijn grote vreugde een interessante baan aangeboden en hij maakt vanaf dat moment officieel onderdeel uit van het VAHA-management. Tijdens een vlucht naar de astero誰de Vesta zit hij met mijnwerkers in een toestel. Het is het duidelijk dat Raik op hen neerkijkt, hij vindt dat zij een leeg bestaan leiden. Omgekeerd kijken de mijnwerkers neer op Raik als zij er erachter komen dat hij bij het management hoort. De dreiging die van deze personages uitgaat, voelt heel realistisch en beangstigend aan. Je merkt als lezer dat de situatie erg gespannen is en op springen staat. Er is een duidelijke tweedeling in de maatschappij.

Deze tweedeling heeft uiteindelijk een opstand tot gevolg. Vanaf dat moment stijgt de spanning in het verhaal. Raik weet zich geen raad met de situatie die compleet uit de hand dreigt te lopen. Hij heeft het gevoel dat hij in een nachtmerrie terecht is gekomen. Hij zit vast op de astero誰de. Samen met de vrijscheper Freddy probeert Raik te vluchten. Hun eerste ontmoeting verloopt niet al te vriendelijk, maar ze komen tot de conclusie dat ze moeten samenwerken, als ze van de astero誰de willen ontsnappen met het ruimteschip van de vrijscheper.

In het verloop van het verhaal verandert de dynamiek op een interessante manier tussen beide personages. Dit zorgt ervoor dat Raik aan het denken wordt gezet. Je voelt dat de opstand nog maar het begin is en dat er zich op de achtergrond meer afspeelt. De vlucht van Raik en Freddy is al zeer boeiend en het idee dat er nog meer aan de hand is waar Raik geen weet van heeft, zorgde ervoor dat het verhaal mij niet losliet.

Revolte is een spannend sciencefictionverhaal, met een goed doordacht plot. Het boek gaat over het hebben van macht, van invloed, het maken van keuzes, vechten voor je eigen leven en je rechten als mens. Het einde van Revolte was een aangename verrassing, het was zowel verbijsterend als fascinerend.

Dit boek van Jorrit de Klerk is het eerste deel van een serie die zich afspeelt in het universum van De Zwijgende Aarde. De komende maanden zullen de andere delen volgen. Dit zijn:

Roest - Jasper Polane
Titanium - Mara van Nes
Tweeleed - Django Mathijsen en Ana誰d Haen
IJsbrekers - Johan Klein Haneveld

Ik ben zeer nieuwsgierig geworden naar de volgende delen en ben benieuwd hoe deze boeken met elkaar in verband staan. Revolte van Jorrit de Klerk geef ik graag 4 sterren.