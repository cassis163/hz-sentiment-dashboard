Wat een heftig en mooi boek. In het begin lastig om er in te komen, maar daarna kon ik het niet meer wegleggen.

Het boek speelt af in de zeventiger jaren.

Isaac een Oegandese vluchteling komt op een studentenvisum naar Amerika. Wordt daar opgevangen en begeleid door Helen, een maatschappelijk werkster. Ze krijgen een relatie, maar dat is in die tijd nog niet geaccepteerd er is nog veel discriminatie.

Zijn nieuwe leven in Amerika verloopt moeizaam. Isaac is zwijgzaam en worstelt met zijn verleden. Vooral om wie hij heeft achtergelaten, zijn vriend die hem zo dierbaar was. Een geboren leider die hem de revolutie heeft leren kennen. Maar op het laatst alles opofferde, en zelfs zijn eigen naam gaf om hem te redden. En ook alle verschrikkelijke gebeurtenissen die hebben plaatsgevonden.

Helen, is maatschappelijk werkster die nog bij haar moeder woont, en bang is dat ze net zo zal eindigen als haar moeder. Eenzaam en in haar eigen huis wegkwijnend. Dat veranderd als ze een relatie met Isaac krijgt.

Het verhaal wordt wisselend verteld door Isaac en Helen. Wat ik als prettig ervaar. Isaac vertelt over Afrika, hij wilde naar de universiteit om literatuur te studeren. Op de campus ontmoette hij zijn vriend die een droom had om zijn land te bevrijden van de dictatuur die er toen heerste. Zo werden ze de revolutie ingetrokken met alle gevolgen van dien. Helen vertelt over Amerika en zijn ontwikkelingen. Er wordt een mooi tijdsbeeld neergezet.

Isaac is een politiek vluchteling die alles achter laat, familie, vrienden, geen onderdak en werk meer. Moet helemaal opnieuw beginnen in een land dat toen nog niet open stond voor zwarte mensen. Heel indringend wordt dit neergezet. Helaas is dit nog steeds actueel.

Namen zijn belangrijk in het boek. De verteller heeft bij zijn geboorte dertien namen gekregen. Van Isaac kreeg hij de bijnamen: professor, Langston, Ali en tot slot zijn eigen naam Isaac Mabriba.

Inzicht in het leven - geld - macht - liefde - verraad - eenzaamheid - geloven in een democratie - maar vooral de liefde voor Afrika zijn de thema's in dit boek.

Een boek wat bij blijft en zeer zeker gelezen moet worden.