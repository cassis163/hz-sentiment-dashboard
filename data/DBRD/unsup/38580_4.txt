Memento was een fijne thriller die rustig begon, het verhaal opbouwde, die me de personages leerde kennen en toen kwamen de bladzijdes die ik verslond. Ze werken aan een zaak die ik opgelost wilde hebben en wilde weten wat Jana nog wist van vroeger, waardoor ze zo koel is en van streek bij bepaalde gebeurtenissen terwijl ze anders geen kik geeft. De moord vind plaats in 2012 maar tijdens het lezen kom je schuingedrukte stukken tekst tegen. De schuingedrukte stukken spelen zich af in 1986 en zijn de gebeurtenissen, gedachtes en gevoelens van een meisje van negen. Wie is dit meisje en wat hebben ze allemaal met haar gedaan. Het verhaal heeft een heel actueel onderwerp, ondanks dat dit een hele andere kant op gaat uiteindelijk maar op dit moment hebben we ook te maken met mensen die ons land in komen en hopen dat de immigratiedienst hun helpen. We zien zelf alles van een afstand maar hoe gaat het er echt aan toe achter de bureaus.

Normaal gesproken heb ik het niet heel erg op buitenlandse boeken. Vooral niet uit landen als zweden, polen enz, dit komt door de namen die ze in die landen hebben. Door de moeilijke namen blijft de persoon niet hangen bij mij en wordt het lezen van het boek ook moeizaam. Voor ik aan memento begon was ik hierop voorbereid maar het verhaal trok me erg om dit boek te lezen. Gelukkig voor mij waren de namen heel normaal en had ik dus totaal geen moeite om de personen te onthouden en een beeld te vormen bij de personen. Tijdens het lezen kan ik ook echt een beeld vormen van de personen want je leert Jana, Mia en Henrik echt kennen door persoonlijke dingen die er in het boek beschreven worden. Door deze goede uitwerking van de personages krijg je medelijden met een personage, leef je mee met de ander en hoop je op niet meer nare feiten voor de ander. De relatie tussen Mia en Jana ligt niet goed hoe en waarom heb ik niet helemaal meegekregen en persoonlijk had dit van mij minder gemogen want soms lag hier te veel de nadruk op wanneer ze in een zelfde ruimte waren.

Het is een heerlijk thriller die me hier en daar op het verkeerde been zet en me laat gruwelen bij de vondst van een grote aanwijzing. Ik hoop op een vervolg met Mia, Jana en Henrik nog in de hoofdrol. Voor een debuutboek vindt ik dit zeker een heel goed begin.