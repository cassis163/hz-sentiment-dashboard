Claire King is een Britse auteur die met ‘Een regenboog in de nacht’ haar debuutroman heeft afgeleverd. Hoofdpersonage van het boek is de vijfjarige Pea, dochter van een Engelse moeder en een Franse vader. Pea is degene die het verhaal vertelt, in woorden die veelal te wijs zijn voor haar leeftijd.

Het verhaal speelt zich af in een snikheet Frankrijk, Pea heeft net haar papa verloren en haar mama is zwanger en helaas ook depressief. Het meisje trekt dan maar, samen met Margot, door de velden en sluit vriendschap met de ietwat geheimzinnige man Claude en zijn hond.

Mooi verhaal, mooie schrijfstijl ook, maar om één of andere reden werd ik niet helemaal geraakt door het verhaal. ‘Een regenboog in de nacht’ krijgt 3,5 sterren.