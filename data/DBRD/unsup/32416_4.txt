Speels opgebouwd boek: op het ene moment zit je in het Italië van de jaren ’60, dan weer in het Amerika van nu. De ene keer lees je een filmscript, de andere keer weer een deel uit een autobiografie. En er zijn veel verschillende personages die gevolgd worden. Je moet telkens wel schakelen en er even inkomen , maar ik heb dat niet als een nadeel ervaren. Meer als afwisselend en luchtig. En alle verhaallijnen worden aan het einde mooi afgewerkt, wat het toch weer tot één geheel maakt. En daar bleef het niet bij. Aan het einde van het boek wordt de lezer in het hoofdstuk ‘Over de auteur’ getrakteerd op een interview met Jess Walters. En in het hoofdstuk ‘Over het boek’ vertelt de auteur over het schrijfproces waar hij maar liefst 13 (!) jaar over heeft gedaan. Interessant om te lezen en dat maakte voor mij deze leeservaring helemaal compleet!