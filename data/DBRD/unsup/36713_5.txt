Vanaf de eerste tot de laatste bladzijde was ik geboeid door het boek. Door de vakkundige wijze waarop het verhaal is geschreven komen de personages tot leven. Die laten je echt niet meer los. De hoofdpersonen (met mooie namen!) en de wereld waarin zij leven worden in sneltreinvaart een onderdeel van je eigen leven. Af en toe mysterieus. Mede daardoor zo verrassend. Maar ook worden maatschappelijke thema's als ''anders zijn'', pesten en armoede op een deskundige wijze beschreven. Ditzelfde geldt voor gevolgen van de technologische ontwikkelingen. Denk hierbij aan de manipulatie van het menselijk lichaam en een overheid die alles en iedereen kan controleren. De auteur is erin geslaagd om die thema's en ontwikkelingen goed te beschrijven zonder echter met de bestraffende en belerende vinger te wijzen. Het stemt wel tot nadenken.
Het boek is ook het verhaal van 'zijn wie je bent'' en van volhouden en dromen.
Bevat ook veel stof voor ouders en leerkrachten om te bespreken met jongeren.
Bijzonder interessant boek voor zowel de jeugd vanaf ca.14 jaar als voor volwassenen. Door de beeldende/fotografische beschrijvingen leent het boek zich uitstekend om verfilmd te worden.
Heb genoten van het boek.
Gelukkig heeft de auteur aangekondigd dat er in deze reeks nog vijf delen volgen.