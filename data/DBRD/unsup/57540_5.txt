Stuk van jou is het debuutroman van Sophie Jackson. En wat een debuut. Het boek las heerlijk weg en ik wilde hem al snel niet meer wegleggen.

Kat Lane was negen jaar oud toen haar vader voor haar ogen werd vermoord. Nu, zestien jaar later, komt ze haar belofte aan hem na om iets voor de maatschappij te betekenen. Dat doet ze door les te geven aan gedetineerden in een New Yorkse gevangenis. Op deze manier hoopt ze ook eindelijk haar angst voor criminelen te overwinnen.
Wesley Carter, Carter voor iedereen, wordt een van haar leerlingen. Vanaf het eerste moment vliegen de vonken eraf.

In het boek komen vooroordelen aanbod en die hoeven niet altijd waar te zijn, maar hebben wel invloed op iemands leven.

De titel Stuk van jou vindt ik niet echt in het boek terug, de originele titel, A pound of flesh, is wel te vinden in het boek. Dit is namelijk een stuk uit de koopman van VenetiÃ« en dat verhaal komt uitgebreid aan bod in het boek.

Al met al een geweldig verhaal met een aantal erotische stukken om heerlijk bij weg te zwijmelen.