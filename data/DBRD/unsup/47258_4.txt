Gelezen als luisterboek bij Storytel. Het boek wordt heel goed voorgelezen door Hymke de Vries. Zij heeft een zeer prettige volwassen toon van voorlezen. Koudvuur is het vijfde deel in de thrillerreeks over Tom Stilton en Olivia RÃ¶nning. Ook de overige personen komen weer volop aan bod: de prachtige Mette, de trouwe Morten, Abbas de messenwerper, Luna de vriendin van Tom , Aditi de halfzus van Tom en alle anderen die mee-figureren om het verhaal tot een succes te maken. Een beetje zwak, of liever gezegd te fantastisch om geloofwaardig te zijn, vond ik de zoektocht van Tom naar de boot op de rivier. Ook het eind was een soort van aftreksel van "ze leven nog lang en gelukkig", maar alles bij elkaar was het toch weer een heerlijke Scandinavische thriller die ik met veel voldoening heb laten voorlezen. Sterke punten zijn de opbouw van het verhaal, de karakterontwikkeling van de hoofdpersonen, de sfeertekeningen en de sociale thema's. Genoeg om van te genieten en erop te hopen dat er nog een volgend deel zal verschijnen.