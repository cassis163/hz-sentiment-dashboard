In quotes van oa VN en crimezone wordt Isringhaus vergeleken met Le Carré, Forsyth en door de periode waar het boek zich afspeelt is de link met Phillip Kerr ook snel gelegd. Dit gevoegd met de lovende kritieken die zijn debuut Zoon van Odin kreeg begin ik vol verwachting aan dit boek.

de geboren Duitser Richard Krauss is getekend door gebeurtenissen in zijn verleden flink beschadigd, en door de Britse inlichtingendienst aan de vooravond van de Tweede wereldoorlog geworven om voor hen als special agent op te treden in Nazi Duitsland.
Heinrich Hansen is in de Amazone wouden van Brazilië gevormd en gehard. Hoewel geen gepassioneerd nazi is hij totaal verknipt en schept hij genoegen in doden en het verkrijgen van macht. Hij stelt zijn talenten ter beschikking aan Nazi Duitsland, en hoewel niet altijd met gejuich ontvangen maakt men hier dankbaar gebruik van.
Wat volgt is een jacht op leven en dood tussen Hansen en Krauss.

Jörg Isringhaus heeft een tweede lezenswaardig boek afgeleverd, na zijn debuut Zoon van Odin. Er zitten inderdaad wel elementen in van de genoemde grootheden Le Carré, Forsyth en Kerr. Echter gaat het mij te ver om zijn boek(en) hiermee één op één te vergelijken. Het boek is gebaseerd op een aantal echt bestaande personages en daaraan toegevoegd de twee strijdmakkers Hansen en Krauss. Het zogenaamde factie genre. Absoluut een leuk boek, zonder nou ergens tot de absolute must read uit te groeien.

Spanning: 4****
Plot: 3***
Leesplezier: 4 ****
Schrijfstijl: 3 ***
Originaliteit: 3 ***
Psychologie: 2**