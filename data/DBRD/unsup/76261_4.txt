Eigenlijk moet iedereen die zich ook maar een klein beetje interesseert voor wat er gaande is in Israël en op Westbank en (met name nu) in de Gazastrook, dit boek lezen. Het is hoog tijd dat 'wij', hier in het Westen, wat meer te weten komen van die 'andere' kant... ons 'schuldgevoel' afleggen en kennis durven te nemen van de geschiedenis van de Palestijnse mensen.
Ik ben opgegroeid in een tijd dat Israël geen kwaad kon doen... die boze Arabieren die het arme Israël wilden vernietigen en dus was alles wat Israël deed om zich (preventief) te verdedigen, te rechtvaardigen. Maar het is (natuurlijk) niet zo zwart-wit en daarom is het goed om van beide kanten/kampen te horen wat de ervaringen zijn.

Er zijn veranderingen gaande... boeken als deze komen beschikbaar (lezen, dus!), mensen veranderen van mening (zie bijvoorbeeld de website van onze voormalige minister-president en verdediger van Israël, Dries van Agt). Ook voormalig minister van Buitenlandse Zaken, Hans van den Broek zei het vorige week duidelijk (6 januari 2009):

Het westen moet Israël concreet onder druk zetten om het geweld in de Gazastrook te stoppen, bijvoorbeeld door de samenwerking te verminderen. Israël lapt al jaren alle internationale rechtsregels aan zijn laars en zal daarmee doorgaan als de VS en de EU het land er alleen maar op aanspreken maar er geen daadwerkelijke gevolgen aan verbinden. (zie Europa Nu).

De wijze waarop Israël met de Palestijnen omgaat, wordt door steeds meer mensen vergeleken met het apartheidsregime in Zuid-Afrika... en dan nog een graadje erger. Ik kan er na lezing van dit boek niet omheen, samengevoegd met alle andere informatie uit allerlei andere bronnen.... Het CIDI kan schrijven wat het wil... het Palestijnse volk wordt door Israël afschuwelijk behandeld en dat moet - ook!! - stoppen.

Edit 19 januari 2009: Lees net dit artikel in Trouw van Hans den Boef, schrijver en docent, dat heel aardig weergeeft wat ik zelf aan o.a. het lezen van dit boek heb overgehouden.