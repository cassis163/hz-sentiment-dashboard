Dit boek is het tweede deel van een trilogie. Als je het eerste deel (drie vrienden, een huis en een klusjesman ) gelezen hebt herken je de personen, maar het is zeker niet noodzakelijk.
Dit boek leest prima zo.
Joost, begin veertig, alleenstaand, kunsthistoricus, archeoloog en een beetje in de midlife.
Het boek begint als hij in Rome is om aan zijn boek te schrijven over keizer Augustus, waarin op advies van zijn uitgever ook het liefdes leven van de keizer aan bod moet komen. Joost is daar niet zo in thuis . Maar ongewild raakt hij op een terras in gesprek met drie Italiaanse vriendinnen die hem daar graag bij willen helpen.
Als Joost na drie weken weer thuis is in Amsterdam heeft hij een grote wens, een kind .
Zijn huisgenoten Kiki en Gijs hebben daar hun eigen menig over en steken deze niet onder stoelen of banken. Het belangrijkste is dat hij daar een vrouw voor nodig heeft en dat is een probleem.
De ene gebeurtenis is nog niet klaar of de volgende is er al weer. Dit is wel goed te volgen en je blijft nieuwsgierig hoe dit gaat aflopen.
Joost wordt op een dag twee keer ontslagen en raakt in de ban van een geheim genootschap. Hij wordt daar toch een beetje onzeker van wat dit gaat brengen in zijn leven.
Joost wordt als een echt mens beschreven met zijn ups en downs, onzekerheden en humor. Dit laatste is volop aanwezig in het boek en geeft het boek veel kleur. Voor Joost krijg je als lezer sympathie en je
gunt hem zo het beste.
De schrijfstijl is sprankelend en het boek leest als een trein.
Ook zitten er voor ieder wel herkenbare situaties in die het boek zo leuk maken.. Ik heb er van genoten en kijk uit naar het derde deel.