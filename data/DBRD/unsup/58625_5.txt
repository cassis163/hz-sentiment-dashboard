Back-up Zo wijd de wereld strekt

Bert (Holtes) en Wop (Sietsma) hebben samen een boek geschreven wat zij in eigen beheer samen met Brave New Books hebben uitgegeven. Het e-book is gratis te downloaden en mag verspreid worden. Bert en Wop beloven op hun website een literaire thriller met actie, humor, misdaad, romantiek etc.
Waar gaat Back-up Zo wijd de wereld strekt over? Dat is een vraag die niet beantwoord wordt op hun website en het wordt de aankomende lezer alleen duidelijk dat het verhaal begint en eindigt met het Vredespaleis (Den Haag).
En dat klopt, het verhaal begint met het Vredespaleis en direct wordt de spanning voelbaar. Er staat iets te gebeuren en dat drijft de spanning op. Het verhaal wordt verteld vanuit verschillende personages en oogpunten. Ieder hoofdstuk afzonderlijk met zijn eigen hoofdpersoon. De karakters zijn zeer goed uitgewerkt en als lezer kun je je helemaal met die persoon verenigen. Je leert al lezend door het boek de karakters kennen en ondanks dat zijn er nog steeds vragen aan het eind van het boek over de verschillende hoofdpersonen.
Het boek heeft, verrassend voor een debuut, meer dan 500 bladzijden. Dit aantal heeft het boek nodig en het had langer mogen zijn. Het was jammer dat het boek uit was.
De hoofdstukken zijn lang evenals de zinnen. Ondanks dat de zinnen lang zijn, heeft de lezer geen moeite om de essentie ervan te begrijpen. Het is een lekkere leesstijl, gemakkelijke zinsopbouw en daarom ook een zeer goed leesbaar boek.
Hoe zit het met de spanning, humor, misdaad, romantiek enz? Echt alles is verwerkt in dit thrillerdebuut. Af en toe met een lach rond de mond en met een warm hart zuchtend om de romantiek kan het gevoel ineens omslaan in afschuw vanwege een afgrijselijke sc√®ne die koelbloedig is omschreven. De spanning loopt het hele boek door en zorgt ervoor dat je als lezer met zeer grote moeite het boek weg kunt/moet leggen.
Op hun website schrijven Bert en Wop dat Back-up zal bestaan uit 2 delen en dat er nog gewerkt wordt aan het tweede deel. De verwachtingen zullen zeer hoog zijn voor dit tweede deel want met "Zo wijd de wereld strekt" hebben zij een geweldig en uniek boek geschreven.