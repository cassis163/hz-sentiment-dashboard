Een prachtig verhaal met carri√®re, erotiek en tragiek als onderwerp zoals ook op de cover onder de titel staat vermeld. Als je denkt dat je te maken krijgt met een verhaal met een en al romantiek, kun je het boek meteen wegleggen. Maar liefde, misbruik, geluk en pech zijn ook aan de orde in deze spannende roman. Alle gebeurtenissen zijn op bijzonder dramatische wijze beschreven, maar niet op een manier dat je het overdreven zult vinden.

Ik sloeg de laatste bladzijde om en bedacht dat de titel ook had kunnen zijn: Wat als...
De auteur schrijft heel goede dialogen waardoor het fijn lezen is. Ook de personages zijn duidelijk beschreven, maar je moet niet denken dat je ze kent als je nog in deel 1 aan het lezen bent. Het zijn namelijk twee werelden waarin we kijken. Een realiteit en een 'wat als...-wereld' niet per se in deze volgorde.
Deze twee werelden vertaald in de twee delen hebben naar mijn mening niet meer met elkaar te maken dan dat er bijna dezelfde personages in voorkomen. Maar wel in een andere gedaante moet ik erbij zeggen. Wanneer je niet voor ogen hebt dat het twee werelden zijn waar je in meekijkt, kan het boek verwarrend overkomen.

Dana is de persoon waar het om gaat in beide delen. Ik vond allebei de delen de moeite waard om te lezen en de gebeurtenissen mee te maken in haar streven naar succes op allerlei gebied. Het is maar hoe je er naar wilt kijken.
Ik heb het boek graag gelezen en waardeer het met 4/5 sterren.