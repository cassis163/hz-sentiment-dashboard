Op de achterzijde van het boek staat: "Een lekker gek verhaal over een fantastisch weekend met een bijzondere oma. Hilarische illustraties van stripauteur Melvin"

Oma komt met haar rammelbus Kleintje ophalen. Ze gaan ieder jaar een weekend naar haar huis in het bos met tien (klein)kinderen. Ze maken daar van alles mee, want Oma houdt van gekke dingen. Haar huis was vroeger van een reus, zijn bed staat er nog. De reus maakte de trap stuk, bij treden zes en zeven moet je GOED OPLETTEN. Anders donder je in het zwart van de reus. Meneer Bordjes woont ook in het bos, hij heeft overal bordjes hangen: 'Op de rechte paadjes lopen!' Het boszwijn komt 's nachts, Opa is de enige die het boszwijn ooit zag, lang geleden, verteld Oma. "Hee, vloog daar een prot tegen het plafond?" Bij Helga met de groene tanden worden de lekkerste ijsjes verkocht in ruil voor een brokje knars. Die brokjes liggen op de bodem van het meer, door het knarsetanden van de reus. En Kleintje die duikt ze op!

De belofte van de achterzijde wordt zeker waargemaakt. Het verhaal is lekker gek, de illustraties passen er goed bij. Bij het boekje krijg je een deurhanger, die de lezer zelf uit kan knippen en aan zijn slaapkamerdeur kan hangen als hij droomt over zo'n Oma!

'Hier waakt oma', van Stefan Boonen met prenten van Melvin, uitgegeven door Uitgeverij De Eenhoorn in 2014.

/Lmcmr