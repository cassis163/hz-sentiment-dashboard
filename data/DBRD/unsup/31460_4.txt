Dit is het derde (en laatste )deel van de Drakentrilogie.
Var wil de natuur weer herstellen. Zodat de wereld weer leefbaar gaat worden. Aangezien het aan de ene kant ijskoud is en aan de andere kant kokend heet. Hij gaat de voorspelling proberen waar te maken: Een Vuurdraak en een Tovenaar zullen samen de wereld redden. Maar ze kunnen ook het einde betekenen……. Hij besluit het meisje met de rode haren te gaan zoeken. Zij zit aan de andere kant van de grote muur. Maar hij heeft les gehad en zijn magische krachten kunnen nu veel meer. Dus kan hij door de muur heenkomen. Var heeft het erg moeilijk, zijn zus Mir doet ook een beetje raar. Hij voelt zich ongemakkelijk in haar buurt.
Thala is een vuurdraak en ze wil de voorspelling ook laten uitkomen. Ze wordt gesteund door haar trouwe kleine vuurdraak: Kandschwar. En oh, wat vind ik hem schattig. Hij is echt een van mijn favoriete draken uit verhalen.
De sneeuwdraken zijn ook heel bijzonder. Ursus is echt sterk en hij is verliefd. De tweeling is ook zo mooi beschreven en het zijn pittige tantes!
De buigmoeder probeert ze tegen te houden om deze profetie te stoppen. Zij doet er alles aan om hun te dwarsbomen en om de verliefde personen uit elkaar te houden. De buigmoeder kan zichzelf in andere mensen/ personen veranderen. Dus weet je eigenlijk nog wel zeker of degene die naast je staat echt die persoon is? Of is het de buigmoeder???!!!!! Is de wereld nog wel te redden?

Var’s kleine vriendin vind ik ook zo mooi beschreven. Het is een Steenharpij. En een pittige dame, mag je haar zeker noemen.
De karakters staan echt goed op papier en je hebt het gevoel dat je in het verhaal met ze meeloopt. De schrijfstijl is goed, leest heerlijk vlot. Het boek is moeilijk weg te leggen. Je wilt (nee, moet) weten hoe het afloopt. Het plot is spannend en verrassend. Er zit ook flink veel vaart in het boek, dus je vliegt er doorheen.

En ik ben echt dol op Kandschwar! Ik zie hem zo voor me lopen. Een loyalere en trouwere vriend bestaat er niet! Kandschwar rulez. Hij heeft het zwaar in dit boek. Ik weet niet of de term Knuffeldraak al bestaat, zo niet dan bestaat hij nu. Want Kandschwar is er eentje, een draak die je wilt knuffelen. Je wilt hem ook als je beste vriend, geloof mij maar!

De titel is echt goed gekozen. Ik ben altijd nieuwsgierig of die bij het boek past. En ja hoor, dat gaat je echt helemaal duidelijk worden!
De cover is wederom prachtig! Ik zie de brug bij de muur….Var in de verte…en een draak aan de andere kant. Echt perfect!

Ik hoop echt dat An nog veel meer fantasy boeken gaat schrijven. Ze is echt een aanwinst voor het genre geweest en is dat nog steeds. Ik heb genoten van dit boek. 4****