De laatste roman, waarvan Bernlef (1937-2012) kort voor zijn dood
het manuscript had ingeleverd. Een jonge onderwijzer op een
dorpsschool wordt door een 13-jarige leerling beschuldigd van
sexueel misbruik. Ten onrechte blijkt al snel, maar het dorp heeft
zijn oordeel al geveld. Een bekend thema, boeiend geschreven in 162
pagina's. Psychologisch heel sterk, maar dat zijn we van Bernlef
gewend. Het gegeven dat dit zich in groep 8 van de basisschool
afspeelt vind ik zwak. Geloofwaardiger was het geweest indien zich
dit had afgespeeld in het voortgezet onderwijs. Het thema blijft
boeiend en is hoogst actueel. Hoe voer je verweer tegen een
onterechte beschuldiging?