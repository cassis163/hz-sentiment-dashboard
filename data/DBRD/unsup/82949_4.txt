Met dank aan Uitgeverij ambo/anthos om mij de kans te geven de roman Het appartement aan Central Park, geschreven door Fiona Davis, 3 weken voor de release te lezen.
Fiona Davis werd geboren in Canada en groeide op in New Jersey, Utah en Texas. Na een 10-jarige carrière als actrice in New York kiest ze voor een carrière switch en wordt ze redacteur en auteur. Het appartement aan Central Park is de tweede roman van haar hand die in het Nederlands werd vertaald, na De meisjes van Manhattan.
De cover is aantrekkelijk door het mysterieuze aspect ervan. Je ziet op de voorgrond een vrouw die dromerig naar de verte staart, naar een mooie schets van een droomhuis.
Deze zet zet zeker aan om het boek op te nemen in de boekhandel of in de webshop aan te klikken en er meer over aan de weet te komen.
Het verhaal start in Londen in 1884 als Sara Smythe, bastaarddochter van een graaf met zijn huishoudster, in het hotel waar ze als hoofd van de huishouding te werk gesteld is, het dochtertje van de Camdens redt. Architect Theodore Camden nodigt Sara uit voor hem te komen werken in New York, als managerette in het Dakota, een majestueus gebouw. Ze ziet dit als de kans van haar leven, maar wordt dan, net als haar moeder, verliefd op haar werkgever.
In 1985 komt Bailey Camden, na een verblijf in een ontwenningskliniek, werkloos en dakloos, als interieurontwerpster terecht in het Dakota, in het appartement van de vroegere Camdens.
Ze is geïntrigeerd door de familiegeschiedenis en wil deze kost wat kost ontrafelen. Melinda Camden, huidige eigenaar van het appartement, en zij zijn geen echte nichtjes zijn. Ze ontdekt de rol van haar vader in de familie en wat haar eigen positie zou kunnen zijn.
Het verhaal sleept je mee tot aan het verrassend einde.
Het boek leest als een trein en daar beide verhaallijnen voortdurend door elkaar lopen en uiteindelijk in elkaar klikken is het heel moeilijk om het ook maar even neer te leggen.
Het geeft heel goed de tijdsgeest weer van zowel het eind van 19e als die van de 20e eeuw.

4 sterren voor deze meeslepende roman.