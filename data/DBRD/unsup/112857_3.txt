Niet het nagelbijtende spannende of griezelige verhaal dat ik verwacht had op basis van de korte samenvatting. De spanning zat eigenlijk alleen in de laatste vijftig pagina's.
Wat het wel is, is een mooi verhaal over een jongeman, Devin Jones die een vakantiebaantje heeft in een pretpark. Op weg van en naar zijn werk via het strand, ontmoet hij een jongen in een rolstoel. De jongen is ernstig ziek en heeft niet meer zo heel lang te leven.
Het pretpark heeft een spookhuis waar ooit een meisje vermoord werd. De moordenaar is nooit teruggevonden en er zijn geruchten dat mensen dingen zien in het spookhuis, dingen die met de moord te maken hebben, soms zien mensen zelfs het slachtoffer.
Niet Devin. Hij verlengt zijn vakantiejob met een echte job want hij wil niet terug naar zijn studies, hij heeft een gebroken hart omdat zijn eerste serieuze liefde hem gedumpt heeft.
Hij ontwikkelt een mooie vriendschap met de zieke jongen en bezorgt hem de tijd van zijn leven.

Ik denk dat ik dat maar onthou uit dit boek, de vriendschap.