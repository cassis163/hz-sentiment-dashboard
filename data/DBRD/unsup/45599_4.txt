Dat is de boodschap van dit boek. Maarten heeft een passie voor ze. Voor de liefhebbers van ratten een must. Hij schrijft uitvoerig over het gedrag van de knaagdiertjes. Voor mensen, zoals ik, die geen ervaring met ratten hebben is dat ook leuk om te lezen, je kijkt even met andere ogen naar dierengedrag.

De ontwikkelingen in het onderzoek naar rattengedrag is boeiend, omdat je daar mooi kunt zien hoe hypotheses over de oorzaak van het gedrag door de tijd veranderen. Een goede metafoor voor onderzoek naar mensengedrag vind ik.

Het boek is al oud, het leuke daaraan is dat veel wantoestanden die hij beschrijft inmiddels veel beter zijn of niet meer bestaan.

Toch krijgt het boek geen 5 sterren. Het hoofdstuk over de rattenkoning is daarvan de oorzaak. De lijstjesmanie van de schrijver gaat hier met hem aan de loop. Er zitten wel interessante stukjes in maar de geschiedenis van de rattenkoning wordt saai.

Terwijl de rattenkoning voor mij de aanleiding was het boek te lezen. In “rood paleis” van Bordewijk komt een rattenkoning voor. Toen had ik geen idee wat het was. Dat weet ik nu dankzij dit boek wel.