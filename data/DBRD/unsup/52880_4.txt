Ik ben absoluut geen fan van roadtrips. Over het algemeen vind ik het nodeloze omwegen die nergens heen gaan. En hoewel dit boek overduidelijk wel wat diepgang mist om dat volledig te ontkrachten, moet ik het boek toch vier sterren geven omdat het me aan het huilen heeft gekregen.

Wat opvalt aan het boek is de prachtige schrijfstijl waarin het geschreven is. Aan de ene kant past de schrijfstijl perfect bij het personage, aan de andere kant zitten er prachtige zinnen in met woordspelingen die ik zelf nooit zou kunnen bedenken. Mijn complimenten ook voor de vertaler van Blossom Books. Het is ongetwijfeld geen makkelijke klus geweest, maar de boodschap komt prima over.

Daarnaast weet Arnold in de weinige pagina's die dit verhaal telt toch levendige karakters te creÃ«ren. We weten niet alles van ze. We weten eigenlijk heel weinig van ze, maar door hun aparte karaktertrekken, hun eigenheid en het feit dat ze gewoon zijn wie ze zijn, zijn ze wel heel realistisch, echt en uniek.

Het is misschien niet het meest spectaculaire verhaal dat ik ooit gelezen heb, maar het was wel lief en aandoenlijk en bij vlagen doordrenkt met hele nuttige wijze raad. En al met al, heb ik er toch wel van genoten.