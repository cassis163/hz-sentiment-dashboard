Claire en Aidan zijn een stel maar staan voor een moeilijke keuze. Ze gaan na de zomer namelijk studeren en allebei ver uit elkaar. Claire heeft het idee dat de relatie nu verbreken het beste is want dan is de pijn het kortst. Stel je voor dat je zo ver van elkaar verwijdert bent en denkt dat je vriendje misschien wel iemand anders heeft? Dan kan je er nu beter mee kappen en zo pijn voorkomen. Aidan daarentegen wil samen verder gaan en denkt dat een lange afstandsrelatie kan lukken. Hoopvol en positief denkt hij Claire in hun laatste 12 uur te overtuigen. Claire heeft namelijk een lijstje gemaakt. Ze gaan samen hun leven na en elk hoofdstuk is een halte in hun relatie. Al snel blijkt dat alles niet verloopt zoals de perfectionistische Claire dacht. Hun liefde is zoals glas dat ook kan breken en in het verleden al scherven had.

Het hele boek gaat over wel of niet doorgaan samen en schetst hun romantische leven samen. Als lezer denk je soms ”beslis nu eens “ maar het stel blijft rond de pot draaien.
Dit had het verhaal nog meer diepgang kunnen geven. Nu is het vooral een zeemzoet liefdesverhaal voor jongeren waarin de beslissing steeds uitgesteld wordt. Een fijn boek om bij weg te dromen dat vlot leest,romantisch en soms grappig is maar niet meer dan dat. Wel leest het fijn door de goede karakterbeschrijving en snelle,vlotte schrijfstijl met geen moeilijke woorden. Een leuk tussendoortje...