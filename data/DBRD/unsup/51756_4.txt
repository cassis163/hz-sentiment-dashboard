Stalker is, na Slaap, het tweede boek dat ik lees van dit schrijversduo en het barstte bijna uit zijn voegen van de spannende (soms zelfs enge en lugubere) beschrijvingen. Ik kreeg er soms letterlijk de kriebels van. Tot bladzijde 200 had het verhaal mijn onverdeelde aandacht, maar halverwege het boek had ik af en toe de neiging om pagina's over te slaan. Ik vond het soms iets te langdradig. Het feit dat ik de identiteit van de dader niet aan zag komen, vind ik een pluspunt. De wijze waarop er aan het einde naar de climax werd toegewerkt, was niet echt origineel, maar over de gehele linie vind ik het een goed en spannend boek.
Met de personages Erik Maria Bark en Margot Silvermann had ik in eerste instantie geen klik, maar naarmate het verhaal vorderde, kreeg ik sympathie voor hen beiden. Joona Linna is ook weer terug. Helaas heeft Saga Bauer geen echte rol in dit boek.
ZÃ©ker 3,5 tot 4 sterren waard. Zo, nu de moeilijke taak om een nieuw spannend boek uit de vele titels te kiezen.