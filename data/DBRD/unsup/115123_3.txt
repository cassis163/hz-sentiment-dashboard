Het zoeken, dwalen en verdwalen in tijd en ruimte is een Interessant uitgangspunt. Een intrigerend gegeven is bijvoorbeeld de poging van Marcia om te verdwalen in de stad die ze zo goed kent door willekeurig mensen te volgen en zo nieuwe routes doorheen de stad te ontdekken. Het is jammer dat hier verder in het verhaal niets meer mee wordt gedaan. De auteur start ontelbaar veel draadjes op en biedt een waaier van details en weetjes aan die het kunstzinnige van de personages moeten onderstrepen, maar die wezenlijk weinig aan het verhaal toevoegen. Dit lijkt een bewuste keuze, maar het maakt het voor de lezer die houdt van plot gedreven boeken moeilijk om de aandacht bij de les te houden.

Met verdwaaltijd kiest Kathy Mathys niet voor het meest gemakkelijke debuut. De trage plotontwikkeling en inwisselbare personages vragen om lezers die ruim de tijd willen nemen om na te denken over abstracte concepten.

Mijn volledige recensie kan je lezen op mijn blog: https://www.hebban.nl/spot/smakelijk-lezen/nieuws/verdwaaltijd-kathy-mathys