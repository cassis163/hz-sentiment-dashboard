Ik heb hier maar één woord voor: Prachtig! Je wordt vrijwel direct in het verhaal gezogen. Het boek laat je niet meer los. Het is prachtig opgebouwd, er worden teasers en puzzelstukjes gedropt, die uiteindelijk allemaal met elkaar in verband kunnen worden gebracht. Niets is aan het toeval overgelaten. Al je vragen worden allemaal beantwoord. Elk detail klopt. Je ziet dat overal heel erg goed is over nagedacht. In andere boeken heb je soms dat je na het einde nog steeds met prangende vragen zit die maar niet worden beantwoord. Niet bij Michael Berg.

Het einde is compleet anders dan dat je uiteindelijk verwacht. Hoewel het natuurlijk fictie is en een niet-alledaags onderwerp, leek het allemaal zo echt! Ik kon me heel goed een visuele voorstelling maken van alles wat er in het boek gebeurde.