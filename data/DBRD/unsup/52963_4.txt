Goran Borg is een medewerker in een bedrijf dat gespecialiseerd is in communicatie, als hij hoort dat hij niet meer gewenst is en dus mag vertrekken zakt in eerste instantie alles onder hem weg.
Hij heeft ook een scheiding achter de rug en zijn kinderen hebben al hun eigen weg gevonden in het leven.
Als een vriend, die reizen verzorgd naar India, vraagt om mee te gaan, staat hij daar in eerste instantie sceptisch tegenover, maar hij besluit het toch te doen en zo belandt hij in Delhi.
Door een ziekte (griep) moet hij uit de groep weg en haalt een kennis, Yogi, van zijn vriend hem op als hij weer beter is,hij raakt bevriend met Yogi.
Uiteindelijk wordt hij verliefd op een Indiase schone (die wel getrouwd blijkt te zijn) en krijgt hij lucratieve aanbiedingen voor columns en verslagen uit India voor diverse bladen, dit alles doet hem besluiten in Delhi te blijven en niet meer terug te keren naar zijn geboorteland Zweden.

Ik vond het prettig geschreven vlot lopende roman, die niet alleen veel humor bevatte, maar ook de misstanden in India de revue laat passeren.