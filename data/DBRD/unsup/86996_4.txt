Jessy Haider keert na een half jaar verlof weer terug in haar baan
bij de politie. Haar nieuwe zaak draait om een zelfmoord van een
jong meisje, maar is het wel een zelfmoord? Tegelijkertijd wordt
duidelijk dat Jessy met opzet eerder begonnen is met haar werk:
haar ex-man blijkt ontvoerd te zijn door de moordenaar van haar
zoon. Deze moordenaar is ontsnapt en Jessy moet jacht op hem maken
om haar ex te redden. Jessy is geen doorsnee agente, ze snuift
coca√Øne en houdt van ruige sex, dat komt dan ook regelmatig in het
boek voor. Het verhaal wordt grotendeels vanuit de ik-persoon Jessy
geschreven maar af en toe ook vanuit het perspectief van haar ex.
Dat zorgt ervoor dat de snelheid in het verhaal blijft zitten. In
het begin moeten beide verhaallijnen ( de zogenaamde zelfmoord en
de ontvoerde ex) uitgewerkt worden, dat gaat ten koste van de
spanning. Dat wordt later goed gemaakt wanneer beide verhaallijnen
hun eigen spanning opbouwen. Dit is het eerste boek in een reeks
rondom Jessy Haider een eigengereide agente die recht wil doen en
zonodig het recht in eigen handen neemt! Voor mij was het een
geslaagd uitstapje naar de wereld van Dexter maar dan in Nederland!