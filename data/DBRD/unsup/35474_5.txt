'Koen bouwt een schip om te varen op zee.
Joris en Casper gaan graag met hem mee.
Het schip wordt steeds groter door al hun gezwoeg.
Joris, de bootsman, werkt hard aan de boeg.'

Het verhaal begint heerlijk herkenbaar op de eerste twee bladzijdes aan de binnenkant van de kaft. Er is hier al heel veel te zien en te bespreken over de duinen en een dagje strand. In een prettig lopend rijm vertelt het, prachtig ge√Øllustreerde, prentenboek van uitgeverij De Vier Windstreken het verhaal over Koen, zijn broertje Casper en zijn vriend Joris. Ze bouwen een schip van zand en kanonnen en kiezen daarna het ruime sop. Dan begint een heel spannend verhaal...

"Een piratengaljoen!" roept Koen enthousiast uit.
"En het zit zo te zien helemaal vol met buit."
"Joris, mijn bootsman, daarheen moeten wij."
"Aye aye, kapitein!" zegt Joris en stuurt hun koers bij.

Het prentenboek leent zich uitstekend voor interactief voorlezen en draagt bij aan een serieuze woordenschat-uitbreiding. Daarom heeft Fien de Voorleesfee het boek opgenomen in haar Zomer-voorleesvoorstelling. De peuters en kleuters genieten er enorm van en ontpoppen zich tot echte kapiteins, bootsmannen en vooral...piraten!

Veel leesplezier!

Vrolijke groet,
Fien de Voorleesfee
www.voorleesfee.nl