Wat ik heel fijn vind aan dit tweede deel is dat het meteen verder begint waar het bij het eerste deel (Sevenster) eindigde. Ook werden de belangrijke momenten nog even genoemd, zeker fijn als je dit deel pas veel later leest.
En wat was dit deel ook weer geweldig! Spannende momenten, lange hoofdstukken wat ik nu niet meer vervelend vind, een verhaal wat je in een ruk uit wilt lezen.
Ik vraag me af of er ook nog een derde deel komt? Van mij zou het namelijk wel mogen! Eigenlijk zou er zelfs een film van moeten komen, zo enthousiast ben ik over dit verhaal.

Eveline gaat namelijk nu naar een andere school in Parijs, andere Wachters ontmoeten omdat ze niet meer veilig is in haar eigen wereld. Ook gaat ze op zoek naar haar moeder. Zo komt ze steeds meer te weten over het Wachters wereldje en over de broeders. Het verhaal is perfect vertelt, haar nachtmerries worden ook steeds duidelijker.
Kortom, een steengoed vervolg!