Een kindsoldaat prijkt op de crèmekleurige cover van dit boek, waarbij de auteursnaam bedrukt is met een bloedige vingerafdruk. Dit bepaalt het verhaal dat Jesse Loncraine neerschrijft in zijn boek In het veld.
In het veld gaat over twee verschillende jongens, Orin en Paul. Orin is volwassen en een ietwat getroebleerde journalist die zijn heil in drugs zoekt. Paul is een jongen die, samen met andere jongens, door een warlord wordt meegenomen uit hun dorp in Afrika.
Hun wegen kruisen zich doordat Orin via een artikel kennis maakt met Pauls moeder, Christine Lokeka en hij haar beloofd op zoek te gaan naar Paul.
Aan de andere kant krijgen we dan het verhaal van Liz, Orins moeder, die herstellende is van borstkanker. Zij gaat op zoek naar haar zoon Orin omdat ze hem nog wil vertellen waarom ze hem verlaten heeft toen hij jonger was.
Al deze levens vermengen zich met elkaar tot ze uiteindelijk allemaal op hetzelfde punt belanden en maar één doel voor ogen hebben, de reddingsactie rond Paul.
In het veld is een krachtig verhaal zonder rauw te worden. Alhoewel de gebeurtenissen rond warlords en kindsoldaten echt wel gruwelijk zijn, heeft de auteur toch geprobeerd om de ruwe kanten er af te halen zodat hij een diepmenselijk verhaal kon neerschrijven.
Dit verhaal heeft me gepakt omwille van de schrijfstijl zonder melig te zijn, maar omwille van de eerlijke kijk op de personages hun karakter.
Zeer sterk boek!