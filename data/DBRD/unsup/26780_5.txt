Ik maakte kennis met The collector/De verzamelaar in een van mijn favoriete tvseries, Criminal Minds. Er was een aflevering waarin dit boek een heel belangrijke rol had. Toen ik dit boek later nog eens tegenkwam en ik zag dat ik het mocht lezen voor mijn engelslijst, besloot ik dat meteen te doen.

Een jongeman heeft een obsessie met een meisje bij hem uit de buurt. Hij wint de loterij en begint te fantaseren om haar te bezitten. Hij ontvoerd haar dan ook. Ze zit opgesloten in een compleet gemeubileerde kamer. En hij wil het haar koste wat het kost naar haar zin maken (behalve haar te laten gaan). Hij behandelt haar als een vlinder uit zijn verzameling.

Wauw! Ik was echt onder de indruk van dit boek. Het verhaal was fascinerend en spannend. Het verhaal heeft twee gezichtspunten. EÃ©n ervan is van de ontvoerder, en de andere is van het ontvoerde meisje. Ze doorlopen hetzelfde verhaal, en het is leuk te zien hoe ze bepaalde feiten anders interpreteren en hoe ze dingen proberen. De schrijfstijl, ik las het boek wel in het engels, was erg prettig en het was echt een van die boeken die je door wilt lezen. Een boek dat je elke keer dat je het weg moet leggen. met moeite weg kunt leggen. Doorlezen is het enige dat je wilt. Je merkt ook nauwelijks dat het boek al bijna vijftig jaar oud is. Een echt aanrader dus. Deze stormt zo mijn top10 in.