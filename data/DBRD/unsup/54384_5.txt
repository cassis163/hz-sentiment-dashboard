In het derde deel van deze serie, gaat het vooral over Hannah. De jonge dochter van de overleden Chris, opgevoed door haar oom Thomas. In dit verhaal is ze al een jong volwassen vrouw en maak je een flinke sprong in de tijd. Dit vond ik fijn, omdat je op deze manier gelijk een stuk verder bent in het leven van haar en de andere personages. Ik was hier bij het lezen van het laatste stuk uit -like- heel erg benieuwd naar ben geworden. Hannah loopt co-schappen in het ziekenhuis en krijgt steeds meer contact met de knappe, getrouwde dokter Vermeer, wat bij haar veel los maakt. Maar ondertussen heeft ze nog een relatie met Joris, een jongen waarbij ze vrij snel is ingetrokken en sindsdien mee samen is. De passie tussen hen lijkt verdwenen, maar het lijkt erop dat ze beide hun passie bij iemand anders kunnen vinden, maar dit niet naar elkaar uiten.

Verder in het boek komen we ook Mila weer tegen, die inmiddels gescheiden is van Lucien en op het punt staat misschien eindelijk de juiste keuze te maken en te gaan voor de liefde van haar leven. Alleen is de vraag of hij na al die tijd nog steeds op haar gewacht heeft, zoals hij, haar Sebastiaan ooit heeft gezegd. Of dat ze te laat is en hij verder gegaan is met zijn leven.
Eigenlijk alle oude bekenden, zo ook Laurie, Ruben, Thomas en Roos komen weer terug en je ziet hoe hun keuzes hebben uitgepakt in de toekomst.

Het verhaal begint met de bruiloft van Laurie en Robert, waar iedereen elkaar voor het eerst sinds lange tijd weer ziet en eindigt ook met een bruiloft, alleen is de vaag wie, van alle stellen die voorbij komen in dit 3e deel uiteindelijk in het echt voor elkaar kiezen.

Het was weer een bijzonder boek om te lezen en een mooie afsluiter van de Mila-serie. De schrijfstijl leek in dit deel wat veranderd, wat uitdagender met o.a. de tekst berichtjes onderling, maar ik vond dit juist verfrissend in het boek, juist zo geschreven zoals het in het echt ook zou kunnen voorvallen. Dit maakt het verhaal levendig en prettig om te lezen. En ik blijf de personages zeker volgen op de sociale media -Follow-Like-Shareâ€¦