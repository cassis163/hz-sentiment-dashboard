Dodencirkel is voor een debuut een verrassend en heerlijk ontspannend boek. Al in de eerste hoofdstukken kom je tot de conclusie dat Ruth, de hoofdpersoon, een leuke 'normale' vrouw is met beide benen op de grond. Het verhaal ontwikkeld zich in een lekker tempo en kent de nodige, maar niet overdadig veel, archeologische weetjes.
De plot is goed, zoals het een echte whodunit betaamt. Als je echter al vrij goed bekend bent met dit genre, zul je de dader snel ontmaskeren.
Dat neemt niet weg dat het boek een verfrissend onderwerp heeft, dat lekker wegleest en een leuke combinatie van spanning en humor bevat. Samen met een leuk en bevredigend einde stijgt het toch iets boven de doorsnee thriller uit.