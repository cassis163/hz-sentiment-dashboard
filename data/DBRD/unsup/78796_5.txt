De twaalf is het vervolg van De oversteek en het tweede deel van een trilogie.
Al is dit boek een vervolg, toch sluit het verhaal noet aan daar waar het stopt bij de oversteek. Dit zorgt dat je als lezer terug in het verhaal wordt meegenomen. Maar hierdoor leer je de personages toch weer beter kennen. Anderzijds is het ook zo dat indien je deel 1 niet leest toch een volwaardig verhaal hebt.
Het verhaal neemt je mee naar het einde van de wereld. Door een mislukt geheim medisch experiment onstaat er een nieuwe wereld waarin de overlevende trachten te overleven tussen de besmette viralen. De overlevendendolen door Amerika vol moed en vechtlust en vol hoop op een beter leven. Hun kans tot overleven bestaat erin dat ze de twaalf mannen moeten vinden die oorspronkelijk deel uit maakten van het medisch experiment.
Welke offers moeten ze brengen? Vinden ze de twaalf? En wat met Amy, zij werd ook ooit met het virus bemet, welke rol speelt zij in hun strijd naar een oplossing?

De oversteek en De twaalf zijn beide verhalen vol spanning en erg meeslepend. Cronin is een schrijver die je overlaadt met personages, plaatsen, gebeurtenissen kortom enorm veel details. Maar daar komt hij zonder problemen mee weg. Hij neemt je vlot mee in het verhaal, gebruikt om de haverklap flashbacks en dit alles maakt het boek. Zijn sublieme manier van schrijven vormt het verhaal, bouwt de spanning op en doet je lezen.
Beide delen zijn top verhalen, ik ga met veel verwachting deel 3 lezen.