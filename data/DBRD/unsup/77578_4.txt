Wachten tot je gehoord wordt, is het eigen verhaal van Amanda Knox geschreven door een ghostwriter aan de hand van haar herinneringen en dagboek. Amanda Knox werd in 2007 wereldberoemd toen zij als 20-jarige Amerikaanse student Italiaans in Perugia werd beschuldigd van en veroordeeld voor de moord op Engelse studente Meredith Kercher, haar huisgenote, samen met haar Italiaanse "vriendje" Rafaele. Ze heeft 4 jaar gevangen gezeten in Italie en werd vervolgens in hoger beroep vrijgesproken door gebrek aan geldig bewijs.

De tijdspanne in het boek is zo`n vier jaar, vanaf 2007, wanneer Amanda haar droom volgt naar Perugia tot de dagen na de vrijspraak eind 2011 en haar reis naar huis in Seattle in Amerika en de hereniging met haar familie, welke haar steunde.

Het lastige blijft altijd dat met dit soort boeken, het een kant van het verhaal is, maar het boek toont wel aan dat de Italiaanse rechtspraak toch duidelijk verschilt met zowel de Amerikaanse en de Nederlandse. Op basis van dit boek is de bewijsvoering verre van waterdicht en het neigt naar corruptie.

Het boek zit zeer gelikt in elkaar en leest bijna als een non-fictie verhaal, een thriller. Er is een continue verdediging van zichzelf en haar gedachten en activiteiten. De marketing van het boek spitst zich op "haar eigen verhaal", maar ik vind het sommigen delen zeker niet lezen als haar eigen woorden.

Het boek was zeer boeiend om te lezen, ongelofelijk, bizar en verbazingwekkend op vele momenten. Na het lezen van het boek, heb ik niet het idee dat ik op basis hiervan kan beoordelen of ze schuldig of onschuldig is. Ik heb me vooral zeer verbaasd en bijna geergerd aan de Italiaanse rechtspraak, zoals het in het boek staat, is het zeer onrechtvaardig geweest.