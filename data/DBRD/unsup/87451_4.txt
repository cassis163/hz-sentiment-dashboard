Een zomer in Parijs.

Is een leuk en mooi verhaal over Sophie die samen met haar broer Eric verplicht hun zomer in Parijs moeten doorbrengen bij hun vader. Die plots vertrok en vervolgens bijna een jaar weinig van zich liet horen. Het feit dat hun vader gaat trouwen en ze hierbij ook nog eens een stiefzus bij krijgt doet de sfeer ook niet goed. Sophie is een meisje dat erg op zichzelf is en haarzelf terugtrekt in haar muziek op de piano. Uren per dag oefent ze om auditie te kunnen doen om te gaan studeren na highschool. De beloofde piano staat niet in het appartement in Parijs en zonder piano is Sophie nergens. Hierdoor ontmoet ze eindelijk Mathieu die helaas wel bevriend is met haar stiefzus. Die zorgt voor de nodige irritatie en problemen voor Sophie.

De schrijfstijl van het boek is erg fijn en makkelijk te lezen. De schrijfster weet het verhaal zo te schrijven dat je geboeid blijf om door te blijven lezen. Je gaat van de gemene streken van Camille naar de lieve acties van Mathieu om Sophie te helpen om te oefenen. Het verhaal neemt je mee naar alle mooie plekjes van Parijs die door de schrijfster zo levendig worden omschreven dat je zin krijgt om op de Thalys te stappen en Parijs met je eigen ogen te gaan bekijken. Ook worden er leuke feitjes en weetjes verteld waardoor je als leek leuke dingen over Parijs te weten komt.

Het verhaal is een heerlijk liefdesverhaal met de nodige gemene streken ertussendoor geweven, wat ervoor zorgt dat ondanks dat het 383 bladzijdes heeft het verhaal best nog wel door had mogen gaan.