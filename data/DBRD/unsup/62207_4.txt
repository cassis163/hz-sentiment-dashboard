Dit boek ben ik gaan lezen, zonder enige informatie vooraf. Het verhaal pakte me direct en riep veel vragen op, die naar mate ik verder kwam in het boek duidelijker werden.
Het boek is goed geschreven. Een dreigende spanning vanaf het begin, die ik wel vond inzakken toen de dader al halverwege bekend werd. Er kwam niet meer een verrassing, want dat de dader achter het gezin van Joe aan zou gaan was al halverwege te raden. Maar toch bleef het boeien.
De hoofdstukken met de dader aan het woord, zijn schuin gedrukt en geven een beeld van een verknipte en toch briljante geest.
Met Joe en zijn gezin leef je mee. Ik begreep dat hij al vaker hoofdpersoon was in een boek van Robotham, die ga ik dan ook maar opzoeken en lezen.