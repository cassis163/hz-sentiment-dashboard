Ben, een jongen uit een simpel, klein dorpje, ziet zijn hele leven veranderen als er op een dag bezoek komt van ‘Zoekers’, afgevaardigden van de Academie.
Samen met enkele vrienden reist hij, uit vrije wil, mee naar de Academie. Volgens de Zoekers beschikt elk van hen over een gave, die nuttig kan zijn om in de Academie beter onder de knie te krijgen en te evolueren.
Niet lang na hun aankomst sterft Magiër Isaac en wordt Ben onvoorzien zijn opvolger. Ben beschouwt zichzelf nog als jongen en weet niet wat hij moet beginnen. Tot hij de boeken van Isaac begint te lezen en ontdekt dat de Academie, die al ettelijke jaren bestaat, in groot gevaar is door gebeurtenissen in het verleden.
Hier en daar zorgt een gave of gebeurtenis voor één of ander probleem of wordt het voor één van de personages wel eens teveel, maar met de hulp van de Meesters en andere leerlingen kan ieder zijn kracht of gave controleren. Of misschien toch niet…
De vriendschappen staan op een gegeven moment op barsten, maar de band tussen Ben en zijn vrienden blijkt sterk genoeg om samen de krachten te bundelen om een reddingspoging op te zetten om de Academie en hunzelf niet ten onder te laten gaan.
Hoe zal het hen verdergaan? Komt de academie op het puntje van de afgrond te staan? Blijft de vriendschapsband de moeilijkheden weerstaan?

Cover
De cover van het boek is een real-time foto, genomen door de auteur zelf Het is geen drukke cover waar je niet weet waar te kijken, maar een simpele, mooie cover waar je wel even naar zou kunnen blijven staren. Voor mij persoonlijk straalt deze ‘rust’ uit.
Boek
Het ene hoofdstuk is al wat langer dan het andere hoofdstuk, maar het stoort niet. De verhaallijn is fijntjes als een touw doorheen het boek en de personages geweven en op geen enkel moment raakte ik de draad kwijt. Er zijn wel wat personages, maar die zijn allen duidelijk uiteen te houden. Ze zijn elk zichzelf en hebben elk een plaatsje waar het moet. Je kan de band tussen de personages mooi aanvoelen wat het verhaal ook gemakkelijk doet lezen.

Dit is boek één uit een serie van vier, maar ik ben al heel benieuwd naar het volgende deel!