Zielsgeheim van Sharon Bolton

Voor mij was dit boek een kennismaking met een auteur, over wie ik al veel gehoord en gelezen had. En die kennismaking heeft goed uitgepakt.
Lacey Flint, een jonge politieagente, die al van jongs af aan geobsedeerd is door de onopgeloste zaak van Jack de Ripper, krijgt op een avond te maken met een stervende hevig bloedende vrouw die op haar auto leunt. Korte tijd nadat Lacey haar vindt, sterft ze.
Na verloop van tijd krijgt een journaliste een aan Lacey gerichte met bloed geschreven brief die als twee druppels water lijkt op en ondertekend is door Jack de Ripper.
Lacey, die nog niet eerder met een moordzaak te maken kreeg raakt hierdoor persoonlijk bij de zaak betrokken en spant zich in de moordenaar van de vrouw te vinden.
Jack de Ripper vermoordde meer mensen, gaat dat in deze zaak ook gebeuren ?
En er worden inderdaad na de eerste moord meer moorden gepleegd.
Een groot verschil met die oude zaak is echter dat Jack de Ripper prostituees vermoordde maar deze moordenaar vrouwen uit de hogere klasse die bovendien moeder zijn.
Gedurende het lezen gaat de lezer zich afvragen of Lacey zelf misschien iets te maken heeft met de moorden. Alle signalen wijzen daarop.
Of is er iemand die ons wil doen geloven dat Lacey de moordenaar is ?
Met Zielsgeheim is een spannend origineel verhaal geschreven, geënt op de nooit opgeloste zaak van Jack de Ripper.
Sharon Bolton is niet de eerste die de geschiedenis van Jack de Ripper gebruikt heeft voor een boek.
Andere schrijvers gingen haar voor, waaronder onder andere Patricia Cornwell , maar de originele manier waarop Bolton het boek gestalte geeft, geeft een meerwaarde aan het verhaal.
De vele plotwendingen in het verhaal , waardoor de lezer keer op keer op het verkeerde been wordt gezet, maken het boek spannend tot op het einde.
Het boek eindigt met een zeer verrassende ontknoping die ik niet aan zag komen en laat de lezer achter met een ademloos gevoel niet eerder zon soort verhaal gelezen te hebben.
Zielsgeheimen is een boek wat je zeker niet snel zult vergeten.