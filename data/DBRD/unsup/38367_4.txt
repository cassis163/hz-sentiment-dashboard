Oktober 2014
Geleend van de bibliotheek
1. De cover van het boek vind ik niet bijster interessant, maar de kleur van de lippen het bloed rood trekt dan wel weer aan. Ik ben eigenlijk gegaan voor de titel Verdieping X en het stukje op de achterkant. Ik geef 2,5 ster voor de cover.
2. Het boek bestaat uit verschillende hoofdpersonen die allemaal in aparte hoofdstukken worden besproken. Hier door krijg je een goed beeld van de personen en worden ze allemaal goed uitgediept. De hoofdstukken zijn zo spannend dat je ze echt per hoofdstuk uit wil lezen.
3. Melissa is een puber en woont na de scheiding van haar ouders bij haar moeder Saskia. Saskia heeft zich op haar carrière gestort en heeft weinig tijd meer voor Melissa. Wanneer de puber een avondje gaat stappen legt ze een briefje neer in de keuken met de mededeling dat ze naar een feest is en dat haar moeder niet op haar hoeft te wachten want het zal wel laat worden. Melissa wordt opgehaald door de knapste jongen van de school Rowan en achter op zijn scooter gaan ze eerst naar een feestje van een vriend en daarna door naar Club Energy. Daar wordt ze overgehaald een flesje ELF te drinken, het lijkt op Flügel maar het is een smaller flesje met een lief elfje erop.
Na een paar uur krijgt Melissa een kurkdroge mond, haar hart begint te bonken, gezoem in haar oren, de zaal draait en ze gaat neer. Het laatste wat ze weet zijn de klappen tegen haar gezicht.
Wanneer Saskia van haar werk thuis komt en het briefje van Melissa heeft gelezen gaat ze al snel naar bed en zet haar telefoon uit.
Vicky Hogendoorn van de politie Utrecht is de leider van het team dat in Club Energy onderzoekt waardoor een groep jongeren zie is geworden en zelfs een paar zijn overleden. Melissa heeft in haar telefoon ICE staan en Vicky belt met Saskia, maar die neemt niet op en hoort pas later die dag de oproep van de politie.
Floor runt samen met collega De Kauw de vakgroep hematologie in het AMC Midden en wordt opgeroepen door De Kauw om meteen naar het militair hospitaal te komen omdat er zich een ramp heeft voltrokken. Floor bijt zich vast in het bloedonderzoek. Het wordt door een onafhankelijke afdeling geanalyseerd en Floor geloofd niet in de uitslag daarvan. Samen met stagiair David gaat ze op onderzoek uit en stuit op een groepering die zich niets aan trekt van mensen maar alleen op winst uit zijn, veel geld verdienen.
De tante van Melissa , Linda werkt in het laboratorium van heet AMCM en is dagelijks bezig met het bloed afnemen bij patiënten. Naast de buisjes bloed die ze afneemt bij de patiënten voor onderzoek neemt ze nog een extra buisje bloed af en stopt die in haar tas. Ze doet dit om extra geld te verdienen en krijgt iedere keer weer opdracht de buisjes ergens af te leveren. Wanneer zij hiermee wil stoppen gaat dat niet zonder slag of stoot en komt zij in grote moeilijkheden.
Er loopt nog een andere verhaal lijn in het boek en wel over het stel Merel en Sven. Zij verwachten samen een kindje, maar hebben het niet breed. Sven gaat buiten mede weten van Merel bloed geven in het ziekenhuis om geld te verdienen voor hun kindje en om te trouwen. Wanneer Sven niet thuis komt en Merel naar zijn vriend belt of Sven daar is, komt ze er achter dat Sven bloeddonor is geworden en gaat ze op onderzoek uit waarom Sven niet is thuis gekomen. Wat heeft het bloeddonor bedrijf te maken met de jongelui die ziek zijn geworden en dood zijn gegaan. Wanneer Floor gaat speuren vallen alle puzzel stukjes in elkaar maar dit gebeurt wel met gevaar voor eigen leven .

Beredenering:
Ik heb het boek gekozen omdat ik via recensies had gelezen dat het een erg goed boek was en ik wilde dit zelf wel beoordelen.
Wat me vooral bij blijft in het boek is de manier waarop met mensen wordt omgegaan. Geld blijft belangrijker dan mensen. Je gaat naar een ziekenhuis om geholpen te worden en er wordt misbruik van je goed gelovigheid gemaakt. Dat er in een ziekenhuis een afdeling is waar eigenlijk niemand iets van weet en waar mensen tegen hun wil worden vast gehouden. Gelukkig komt dit in het echt niet voor, hoop ik.

Oordeel:
Wat een goed boek was dit. Ik heb het in 1 ruk uit gelezen. De personages zijn heel goed uitgediept en ik was vooral onder de indruk van Floor, die zich zelfs door haar baas niet liet tegen houden, maar zelf op onderzoek uit ging omdat ze de bloeduitslagen niet vertrouwde , ze zet zelfs haar baan op het spel om haar patiënten te redden.
Ik geef het boek 4 sterren. Het is een thriller maar ik zou het toch in de Young adult groep willen zetten. Vooral ook is dit boek goed om jongeren te waarschuwen wat er kan gebeuren als je iets drinkt of slikt wat je niet kent.