Dit is een boek dat me een paar keer ontroerde. Niet alleen omdat het gaat over een ex-junk die richting vindt in zijn leven en afkickt, maar ook omdat het een realistisch beeld geeft van de hardheid van het leven op straat in een grote stad als Londen. De eenling in de massa. Er zit een verschil tussen op straat bedelen en op straat werken, door muziek te spelen of het Straatnieuws te verkopen. Bovendien moet je in Engeland die kranten eerst nog zelf kopen bij een agent die gevoelig is voor roddels van jaloerse collega's zonder zo'n aaibare publiekstrekker. Daarnaast is het een heerlijk boek over de liefde voor de trouwe straatkat Bob die toevallig op een dag in de portiek zit de flat van James; een kat die niet van je zijde wijkt als je naar buiten gaat en helemaal niet protesteert als 'ie een sjaal om krijgt of aangelijnd wordt. Bovendien is dit er zo een die in de wc zijn behoefte doet. Achterin het boek vind je het adres van een website. Er blijken allerlei filmpjes te bestaan met de poes die een high-five geeft in boekhandels als James gaat signeren en in tv-studio's in Engeland, de VS en AustraliÃ«.