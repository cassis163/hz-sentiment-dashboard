In één dag dit boek uitgelezen. Het begon veelbelovend en 2/3 van het boek zat ik op het puntje van mijn stoel. Bladzijde na bladzijde omslaand, vastbesloten dit verhaal 5 sterren te geven en een plekje op mijn favorietenlijst maar dan... dat einde.

Het einde sluit goed aan op het thema 'toeval' dat telkens terug komt in het boek, maar valt tegen.
Door alle spannende verwikkelingen, raadsels en manier van schrijven had ik best hoge verwachtingen. Deze worden jammer genoeg niet waargemaakt: ik had er echt veel meer van verwacht. Ik vind het op deze manier allemaal iets te gemakkelijk en veel vragen blijven onbeantwoord.
De allerlaatste paar zinnen van dit boek zijn daarentegen wel ongelofelijk gaaf.

Ondanks de teleurstelling over het einde van dit verhaal, zal dit zeker niet mijn laatste boek van Marcus Sedgwick zijn.