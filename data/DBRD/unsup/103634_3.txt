Ik had de serie al een tijdje in huis, maar op de een of andere manier kon ik me er niet echt toe zetten eraan te beginnen, ondanks de vele positieve meningen die ik erover las. Nu toch maar eens een poging gewaagd. In het begin moest ik erg wennen aan het nogal opgefokte karakter van de ik-persoon Rose, het lag er voor mij wat te dik bovenop. Maar gaandeweg het verhaal werd dit wat minder extreem en kreeg ik de achterliggende redenen te lezen. De humor werd wat leuker en eigenlijk groeide het hele verhaal in het boek, de manier van schrijven van de auteur. Ik keek er steeds meer naar uit verder te lezen en had het boek dan ook binnen een paar dagen uitgelezen. Uiteindelijk heb ik genoten van het niet al te moeilijke, maar zeer vermakelijke verhaal, dat alle ingrediÃ«nten bevatte waar ik van hou, humor, fantasy aspect, een sterk vrouwelijk hoofdpersonage, liefde (mag nog wel een stuk uitgediept worden) en wat spanning en intriges. Dit was een leuk begin, ik kijk uit naar het volgende deel en hoop dat de verschillende aspecten dan nog wat meer naar voren komen. Het heeft in ieder geval een goede basis gelegd voor een nog beter vervolg.