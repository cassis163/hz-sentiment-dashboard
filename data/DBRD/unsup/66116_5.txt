Over het boek in het algemeen:
Het boek heeft een prachtige cover, ligt lekker in de hand om te lezen, korte hoofdstukken, begrijpelijke taal, is vlot geschreven en de auteur heeft een prettige schrijfstijl. Kortom: leest als een trein en blijft boeien.

Mijn mening over het boek:
Het boek vertelt het verhaal van vier vriendinnen die de sleur willen doorbreken en allemaal met een andere trieste reden. Zullen ze hun doel bereiken en hun dromen waar kunnen maken? Vinden ze in Frankrijk wat ze hopen en/of verwachten?

Het boek begint meteen spannend met de gedachte van iemand die in gevaar is en denkt dood te gaan. Wie dit is of zou kunnen zijn blijft vooralsnog een raadsel, maar geeft meteen een spannend gevoel en maakt nieuwsgierig naar meer.

Het verhaal is in twee delen opgesplitst: het eerste deel speel zich af in Nederland en is een feelgoodroman. Het tweede deel in een vakantiehuisje in Frankrijk waar de vier vriendinnen een weekje verblijven en is thrillerachtig. Wat ik persoonlijk als een fijne combinatie heb ervaren.

De personen worden goed uitgediept en maakt dat je een duidelijk beeld krijgt van deze vrouwen in hun dagelijkse leven: hun werk, bezigheden, leefstijl, hobby, gezin, achtergrond en qua karakter. Vooral hun karaktertrekken worden later in het verhaal prachtig beschreven evenals de natuur in Frankrijk. Hun gedachtes, wat willen ze, wie zijn ze echt, wat zijn hun dromen, hoe staan ze in het leven, wat doen ze en waarom. Wat is hun verborgen leven, wat zijn hun geheimen, hoe gaan ze hiermee om en waartoe zijn ze in staat. Ik kon mij helemaal inleven in deze vier vrouwen zo pakkend, ontroerend, triest en soms herkenbaar.

Ook hun echtgenotes komen aan bod en spelen een cruciale rol in hun handelen thuis en in Frankrijk.

Zijn de vriendinnen echt wie ze zijn? Kun je deze vrouwen vertrouwen of heb je je misschien vreselijk vergist in een of meerdere vriendinnen. Hoeveel begrip is er wederzijds voor elkaars situatie en handelen? Allemaal vragen die in het verhaal worden beantwoord.

Een echte aanrader en een heel goed debuut!
Verheug me nu al op het tweede boek van deze auteur.
4 tot 5 *****