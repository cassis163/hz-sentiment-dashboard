Mijn eerste indruk van het boek: de hoofdkleur van het boek is blauw en heeft een mooie cover. Het is een blauw boek met een grote rots, planten en een draak op de achtergrond. Dit sluit mooi aan bij het verhaal. Het maakt mij nieuwsgierig naar het verhaal en ik zou het zeker oppakken in de winkel. Het boek bevat een mooi aantal van 236 pagina's en is de prijs van â‚¬ 17,95 zeker waard.

Het verhaal zelf: het is een vlot geschreven verhaal en sluit goed aan bij de doelgroep van 10 tot 15 jaar. Het is een verhaal vol avontuur, spanning, actie en verraad. Het neemt je mee in een bijzondere wereld waar Amy, draken, elfen en dwergen een hoofdrol spelen. Amy, het hoofdkarakter is redelijk goed uitgewerkt en ik kan me best goed in haar verplaatsen. De andere  karakters hadden iets meer uitgewerkt mogen worden, zodat ze meer aanwezig zijn en sterker overkomen. Het is geen verhaal met plotwendingen. Hierdoor is het wel voorspelbaar. Persoonlijk vond ik het niet storend, maar wel  jammer. Het zou het verhaal veel beter maken. Ik heb het boek wel met veel plezier gelezen en genoten van het verhaal.

'Drakenkruid is een aanrader voor de jeugdige en de Young Adult lezers.

Zelf ben ik erg benieuwd naar meer werk van deze schrijver.



STERREN 



Ik geef dit boek 3,5 sterren.



BOOKLOVERSAPHIRA