De mooie cover en de naam van de auteur trekken de lezer aan.
Het verhaal is goed en vlot geschreven zoals we gewend zijn van Esther Verhoef maar na zo een tweederde kan het de lezer niet meer zo boeien of je moet zeer geinteresseerd zijn in de modewereld. Claudia is veel boeiender dan Vivian D., en dat is wel apart want het is namelijk dezelfde persoon.
Het verhaal wordt wisselend vanuit het verleden en het heden verteld. Dat is niet storend want bij de 1 worden de hoofdstukken in cijfers gezet en bij de ander in letters, bovendien is het lettertype verschillend.
Een aangenaam verhaal om te lezen maar de karakters blijven te oppervlakkig, je zou kunnen zeggen dat dat past bij de modewereld, en ik miste de 'wow-dat had ik niet verwacht-factor'. Geen verhaal wat blijft hangen in tegenstelling tot haar eerste roman 'Tegenlicht'.