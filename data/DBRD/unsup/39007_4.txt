Het kerstfeest van Bob is het derde boek dat ik gelezen heb van James Bowen en zijn kat Bob. Makkelijk te lezen boeken die bij iedere kattenliefhebber een glimlach op het gezicht brengen. Toch zijn het niet zomaar feelgood boeken. Het verhaal van James, dakloos, verslaafd en in dit boek een kijkje in zijn jeugd is een verhaal wat bij blijft. Hoe Bob van hem een ander mens maakt en hem heeft geholpen zijn leven een andere wending te geven.
Het heeft mijn kijk op de dakloze mens veranderd en maakt dat ik een krant koop als er soms iemand bij de supermarkt staat. Het laat je ook nadenken over hoe gemakkelijk we oordelen over een ander. Kortom een fijn kerstverhaal in deze periode.