Jack McClure heeft zijn dochter verloren. Hij had geen tijd voor haar, ze moest hem iets zeggen en niet veel later overleed ze bij een auto-ongeluk. Het heeft hem zijn huwelijk gekost.
Sindsdien stort hij zich op zijn werk. Tijdens zijn werk moet hij de dochter van de toekomstige president van Amerika vinden. Ze is ontvoerd en zou liefst toch aanwezig zijn bij de inauguratie. De buitenwereld mag niet weten dat ze ontvoerd is.
Jack McClure wordt bij zijn zoektocht geconfronteerd met zijn eigen verleden en jeugd.

Tegelijk wordt hij tegengewerkt door de nog huidige president en zijn entourage. Die willen maar een ding en dat is een religieuze organisatie ten val brengen. De huidige president is extreem conservatief en erg religieus. Het rommelt dus langs alle kanten en Jack moet hier tussendoor laveren.

Het boek beviel me niet zo goed als ik had verwacht. Het was me niet altijd duidelijk in welke tijd en setting ik zat.