Goede dochter â€“ Karin Slaughter

Over de schrijfster:
Karin Slaughter (Georgia, 1971) is een Amerikaanse thrillerauteur. Ze verwierf bekendheid met haar zesdelige Grant County-reeks, waarin kinderarts en lijkschouwer Sara Linton haar hoofdpersonage is. Het eerste deel Blindsighted (Nachtschade ) verscheen in 2001, het laatste deel Skin Privilege (Onaantastbaar ) in 2007. Slaughter schreef ook de tweedelige Atlantis-reeks met special agent Will Trent in de hoofdrol. Ze verweeft haar beide protagonisten in de in 2009 gestarte Georgia-reeks, waarvan het eerste deel Genesis onder de gelijknamige titel in Nederland werd uitgebracht.

Haar thrillers worden wisselend ijzingwekkend, weergaloos spannend en gruwelijk genoemd. Ze werden in achtentwintig landen uitgegeven en verschijnen steevast op de nationale en internationale bestsellerslijsten. In totaal werden van haar boeken alleen al in Nederland meer dan twee miljoen exemplaren verkocht. Slaughter verwierf internationale faam, de titel 'Queen of suspense', een grote schare trouwe fans en veel lof van haar collega-misdaadschrijvers.


Achterflap:
Achtentwintig jaar geleden: het zorgeloze leven van zusjes Charlotte en Samantha Quinn en hun ouders wordt wreed verstoord door een gruwelijke aanslag. Hun moeder verliest daarbij het leven en hun vader wordt nooit meer de oude.

Achtentwintig jaar later: Charlotte - de klassieke 'goede dochter' - is advocaat geworden, in de voetsporen van haar vader. Dan is ze getuige van een nieuwe aanslag, en de details van het misdrijf halen de herinneringen naar boven die ze zo lang heeft geprobeerd te onderdrukken. Want de schokkende waarheid wil niet langer begraven blijven...



Mijn mening:
Ik heb alle boeken van Karin Slaughter gelezen, ik kan gerust zeggen verslonden. De schrijfster staat garant voor een aantal uren gegarandeerd lees genot. Goede dochter is een stand alone waarin het gezin Quinn van het begin tot het eind centraal staat. De aanslag die 28 jaar geleden op het gezin gepleegd is heeft voor altijd zijn sporen na gelaten. De zusjes Charlie en Sam proberen ieder op hun eigen manier iets van hun leven te maken. Moeder is er niet meer dus ze zijn aangewezen op hun vader die na de bizarre aanslag niet in staat is zijn ware gevoelens te tonen. Wanneer Charlie van dichtbij een nieuwe aanslag mee maakt komen alle oude beelden weer helder op haar netvlies te staan. Dit zorgt voor herbelevingen die moeilijk te verwerken zijn, elke dag moet ze dealen met de gevolgen van hetgeen haar en haar familie is overkomen.
Slaughter is een kei in het uitwerken van personages, je voelt het verdriet, de boosheid de machteloosheid die schuilgaat in mensen met toch diep van binnen gevoelens van liefde waar ze zich veelal geen weg mee weten.
De levens van de personages voeren de boventoon ten op zichten van de spanning, zo af en toe vond ik het zelf iets te.
Het begin en het einde van het boek zijn spannend, heftig en vooral de plot is geweldig, maar wat mij betreft had dit wel in minder dan 500 bladzijden gekund.
De plot is rakend, bizar, emotioneel te noemen. Daar heeft Slaughter toch weer heel goed over nagedacht. Als ik het boek dicht sla heb ik begrip voor het gedrag van Rusty waar ik me tijdens het lezen soms aan stoorde, het geven van liefde kan op vele manieren plaats vinden dat wordt na het lezen van dit boek maar weer eens heel erg duidelijk.
De laatste 60 bladzijden heb ik twee keer gelezen om alles voor mezelf goed op een rijtje te hebben en dubbel te genieten van het einde.
Leesplezier: ****
Originalitiet: ****
Schrijfstijl: ****
Psychologie: *****
Spanning: ***
Plot: *****

Goede dochter krijgt van mij dik verdiend 4 sterren!
Bianca