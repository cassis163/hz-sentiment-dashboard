Na het eerste deel van Icea kon ik niet wachten tot het vervolg zou verschijnen. Els Rommers schets in haar boek(en) een indrukwekkende wereld van fantasie. Icea, de hoofdpersoon, reist in dit deel tussen twee delen van de haar bekende wereld om rechtvaardigheid te brengen en haar ontvoerders te straffen. Steeds ontdekt ze daarbij iets nieuws. Nieuwe landen, andere mensen. Ze brengt daarbij niet alleen zichzelf maar ook haar geliefde en medereizigers in gevaar en ontsnapt ternauwernood aan de dood.
Els Rommers schrijft hiermee een mooi verhaal dat gaat over liefde, verraad, avontuur. Twee dikke boeken waarin je meeleeft met de avonturen van een jonge vrouw die erachter komt dat ze niet thuishoort in de koude wereld waar ze is opgegroeid.