Voor de vorm zijn ook in dit boek een paar moorden gepleegd, die opgelost moeten worden door de overbezette (en vaak oververmoeide) politie. Twee bejaarden zijn door in hun huis aangetroffen. Met veel geweld zijn ze vermoord.
De politie heeft het erg druk met het oplossen van dit misdrijf, maar in deel vier van de serie De Noordzeemoorden gaat het toch vooral om de zoektocht naar de zus van Kyra, Sarina. Het spoor leidt naar Engeland, maar ook naar Zweden, waar de zus van Vincent Demsterwold, Carla, woont. Zij is naar Zweden gevlucht om uit de buurt van haar familie te zijn.
Steeds meer komt aan het licht over de netwerken van belangrijke en bekende personen, die zich schuldig maakten of maken aan kindermisbruik, elkaar de hand boven het hoofd houden en beschermen.
Kyra onderzoekt waar vrouwen gevonden zijn van wie de identiteit niet eerder kon worden vastgesteld. Ze zijn aangespoeld op stranden in diverse landen. Er lijkt een patroon in te vinden te zijn.
Ze heeft inmiddels een relatie met Tom, die haar helpt met haar zoektocht.
Maud krijgt het nog moeilijker in dit deel dan in de vorige. Het gevaar en de dreiging komen nu ook voor haar wel erg dichtbij.
Razend spannend, maar eigenlijk te gruwelijk voor woorden.
Dat zegt ook de schrijfster in haar nawoord: ook zij werd soms misselijk va haar eigen teksten. Ik kan het me voorstellen.