Het was al duidelijk te merken bij Brandend IJs en ook bij De hangende man heeft Jeffery Deaver zijn nieuwe gewoonte voortgezet om een flinke dosis historie in zijn verhaal op te nemen. Bij dit boek heeft hij als rode draad een stuk geschiedenis van Amerika gebruikt wat zeker voor de niet-amerikaanse lezers onder ons over het algemeen onbekend zal zijn. Mij stoort het in geen enkel geval en hij heeft het ook nodig om het verhaal op een goede manier helemaal af te ronden en daarmee alle problemen op te lossen. En een beetje educatie kan toch nooit kwaad.

Ik kan me overigens ook voorstellen dat dit voor een groot aantal lezers niet hoeft en die zien het historische verhaal dan ook als ballast.
Overigens vind ik het een verhaal dat je niet in korte stukjes (b.v. in de trein o.i.d) kunt lezen omdat het hier te complex voor is. Ik zou in die situatie een belangrijk deel missen. Nu verkeerde ik in de luxe positie dat ik lekker door kon lezen en het boek in twee dagen uit was en dan grijpt het verhaal je volledig.
Dus met die kanttekening classificeer ik het boek als zeer goed met de opmerking dat de echte spannende situaties wel minder in aantal zijn dan ik van Jeffery Deaver gewend ben. Maar het blijft voor mij een top auteur die weer een top boel heeft afgeleverd.