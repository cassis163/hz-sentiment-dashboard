Het is vlak voor kerst, het lijk van een vermiste man wordt gevonden, Ernst Richter. Deze man is oprichter van een bedrijf, Alibi, waar mensen een alibi kunnen bestellen, wanneer ze bijvoorbeeld vreemdgaan kunnen ze een fictieve factuur van een hotel laten maken waar ze zogezegd voor hun werk waren. Het is duidelijk dat dit een zaak is die veel mediabelangstelling opwekt. Daarnaast is het ook nog de vraag wat de klanten van dit bedrijf zullen doen. De Valken moeten uitzoeken wie de man vermoord heeft en zijn uiteraard ge√Ønteresseerd in de werknemer, maar ook in de klanten.
Bennie Griessel werkt mee aan de zaak, maar is niet de lead, dat is Vaughn Cupido. Griessel is een alcoholist die al een hele tijd droog staat, maar door een voorval heeft hij de fles weer opgenomen. Cupido probeert hem zo veel mogelijk te beschermen, maar moet ook aan zijn eigen job denken.
Griessel woont samen met Alexia, ook een alcoholiste en ze kan het niet aanzien.

De manier waarop Deon Meyer het verval van Bennie Griessel beschrijft is echt heel goed. Het gaat snel wanneer je hervalt en je kan ook niet meer drinken zoals voorheen eens je een tijd droog gestaan hebt en naar AA geweest bent. Je drinkt dan met een geweten en dat drinkt gewoon niet lekker.
De moordzaak heeft een onverwachte wending, die je eigenlijk een beetje ziet aankomen omdat je tussen de hoofdstukken door een interview leest van een persoon met een advocate. Hoe dichter bij de ontknoping, hoe meer je daaruit kan halen.

De opzet van het verhaal is weer heel goed, evenals de uitwerking. Het idee van een bedrijf dat alibi's verschaft is natuurlijk heel goed, evenals de kracht van de ontdekking van de klanten. Dat de overspelplegers niets tegen hun partner zeggen lijkt me logisch anders heb je geen alibi nodig.
Alweer een topboek van Deon Meyer.