Wat een verhaal! Bijna in één adem uitgelezen. Niet alleen de kant van de sledebrigade wordt verteld, maar ook de Duitse kant van dit waargebeurde oorlogsverhaal. De morele vragen waarmee verschillende personen (aan beide zijden) te maken hebben gekregen, worden op een boeiende manier beschreven. Door de manier van schrijven bijna in het verhaal opgenomen, het las soms als een thriller, alleen dan te weten dat dit echt gebeurd is. De auteur heeft het verhaal in een breder kader geplaatst door ook kort aandacht te schenken aan de historie van Groenland en zijn bewoners. Een verhaal van moed, hoop, twijfel, angst en overgave. Aan te raden aan iedereen die van Groenland, WO II of van spannende verhalen houdt.