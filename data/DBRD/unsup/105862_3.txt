Dit boek heeft twee verhaallijnen die aan het eind bij elkaar komen en er een geheel van maken.
De eerste verhaallijn gaat over Inza, een 15 jarige jongen uit Ivoorkust. Zijn vader zei tegen hem "Leef als een boek" en dat is ook wat Inza het liefste doet, lezen en schrijven.
Als op een gegeven moment de vader van Inza wordt opgepakt besluit Inza te vluchten naar een ander land. Via via komt hij terecht als vluchteling op een groot vrachtschip. Het verhaal van Inza beschrijft deze vlucht.
De tweede verhaallijn gaat over Robert Grump. Hij is havencontroleur en vrijgezel. Robert is een veel vloekende en mopperende man. Zijn vrouw en dochter zijn jaren geleden bij hem weggegaan. Als op zijn werk een nieuwe collega komt raakt hij daarmee bevriend. Ze wordt gestalkt door haar ex en Robert bied hulp.

Het boek leest makkelijk weg. De hoofdstukken zijn voorzien van een I of een R zodat je meteen weet in welke verhaallijn je zit. Op de voorzijde van het boek staat vermeld dat het een zwart, komisch drama is. Zwart komt naar mijn idee vooral tot uiting in de verhaallijn van de negatieve Robert en de trieste vlucht van Inza. Een drama is het dus wel. Komisch heb ik in dit boek niet ervaren. Ik vond het verhaal behoorlijk serieus. Op zich is het wel een boeiend boek maar door het onderschrift van komisch drama ben ik wat op het verkeerde spoor gezet en was het niet helemaal wat ik ervan had verwacht.