Ik mocht dit boek ontvangen en was er heel benieuwd naar!
Intro : "Mijn naam is Amber Reynolds.
1. Ik lig in coma
2. Mijn man houdt niet meer van mij
3. Soms lieg ik "

Literaire thriller, staat er op de voorkant van het boek. Dat is ook wel zo want Alice Feeney schrijft dit debuut ook heel mooi.

"Mensen zijn geen spiegels, ze zien je niet zoals jij jezelf ziet"

Amber beseft dat ze op 2de kerstdag in coma, in het ziekenhuis ligt. Ze heeft een auto ongeluk gehad en zat alleen in de auto, maar ze rijdt nooit. Ze had haar gordel niet om, maar die doet ze normaal altijd om.
Haar man en haar zus maken ruzie, terwijl ze dacht dat die heel goed overeen kwamen. En wie is die rare man waar ze bang van wordt?
Ze kan echter niet reageren want ze heeft het het locked-in syndroom : ze hoort alles en ze wil reageren en schreeuwen, maar dat kan ze niet.

Het verhaal wordt verteld in de tegenwoordige tijd : als ze in het ziekenhuis in coma ligt, in verleden tijd, de week voor haar ongeluk en aan de hand van een dagboek toen ze ongeveer 10 jaar was.

Amber werkte bij een radio-zender, maar daar ging niet alles zoals het zou moeten. Er zijn vervelende mensen.
Gans de tijd blijft er een onderhuidse spanning want vanwege de titel "Soms lieg ik" en omdat die zin in het begin nog eens duidelijk wordt vermeld, vraag je je de ganse tijd af wat er nu eigenlijk aan het gebeuren is.

Ik heb ontzettend genoten van dit boek en heb het ook bij verschillend leesgroepen aanbevolen.
Ik twijfelde tussen 4 en 5 sterren, 4.5 dus. Fantastisch debuut!