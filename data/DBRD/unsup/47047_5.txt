Anna Nicholson keert terug naar Chicago om te trouwen met haar rijke verloofde William Wilkinson. Hij heeft beloofd meer aandacht te hebben voor haar nieuw gevonden geloof, maar in de praktijk neemt hij zijn belofte niet erg serieus. Anna wordt meegezogen in de voorbereidingen van haar huwelijk, maar probeert ondertussen te achterhalen wat er met haar biologische moeder is gebeurd en wie haar echte vader is. Ze groeit op in weelde bij haar adoptieouders. Wil ze alles op het spel zetten om de waarheid te vinden?
In Holland woont Anna’s oma Geesje. Haar leven wordt op z’n kop gezet als haar gevraagd wordt om Cornelia, een Nederlands meisje bij haar te laten logeren. De grootvader van het meisje verblijft bij buurman Pieter en Derk. Het contact tussen Geesje en de weduwnaar verloopt niet erg soepel. Meneer Den Helder is dominee, maar Geesje ziet weinig liefde in zijn omgang met zijn kleindochter. Een verborgen pijn is meegenomen uit Nederland en Geesje doet haar best de wonden te laten genezen.

Vanaf het begin wordt de lezer het verhaal ingetrokken. Het is geschreven in de tegenwoordige tijd waardoor elke afstand tot het verhaal verdwijnt. De zinnen van de schrijfster zijn mooi opgebouwd, verlopen soepel en vormen een levendig geheel met de dialogen. Het liefst wilde ik het boek heel langzaam lezen om zo lang mogelijk met de hoofdpersonen te kunnen optrekken. Anna, Geesje en Derk zijn hartverwarmende karakters. Anker in de storm was een geweldig verhaal, maar vooral heerlijk beschreven door Lynn Austin.