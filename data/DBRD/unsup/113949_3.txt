!In deze review komen spoilers en mijn ongezouten meningen in voor!
Review 34#

Het boek van de film Zoop in India. Heb vroeger deze film in de bioscoop gezien en later gekregen op dvd. Was helemaal verslaafd aan deze film en zong altijd de liedjes mee.

Het verhaal:
In India is een kudde olifanten verdwenen en de hulp van de rangers wordt ingeroepen. Ze denken dat het een makkie wordt. Maar al snel blijkt dat de olifanten ontvoerd zijn en in de Verboden Vallei bewaakt worden door giftige slangen. En iemand probeert de rangers uit de weg te ruimen, maar wie…
!Spoiler alert!
Alwin keert terug naar Ouwehands Dierenpark Rhenen om de hulp in te schakelen van zijn oud-klasgenoten/rangers om hem te helpen een kudde olifanten te vinden in India. Mike, Elise, Taffie, Moes, Bionda, Bastiaan en Sira willen dolgraag helpen en gaan samen met Alwin naar India. Na een busongeluk komen ze erachter dat Bhadrak (zoon van het stamhoofd) is ontvoerd en dat de olifanten niet zijn vermist, maar ook ontvoerd. Ze zijn in de Verboden Vallei en de rangers zijn vastbesloten om ze te redden. De groep splitst zich, de ene helft gaat op zoek naar de olifanten en de andere helft gaat op zoek naar de daders. De rangers trotseren grote gevaren zoals: een instortende brug, boobytraps, gevaarlijke mensen, roofdieren, een slangenkuil, vuur enz. De daders blijken de Bollywood acteurs Thakur en zijn onverwachte tweelingbroer te zijn, ze wilden de slagtanden van de olifanten verkopen voor een groot bedrag. De rangers pakken de tweeling op en brengen de olifanten terug naar het dorp waar Bhadrak op ze wacht. Er ontstaat een groot feest en Alwin is de grote held.

Alwin, blijf en ga nooit meer weg (fangirl alert!)
Blijf het zeggen, maar Sira is en blijft mijn minst favoriete karakter in de Zoop serie. Vond haar de hele tijd kinderachtig en irritant.
Prachtige foto’s van de film.
Na het lezen van het boek kan ik vertellen dat ik de film beter vond. Bepaalde scenes in het boek waren minder spannend/grappig of duidelijk dan in de film.

Conclusie:
Snelle lees.
Jeugdsentiment.
Mooie foto’s.
Film was beter dan het boek.

Cheen