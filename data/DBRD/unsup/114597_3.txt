Horrorverhaal in een thrillerjasje.
Op een dag verdwijnt Lodewijk de Graaf, CEO van De Graaf & De Jong Advocaten, spoorloos. Omdat er zeer sterke aanwijzingen zijn voor een misdaad, belandt de aak op het bureau van rechercheur Bianca Uithuizen van politie Oost-Nederland. Een slepend zakelijk conflict en de riante erfenis passeren als mogelijke motieven de revue, maar verdwijnen bij gebrek aan concrete aanwijzingen al snel in de prullenmand. Ondanks intensief onderzoek blijft de vermissing een raadsel.

Terwijl Bianca worstelt met de combinatie van een veeleisende baan, het moederschap en een uitgeput huwelijk, ziet zij zich genoodzaakt het dossier bij gebrek aan aanknopingspunten te sluiten.Net als e de zak begint te vergeten, wordt in een bos op de Veluwe vastgoedhandelaar Onno van Schijndel gevonden. Hij is levend gespietst aan een paal waarop hij tergend langzaam een onmenselijke dood is gestorven. Bianca en haar collega Joris van der Zand doen er van alles aan om het raadsel tot op de bodem uit te zoeken, maar ook deze zaak lijkt onoplosbaar totdat tijdens de sloop van een oude boerderij onder de vloer in een soort grafkelder het bijna vergaande lijk van Lodewijk de Graaf wordt aangetroffen. Hij blijkt enkele maanden daarvoor levend te zijn begraven.
Het onderzoek wordt opnieuw opgestart, maar ook nu komt de politie geen steek verder. Bianca geeft echter niet op, en spit samen met collega Joris de levens van de slachtoffers helemaal uit. Haar intuïtie blijkt een goede leidraad, want ze vindt een raakvlak: de twee mannen hebben allebei ooit op het Vermeerlyceum gezeten, in dezelfde klas. Deze zelfde overeenkomst leidt haar naar de vermoedelijke dader: Walter, een leerling die door Lodewijk en Onno jarenlang is gepest. Terwijl Bianca’s huwelijk verder afbrokkelt en zij troost zoekt bij een minnaar, ontdekt ze dat Walter een derde slachtoffer op het oog heeft. In een race tegen de klok probeert ze hem voor te blijven en een derde gruwelijke moord te voorkomen.

Bovenstaande is de tekst op de achterzijde van het boek. Heel jammer want eigenlijk is het het hele boek in dan in het kort. Maar dat neemt niet weg dat het verhaal prima is opgebouwd al is het boek iets anders ingedeeld dan de tekst op de achterflap. In ieder geval is er een verdwijning en een gevonden lijk. Er moeten politiemensen op zoek naar sporen wat erg moeilijk is gemaakt door de dader die alles nauwkeurig heeft weggewerkt.
De auteur gaat misschien iets te ver in op Bianca’s huwelijksproblemen en het vreemdgaan. Bianca gaat zelfs op een gegeven moment over dat ze haar minnaar drogeert en hem bij een homo ontmoetingsplaats zonder kleren achterlaat uit wraak. Dat lijkt mij niet echt professioneel door iemand van de politie. Maar het zou kunnen… Politiemensen zijn immers ook mensen?
Wat mij storend overkwam was het uitgebreid vertellen van gruwelijke martelmethodes en de uitvoering ervan. Ik vond het onvoorstelbaar dat Walter in zijn eentje iemand met zijn blote kont iemand op een boomstam gespietst heeft weten te krijgen, midden in het bos. Voor mij hadden de details van alle gruwelijkheden wel achterwege kunnen blijven want het voegt niet iets toe aan de spanning.
Wat wel spannend was? De race tegen de klok of de dames die vastgebonden lagen op het bed wel op tijd gered konden worden.
En wat ik echt super vond in dit boek was de uitgebreide omschrijving wat er was gebeurd in de jeugd van Walter waarom hij tot zijn daden was gekomen. Al denk ik dat als ik de persoon was geweest die deze pesterijen die eigenlijk meer onder terreur vallen, als ik degene was geweest had ik in ieder geval niet zovele jaren gewacht voor ik mijn wraak had genomen. En ik denk ondanks dat ik ze had willen laten lijden dat ik ze toch gewoon opgehangen had of simpel een kogel door de kop geschoten.
Igor heeft wel een mooie en boeiende debuutthriller neergezet en ik zal zeker een eventueel vervolg gaan lezen. Zijn schrijfstijl is erg toegankelijk en hij heeft mooi taalgebruik.