Na een poosje hebben te moeten wachten op deel 4 van de serie, was het weer even inkomen in het verhaal. Daarna was het alleen maar genieten van alle belevenissen van de familie Cazalet. Iedereen heeft zich verheugd op het einde van de oorlog en had dromen over wat er allemaal niet mogelijk was. Dat er de eerste na-oorlogse jaren nog steeds schaarste was, was een behoorlijke tegenvaller. Toch slaat de familie zich er goed doorheen. Het boek eindigt met een bruiloft en een min of meer happy end van alle hoofdpersonen. 477 bladzijden is voor sommige boeken toch echt te weinig. Gelukkig komt er in april 2019 nog een vervolg uit dat begint in 1956.