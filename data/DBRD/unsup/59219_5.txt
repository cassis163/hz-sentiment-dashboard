Om de vrede binnen de familie te bewaren zwijgen we. Zelfs over zware thema's als incest en smerige ooms. Niet aanstellen. Doorgaan. Het is immers allang geleden en iedereen maakt toch weleens wat mee?
In deze meer dan leesbare roman (ss het een roman?) van Gerina van der Gugten neemt ze lezer mee naar een periode van haar leven die ze jaren heeft weggedrukt. Pas na vele bezoeken aan artsen vanwege diverse klachten besluit ze in therapie te gaan. Daar beseft ze dat haar klachten een diepere maar zeer aanwijsbare achtergrond hebben: misbruik.
Het bespreekbaar maken van wat er in haar jeugd is gebeurd binnen de familiekring is niet eenvoudig. Het boek zet de lezer aan het denken en laat de lezer meedenken over het belang van het verbreken van het stilzwijgen.
Een oprechte aanrader!