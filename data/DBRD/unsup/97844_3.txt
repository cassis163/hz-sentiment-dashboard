Ik vond 'Roodkapje' niet een heel sterk verhaal maar wel aantrekkelijk. Niet boeiend, maar ik wilde wel doorlezen om te weten te komen hoe het zou gaan aflopen. Wie van de drie zussen is de moordenaar waarop de gepensioneerde politieman Holger Eliassen zo vasthoudend jacht maakt? De lezer en Eliassen weten het al op ongeveer de helft van het boek en toch blijft de drang om door te lezen.
Het eind vond ik het meest zwakke deel van het boek en een tikkie ongeloofwaardig. En als ik niet al een ander boek van Lindell had gelezen - eentje met Cato Isaksen in de hoofdrol en die ik erg goed vond - had ik na 'Roodkapje' waarschijnlijk niet gauw een ander boek van haar opgepakt.
Nu heb ik nog een paar titels in de kast staan waar ik al met al toch naar uitkijk.