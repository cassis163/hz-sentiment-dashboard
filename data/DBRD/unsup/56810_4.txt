Dit boek leest net zoals waar hij over schrijft: als een race. Olav Mol schrijft zoals hij praat waardoor je dit boek zo uit hebt, wat eigenlijk jammer is. Mol vertelt hoe hij bij de formule 1 terecht is gekomen en wat hij meegemaakt heeft in de 25 jaar dat hij verbonden is aan de formule 1. Het is geen uitgebreid handboek met hoe de formule 1 werkt, de regels en de auto's. Dat kan ook niet, want dat veranderd voortdurend. Toch steek je er wel wat van op en kijk je misschien wel een beetje anders naar de race als je dit boek gelezen hebt.
Je leest wat Mol allemaal meemaakt. De liefde voor de formule 1 en de lol spat ervan af,waardoor het voor een niet doorgewinterde formule-1 fan heel goed leesbaar is. Per seizoen lees je kort wie er de won als rijder en als constructeur. Jack Plooij heeft ook wat toegevoegd, waardoor er over Mol wordt geschreven en je hem toch een beetje beter leert kennen. Het boek eindigt met de top 5 formule 1-rijders en circuits van Olav Mol.
Dit is gewoon een prettig leesbaar boek met veel annekdotes uit het leven van Olav Mol.