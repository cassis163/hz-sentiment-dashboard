'Onder valse vlag' is de elfde thriller van Pieter Aspe met zijn vertrouwde speurders Van In en Versavel en onderzoeksrechter Hannelore Martens.

In een villa aan de Damse vaart worden het vermoorde gezin van een industrieel gevonden; hij lijkt achteraf zelfmoord te hebben gepleegd. Maar al snel ontstaan twijfels daarover. En wat is de reden van de moord kort daarna op een call girl in Blankenberge ?
Spoedig duikt een verdachte voor het gezinsdrama op.
Uiteindelijk blijken obscure landsbelangen achter de ganse geschiedenis te zitten.

Zoals steeds is de schrijfstijl van Pieter Aspe vlot en leest het boek zo gemakkelijk weg. Hij bouwt een zekere spanning op met een verrassende ontknoping.
Maar wanneer je meerdere Van In's hebt gelezen worden de clich√©s toch wat te voorspelbaar en vooral te overdadig. Een stuk van het verrassingselement valt daardoor weg.
De onderzoeksdaden die steevast in een drankgelegenheid eindigen met de nodige Duvels. Ook de relatie van Van In met zijn vrouw Hannelore en de nodige spanningen daarin is herkenbaar.
Het wordt toch wat stereotiep.

Dit alles maakt dat het boek je enkele uren aangenaam leesplezier verschaft, maar niet echt bijblijft.