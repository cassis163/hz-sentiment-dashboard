Het was weer lang geleden dat ik mijn slaap opgaf om een boek te kunnen lezen. 13 minuten bracht daar verandering in. Het is zo, zo, zo spannend en het zit vol plottwists die je voor de verandering eens niet (maar echt niet) ziet aankomen. Alle karakters zijn, ondanks hun soms clichématige aard (ik bedoel, iedereen kent wel een Jenny, toch?) interessant. 13 minuten is een bloedstollende whodunnit die je, in mijn geval letterlijk, wakker houdt. Het verhaal begint nadat Tasha bewusteloos wordt gevonden in een plas ijskoud water. Ze is precies 13 minuten dood geweest. De vraag hoe ze daar terechtgekomen is, houdt de lezer gedurende het volledige leesproces in bedwang. Het boek is gericht naar een YA-publiek en daar moet je wel van houden. Zo niet, vind ik het toch een poging waard wegens de goed opgebouwde spanning, maar bereid je dan ook wel voor op een stevige portie highschooldrama à la Pretty Little Liars. ;)