En dat was het vierde deel van de Frieda Klein serie. Het bevalt me erg goed om deze serie eens achter elkaar te lezen zodat de personages in de serie steeds meer gaan leven. In dit deel vraagt een oude vriendin uit haar geboortedorp Frieda om hulp voor haar dochter die zegt verkracht te zijn.
Frieda voert een gesprek met deze Becky waarna zij een flashback krijgt naar haar eigen jeugd waarin zich een identieke situatie heeft voorgedaan. Frieda is op dezelfde manier verkracht en werd ook niet geloofd, en ze is er van overtuigd dat het om dezelfde dader gaat. Om dit uit te zoeken duikt Frieda in haar verleden door terug te keren naar haar geboortedorp.

In dit deel draait het veel om het verleden van Frieda waardoor je als lezer veel over Frieda leert. Het boek leest heel snel en makkelijk weg maar ik mis wel wat spanning in het verhaal waardoor ik niet echt het idee van een thriller kreeg. Desondanks was het een prettig boek om te lezen en blijft ook nog steeds de rode draad door de serie in de naam van Dean een belangrijke rol spelen.

Dus samengevat een heerlijk boek om te lezen als onderdeel van de serie maar niet echt de naam thriller waard.