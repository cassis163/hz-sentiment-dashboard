In tegenstelling tot de andere boeken van Tess Gerritsen die ik al gelezen heb, duurde het hier vrij lang (bijna 60-70 pagina's) voor ik er "in" zat. Maar dit boek is dan ook helemaal anders opgebouwd : hier krijg je verschillende korte stukjes met steeds andere personages, die samen een belangrijke rol gaan spelen in de rest van het boek.
Het stadje Tranquility, waar dokter Claire sinds 9 maanden huisarts is, wordt plots opgeschrikt door allemaal gewelddelicten door tieners. Het ene al erger dan het andere. Tot overmaat van ramp is haar zoon hier ook bij betrokken.
Dokter Claire probeert uit te zoeken wat de oorzaak van dit plotse geweld is, maar een deel van de bewoners keert zich tegen haar....
De spanning wordt gestaag opgebouwd, en het is een boek dat je moeilijk weg kan leggen. Een aanrader !