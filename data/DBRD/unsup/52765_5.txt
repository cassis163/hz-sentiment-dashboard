Als Nora een uitnodiging ontvangt voor het vrijgezellenfeestje van Clare, een vriendin die ze 10 jaar niet meer heeft gezien of gesproken, twijfelt ze of ze wel zal gaan.
Ze laat zich door Nina overtuigen toch te gaan en dit eindigt erin dat ze wakker wordt in een ziekenhuis, onder het bloed, schrammen en blauwe plekken, zonder te weten wat er is gebeurd.
Het verhaal wordt zo goed gedoseerd verteld, dat je het boek snel wilt uitlezen.
De karakters zijn zo herkenbaar neergezet dat je altijd wel een paar karaktertrekken zult herkennen bij jezelf of iemand die je kent of gekend hebt.
Ook de gebeurtenissen vond ik goed neergezet. Je kunt je goed inleven in de situatie en je voorstellen hoe het gebeurt.
Door telkens een klein beetje te onthullen, blijf je geboeid verder lezen.
Zelden een boek zo snel uitgelezen. Fijne vlotte schrijfstijl, goede spanningsopbouw, goed plot!
Geloof me: jij wilt dit boek ook lezen!