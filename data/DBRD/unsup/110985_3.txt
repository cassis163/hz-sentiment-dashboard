Dit is een verhaal over anders zijn â€¦
Meg Corbyn zoekt beschutting op een regenachtige dag bij Beestachtig Goede Boeken. Ze weet namelijk dat ze bij de wolf Simon moet zijn om veilig te zijn.
Uiteindelijk wordt ze de nieuwe contactpersoon.Zij moet dus de verbinding vormen tussen de Anderen en de mensen.De Anderen zijn allerlei wezens die geen mens zijn. Sommige kunnen wel een mensenvorm aannemen om tussen de mensen te kunnen communiceren zonder extra op te vallen.In hun stadsdeel zijn deze vampiers,wolven,kraaien,weergoden veilig. Mensen zijn hier enkel mits afspraken en strenge regels toegelaten. Simon voelt van in het begin dat Meg anders is dan een gewoon mens. Wanneer hij haar geheim ontdekt, is hij niet erg verbaasd.Er wordt dan ook beslist om samen Meg te beschermen tegen de gevaren waarvan ze weggelopen is.. Deze contactpersoon is namelijk 1 van hun geworden.Hoewel mensen meestal een prooi zijn ,roept Meg verwarring op bij iedereen en wordt zij veel meer dan hun hapje.Het boek toont mooi hoe vertrouwen werkt en als er gevaar is hoe de gemeenschap gaat samenwerken om hun beschermeling en alle anderen te verdedigen.

In het begin is de ontdekking van de wezens belangrijk en vraagt dit om aandachtig te zijn.De auteur gebruikt wel vlotte,eenvoudige taal dus als lezer ben je goed mee. Wanneer het verhaal vordert ,wordt het boeiender. De band tussen Simon, Meg en Sam is interessant en de dialogen in het boek zijn doorspekt met humor. Ook Winter,Monty en de oude vampier zijn boeiende personages. Wie fantasy vol actie en doorleefde personages verwacht,komt bedrogen uit.Fantasy met een hoog feelgood gehalte omschrijft het verhaal wel. Rode Letters is het eerste deel van een nieuwe reeks wat duidelijk merkbaar is. In het boek worden veel personages voorgesteld en een klein stukje van hun wereld ontsluierd. Hopelijk komen in de volgende delen de uitwerking van de maatschappij en de diepere karaktertrekjes meer in detail aan bod want nu bleef je als lezer wat op je honger zitten. Toch maakt Rode Letters nieuwsgierig want de niet zo stereotiepe wezens,de grappige verhaallijnen en de ontwikkelingen van de personages zorgen voor veel leesplezier.
Een cocktail van magie,feelgood,humor en een tikkeltje actie dat is Rode Letters!
***