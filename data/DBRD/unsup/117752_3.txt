De Lone City, de stad waar dit verhaal zich afspeelt, bestaat uit 5 delen. Het buitenste deel is de Marsh en meteen het armste deel. Gevolgd door the Farm en the Smoke. Het gedeelte waar arbeiders uit de Marsh werken. Dan volgt de Bank en de kers op de taart is de Jewel, waar de elite woont.

Violet is opgegroeid in de Marsh maar door een genetische afwijking wordt ze verplaatst naar een Holding Facility voor Surrogates. Daar leert ze hoe ze de krachten die ze heeft door haar afwijking kan gebruiken. Ze kan kleuren veranderen, vormen veranderen en ze kan dingen laten groeien. Die krachten maken dat de rijke elite in de Jewel, die geen kinderen kunnen krijgen, deze meisjes kopen voor absurde bedragen om ze hun kinderen te laten dragen.
Er zit dus een stukje magie in het verhaal maar ik vind dat stukje een beetje tam. Behalve dat ze daardoor kinderen kan krijgen kom je er niet echt achter wat ze nou precies met die krachten kan. Ik heb wel zo het vermoeden dat in het vervolg hierover meer duidelijk wordt.

Violet wordt gekocht door the Lady of the Lake. Haar vrije wil is weg. Ze is nu iemand eigendom en moet een kind van iemand anders gaan dragen. Hoewel het concept te gruwelijk is voor woorden vond ik het fascinerend. Het zal je maar gebeuren…

In de Jewel zijn complotten verraad en intriges aan de orde van de dag. De onderliggende verhoudingen tussen de royalty hangen op zijn zachts gezegd aan een zijde draadje. Elke vriend kan plotsklaps een vijand worden en niemand, maar dan ook echt niemand, is veilig.

Waar sommige mensen het op de Selectie vinden lijken vind ik dat de vergelijking stopt met de cover. Ja, er worden mooie jurken gedragen maar Violet wordt daartoe gedwongen door haar eigenaresse. Ze wordt opgemaakt en betutteld niet omdat ze dat leuk vind, maar omdat haar eigenaresse daarmee wil pronken. Ze heeft hier geen keus in.

Het plot is sterk. Het concept sterk. De personages zijn sterk. En dan…. De romance… Totaaaal overbodig en het verhaal wordt daardoor ook een beetje saai. Nog iets waar ik me aan stoorde was dat de stad niet helemaal goed uitgelegd wordt. Ze leven in een ommuurde stad, omgeven door oceaan. Hebben ze nooit verder gekeken of er meer was? Zijn er geen boten? Waarom is de stad zo afgezonderd? Het komt een beetje over als Divergent, maar dan slecht uitgelegd. Waar je bij divergent weet dat er redenen zijn dat mensen niet weg gaan mis ik dat bij de Jewel heel erg. Waarom vlucht er niemand? Ook hierbij hoop ik dat het in het vervolgdeel duidelijk zal worden! Want ja, ik ben inmiddels zo geïntrigeerd door het verhaal dat ik het vervolg zeker ga lezen!

Het boek is een aanrader! Het is een origineel concept, het verhaal geeft je ‘feels’, zowel goede maar voornamelijk verwondering en afschuw (dat surrogaat ding is echt afschuwelijk). Het laat je de lelijke kant van rijkdom en macht zien en de kracht van vrije wil. De romance is saai en sommige gegeven zijn onduidelijk maar de rest is heel sterk. En het einde! OMG HET EINDE! Lees het!