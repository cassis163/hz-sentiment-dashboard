Ik zou niet willen zeggen dat het boek spannend is of iets dergelijks. Wel maakt het verhaal erg nieuwsgierig! Ik zat continu met vragen in gedachten. Wat is er gebeurd tijdens de oorlog? Waarom zit Paul in de cel in Spanje? Wie is zijn jeugdvriend en wat heeft hij met het verhaal te maken?

Het verhaal wordt vanuit 2 oogpunten geschreven. Wel iets meer vanuit Paul als vanuit Oscar (de jeugdvriend). Dat is nog niet alles, want het verhaal kent ook 3 verschillende tijdlijnen. Je leest stukken over Paul in de cel, je krijgt fragmenten uit de tijd van de oorlog en je krijgt te lezen over een stukje vóórdat Paul in de cel belande. Dit maakt het boek interessant, maar soms ook een beetje ingewikkeld, omdat ik bij elk hoofdstuk eventjes moest kijken in welke tijd ik nu weer was beland. Gelukkig kom je hier na een paar zinnen wel achter.

Wat ik ook erg fijn vond was dat ik me goed kon inleven in de hoofdpersonen. Hun emoties zijn duidelijk verwoord en dat maakt het erg prettig. Zo wordt je namelijk echt in het verhaal gezogen.

Helaas had ik van het einde wel meer verwacht. Het hele boek was ik zo nieuwsgierig! En persoonlijk vond ik het einde daardoor een beetje mehh.. Ik had het graag iets uitgebreider gezien