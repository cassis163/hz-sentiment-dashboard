Onder het Water â€“ Morgan McCarthy

In 'Onder het water' van Morgan McCarthy staat de hoofdpersoon Jonathan Anthony op een keerpunt van zijn leven. Hij heeft het verleden de rug toegekeert en vertelt in dit verhaal hoe hij zo gekomen is. Hij vertelt het verhaal van zijn jeugd op het landgoed Evendon, over zijn rijke oma, zijn moeder Alicia en vooral over zijn zusje Theo. Terwijl je het verhaal leest, weet je dat er wat verschrikkelijks gaat gebeuren in het leven van Jonathan. Dat voel je in elk woord van iedere zin. Er ligt een ondertoon van spijt en wroeging. Gaandeweg wordt het allemaal steeds duidelijker en zie je het noodlot als het ware boven Jonathan hangen. Je ziet zijn onvermogen het tij te keren omdat hij de feiten niet onder ogen wilt zien. Nu lijkt het dat het verhaal voorspelbaar is en dat is tot op zekere hoogte ook wel maar het blijft toch zeer aangenaam om te lezen.Het is beeldend geschreven in een prettige sfeer, vloeiend en aangenaam. Door de epiloog wordt de roman afgerond en maakt alles tot een mooi geheel. Persoonlijk vind ik het prettig als het einde ook een echt einde is. Het boek heb ik dan ook met een tevreden gevoel gesloten.