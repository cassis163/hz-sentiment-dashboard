In “allemaal onderweg” staan allemaal verhalen die echt gebeuren. (Nu, straks.. en later) Het zijn allemaal verhalen over ongelofelijke dierenreizen. Verhalen onder water, door de lucht en over land.
Vaak gaan dieren op reis als het seizoen verandert. Soms gaan ze op zoek naar voedsel. Soms naar een plek om te paren en kleintjes te krijgen. Soms om al die redenen tegelijk.

In “allemaal onderweg” vind je ongeveer 26 hele korte informatieve verhaaltjes over verschillende dieren in de hele wereld. Het boek staat boordevol met allemaal leuk feitjes en weetjes. Het is ontzettend leerzaam, maar wel op een leuke manier. Het is niet saai en het zijn ook geen grote lappen tekst. Het wordt allemaal kort en bondig besproken. Daarnaast zul je in dit boek dingen lezen en vinden die je absoluut nog niet wist. Alle dieren- en natuurliefhebbers, zowel de jonge als de oudere zullen echt van dit boek smullen.

Aan jongere kinderen kun je dit boek absoluut leuk voorlezen. Er is naast de tekst ook genoeg te bekijken in dit boek. Er staan duidelijk illustraties van de dieren waarover je leest en ook hun leefgebied is daarbij afgebeeld. Kinderen pakken zulke dingen vaak makkelijk op door de illustraties te bekijken. Per dier vind je 2 pagina’s met tekst en illustraties. Zo kun je er dus bijvoorbeeld voor kiezen om elke avond/dag een x aantal dieren voor te lezen. Het boek bestaat totaal uit 64 bladzijdes dus je bent best wel even zoet. En daarnaast kun je alles altijd even terug zoeken, het is wat dat betreft ook een soort naslagwerk.

De illustraties van Chris Madden zijn ontzettend mooi weergegeven. Wat vormgeving betreft krijg dit boek een dikke tien. De illustraties versterken echt de tekst, wat altijd erg fijn is. De schrijfstijl van Laura Knowles is vooral erg informatief maar is ook wel vertelt op een luchtige en vaak grappige manier. Ze praat echt vanuit de dieren, dat is erg leuk gedaan.

Kortom, een geweldig leuk en informatief boek voor de jonge en oude natuur- en dierenliefhebber, met prachtige illustraties!!