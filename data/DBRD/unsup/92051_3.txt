Het is altijd boeiend om meer te lezen over het duo Erica en Patrik. De omgeving waar ze wonen wordt natuurlijk relatief vaak getroffen door moord en doodslag, maar dat overkwam Miss Marple ook altijd.
Deze keer zit Erica met postnatale ellende, en in hun woonplaats is er sprake van moord, intriges, roddel en nog veel meer. En vlak de ambities van sommige collega's van Patrik ook niet uit!
Veel problemen blijken afkomstig te zijn uit het (verre) verleden; LÃ¤ckberg knoopt alle eindjes vakkundig aan elkaar en weet het "oude" verhaal mooi te verbinden met het heden. Voor de oplettende lezer is het allemaal niet zo verrassend, maar het hele verhaal ademt een vertrouwde, ouderwets sombere Scandinavische sfeer. Heerlijk voor mensen die daarvan houden, en degenen die er niet tegen kunnen moeten dit boek dus niet lezen.