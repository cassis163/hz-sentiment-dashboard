Voor het Selfpubcaf√© van Shirley Pellikaan mocht ik het boek "Wie is er nu stoer!" van Niesje Huizing-Faber lezen.

Het boek bestaat uit een reeks getuigenissen van mensen die gepest werden/worden en wat hieraan gedaan werd of juist niet. Uit de verhalen blijkt dat men in scholen nog altijd niet goed weet hoe met pesten om te gaan. Veel slachtoffers worden niet serieus genomen en zijn getekend voor de rest van hun leven of hebben er zelf een einde aan gemaakt.

Doordat de getuigenissen door de slachtoffers zelf geschreven zijn komt het boek soms amateuristisch en kinderlijk over, maar dit doet geen afbreuk aan de problematiek. Dit boek zou standaard in iedere school aanwezig moeten zijn en gelezen worden door de leerkrachten, leerlingen, zorgverleners, maar ook door de ouders. Zo zou men misschien eerder de signalen opvangen als iemand gepest wordt en ook zien dat niet alleen de gepesten, maar ook de pesters geholpen moeten worden, want meestal komt hun gepest voort uit problemen met zichzelf.
Laat dit boek rondgaan in scholen, laat pesters het lezen en een spreekbeurt erover maken, misschien kunnen ze op die manier tot inzicht komen en ook hulp zoeken.