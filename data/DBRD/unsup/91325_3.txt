Grip gaat over een 4-tal studiegenoten die elkaar naar 20 jaar opzoeken. Twintig jaar geleden waren ze met zijn vieren op reis in Noorwegen: De Lofoten was de berg die zij bedwongen. Maar er gebeurde meer tijdens die korte vakantie. Grip gaat natuurlijk over de grip die belangrijk is bij het beklimmen, en als je geen grip hebt, val je. Grip gaat ook over de grip op het leven die de 3 mannen wel (of juist meer) hebben nu ze ouder en wijzer zijn.

De vrouw, Lotte, is de spil van het verhaal. Het verhaal wordt verteld vanuit het gezichtspunt van Martin, Vincent en Paul. Ieder met hun gedachten, ervaringen en vooral gevoelens voor elkaar en voor Lotte. Een ieder vertelt zijn verhaal, en soms komen de verhalen lijnen samen of overlappen elkaar.

Grip is een fijn boek om te lezen. Nostalgisch en met mooie sfeertekeningen gezien door de drie hoofdrolspelers. Knap om te lezen hoe de mannen elkaar zien en ervaren en dat veel dingen onuitgesproken zijn en blijven. Herkenbare situaties voor 40+ers. Geloof, hoop en liefde het komt er allemaal in voor.

Geen letter is teveel gebruikt. De karakters zijn mooi uitgewerkt en met een ieder kun je wel sympathie opbrengen. Allemaal hebben ze wel iets tragisch.