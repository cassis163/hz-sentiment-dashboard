Mike Ford is een student met torenhoge schulden, wiens problemen in een klap opgelost lijken te zijn als hij van Harvard wordt geplukt om aan de slag te gaan bij de Davies Group, een invloedrijk en prestigieus consultancy-bureau. De specialiteit van dit bureau is het beïnvloeden van de vijfhonderd machtigste mensen in Washington. Henry Davies, naar wie de firma is vernoemd, kent iedereen die ertoe doet, en belangrijker nog: hij kent hun diepste, duisterste geheimen. Nu is hij op zoek naar een protegé om hem te helpen bij zijn grootste en gevaarlijkste deal, en Mike lijkt hiervoor de aangewezen persoon. Algauw raakt Mike hopeloos verstrikt in een web van macht en corruptie waaruit geen ontsnapping mogelijk lijkt. Een pact met de duivel verbreek je immers niet zomaar...

Dit is het verhaal zoals het werd voorgesteld op de achterflap van het boek. ik ben vrij enthousiast begonnen aan het boek en dacht dat je er even in moest komen, zoals bij veel boeken het geval is. Er kwam in het eerste gedeelte zoveel op je af qua informatie, dat je er geconcentreerd bij moest blijven. Sommige momenten vond ik het zelfs saai. Maar ben echt onwijs blij dat ik doorgelezen heb. Ongeveer halverwege had ik de smaak te pakken, en gebeurde er van alles wat bij een echte thriller hoort. Het is een echte page-turner geworden en kon het boek niet meer wegleggen. Echt klasse verhaal. Er wordt op een fantastische wijze naar een ingewikkeld plot toegewerkt, hetgeen je interesse erbij houdt. Je wilde gewoon weten hoe het allemaal af zou lopen!
En wat het eerste saaiere gedeelte betreft, achteraf begrijp je gewoon dat de informatie belangrijk is om het verhaal te kunnen volgen. Het boek krijgt van mij 4 sterren en is een aanbeveling.