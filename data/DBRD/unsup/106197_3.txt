Lopen met de Kenianen is een vlot geschreven boek voor hardlopers. Gaat over een Engelsman die op jonge leeftijd graag aan het rennen was. Hij is altijd wel blijven hardlopen, maar vraagt zich later af wat hij had kunnen bereiken als hij zich helemaal op het hardlopen had gestort. Nu is hij getrouwd en heeft kinderen en doet de mogelijkheid zich voor om met zijn baan als journalist voor Runners World een half jaar met zijn gezin naar Kenia te gaan. Zijn ambitie is uit te vinden waarom Kenianen vrijwel alle loopnummers domineren en te kijken wat hij nog kan bereiken als hij zich een half jaar op hardlopen stort. Hierbij is zijn einddoel een marathon in Kenia te lopen.