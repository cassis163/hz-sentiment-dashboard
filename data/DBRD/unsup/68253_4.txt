Vijftig Tinten Vrij is het laatste deel in de trilogie van schrijfster E.L. James. En wat is dit een knaller van een einde.

Het derde boek gaat verder waar het tweede boek eindigt: Christian en Ana zijn getrouwd en genieten van hun huwelijksreis. In dit verhaal stapelen de gebeurtenissen zich op en gebeurt er veel. Het is een boek waarbij het einde te snel nadert. Het is jammer dat de serie afgelopen is.

Dit boek is beter dan de vorige op het gebied van actie en spanning. De gebeurtenissen komen snel achter elkaar en je verwacht sommige gebeurtenissen niet. Dat maakt dit boek naast een romantisch boek, ook een spannend boek.

De relatie tussen de Ana en Christian verdiept zich en wordt goed uitgewerkt gedurende het boek. De ontwikkeling van de relatie tussen de hoofdpersonen en de spannende gebeurtenissen maakt dit boek tot een mooi samenspel van gevoelens en spanning.

Het boek is een waardige afsluiter voor de serie.