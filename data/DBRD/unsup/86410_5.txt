Ik vond Het Bernini mysterie een supergoed boek. Twee maanden voor ik aan het boek begon ben ik in Rome geweest, dus kwamen de beschreven kunstwerken, kerken, pleinen etc. n√≥g geloofwaardiger op me over. Want aan geloofwaardigheid schort het niet in dit boek. Wie niet beter zou weten zou kunnen denken dat het verhaal zich echt heeft afgespeeld. Alleen de val van de helicopter kwam ook bij mij erg ongeloofwaardig over en de schuilplaats van de Illuminati lag ook erg voor de hand. Maar dat neemt niet weg dat het boek je tot de laatste letter blijft boeien.
Aangezien Brown ook in de geheime delen van het Vaticaan is geweest krijg je als lezer ook een idee van wat zich daar allemaal achter de schermen bevindt. Ongeacht of je je nu interesseert voor de Kerk of niet. Want Brown blijft echt boeien met zijn ongelooflijke kennis. Inmiddels ben ik halverwege De Da Vinci code en ik vind dat dit boek het bij lange niet haalt bij Het Bernini mysterie. De laatstgenoemde is een absolute aanrader, zeker als je het combineert met een reis naar Rome!