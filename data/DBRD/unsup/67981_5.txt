Dit was voor mij een eerste kennismaking met het werk van Cassandra Clare en ik ben onder de indruk van de combinatie van quotes en tekeningen. Het heeft me zeker nieuwsgierig gemaakt naar de Kronieken van de Onderwereld-serie. Voor de fans is dit een aanvulling op al het moois dat ze al in huis hebben van deze auteur. Het verstevigt de band met de auteur en haar werk door middel van het inkleuren van de tekeningen. De beleving van de verhalen wordt hierdoor zeker intenser; je bent er nu zelf een onderdeel van geworden.

'Simon ging rechtop zitten. Met een ongelofelijke snelheid sloeg hij Jace omver en rolde hij boven op hem. Jace kwam met zijn hoofd hard op de metalen vloer terecht. Zijn oren suisde terwijl Simon zijn tanden in zijn nek zette. Hij probeerde zich los te maken, maar de armen van de andere jongen waren sterk als ijzer.' â€“ Stad van Vuur

Geniet van de originele tekeningen van Cassandra Jean en de quotes uit Stad van Beenderen, Stad van Vuur, Stad van Glas, Stad van Gevallen Engelen, Stad van Verloren Zielen en Stad van Hemelse Vlammen van Cassandra Clare.

Tip: een prachtig boek om cadeau te doen aan fans van de boeken en TV-serie Kronieken van de Onderwereld van deze auteur; het zal zeker gewaardeerd worden!