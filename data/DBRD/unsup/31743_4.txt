Al direct wordt de lezer meegenomen in een verhaal met veel vragen. Het maakt je nieuwsgierig. De hoofdstukken over de vijf vrienden in hun middelbare schoolleeftijd geven steeds wat informatie die maakt dat je de situatie in het heden beter gaat begrijpen. Knap hoe de auteur de lezer, binnen de hoofdstukken, vanuit de verschillende personen het verhaal laat beleven. Het einde van het boek vind ik onbevredigend. Een bijzonder verhaal van een niet heel realistische vriendschap had wat mij betreft een eind mogen krijgen dat daarbij past. Ondanks dat is het een leuk boek dat je vlot leest. En dat is maar goed ook want je wilt dit geheim ontrafelen!