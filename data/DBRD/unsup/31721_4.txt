Sam verhuist met zijn moeder en zijn zusje Tegan naar de kust naar het plaatsje Cornwall. Hij leert daar vrijwel direct zijn buurmeisje Jade kennen die veel indruk op hem maakt. Het is voor Max liefde op het eerste gezicht. Hij is onder de indruk van haar schoonheid, de surfkunsten en haar baldadige houding. Hoewel Sam bang is voor het water, en eigenlijk niet durft te zwemmen, wil hij, om indruk te maken op Jade, leren surfen. Hij oefent elke ochtend voor schooltijd. Hij heeft namelijk al snel door dat het surfen de enige sleutel naar Jade is.

Wanneer Sam zijn angsten overwonnen heeft, en een beetje kan surfen, sluit hij zich aan bij de groep van Jade. De groep heeft één doel: surfen op de Duivelshoorn. Sam, gek op wetenschap, probeert uit te zoeken wat de Duivelshoorn precies is. Bij zijn oma ontdekt hij hoe zijn vader ooit verdween en komt hij erachter waar de Duivelshoorn ligt.

Sutf! is lekker vlot geschreven. En de opbouw is zo dat je wilt blijven lezen want wat is er precies met Jade aan de hand, hoe ver gaat Sam in zijn leugens om erbij te blijven horen, bestaat DH? Ik vond het een boeiend verhaal en heb het gewaardeerd met vier sterren.