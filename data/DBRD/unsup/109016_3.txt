Terwijl Alison Rothwell en haar moeder op een stoel zijn vastgebonden, wordt hun vader en echtgenoot Keith in de schuur van de boerderij door het hoofd geschoten en vermoord. Aanvankelijk is het raadsel waarom deze kleurloze en correcte man het slachtoffer van een misdaad is geworden. Het gezin Rothwell maakt een gelukkige indruk en op de onderlinge verhoudingen is niets aan te merken. Daarnaast heeft de financiÃ«le accountant Keith geen vijanden, naar het lijkt.

Inspecteur Alan Banks wordt belast met het onderzoek naar de moord en tast aanvankelijk in het duister. Hij wordt echter gedurende het onderzoek gebeld door een vrouw die de foto van Keith Rothwell in de krant heeft gezien maar beweerd dat de man op de foto iemand anders is, nl. haar ex-minnaar. Langzaam maar zeker komen er meer feiten naar boven die een geheel ander licht werpen op de handel en wandel van het slachtoffer.

De Engelse schrijver Peter Robinson begon begin jaren 90 met het schrijven van de boeken over protagonist Alan Banks. Zwanenzang is het zevende deel in de serie, werd geschreven in 1994 en is pas onlangs in het Nederlands vertaald en gepubliceerd. De oorspronkelijke titel is Dry bones that dream naar een regel uit een gedicht van de Ierse dichter W.B. Yeats.

De kracht van de verhalen over Alan Banks ligt in de schrijfstijl van Peter Robinson. Verwacht geen spanning die je op het puntje van de stoel doet zitten of woeste achtervolgingen. Ook komen in het verhaal geen gedetailleerd beschrijvingen van autopsies voor of andere bloedstollende zaken. Peter Robinson verpakt zijn verhalen in mooie zinnen met veel oog voor detail. De vele dialogen, vaak verhoren van verdachten, familieleden of andere betrokkenen bij de zaak, zijn to the point en laten een deskundige en gedreven Banks zien. Zijn huwelijksproblemen worden met gevoel maar nergens overdreven verteld.

Zwanenzang is een uitermate prettig leesbaar boek met een toch nog onverwacht e ontknoping, dat buiten Nederland zijn weg gevonden heeft naar een groot lezerspubliek. Ik hoop dat dat in Nederland ook gebeurt. Alan Banks en Peter Robinson verdienen het.