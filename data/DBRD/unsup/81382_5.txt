Aiya's strijd is een boek over Aiya die is opgeleid door rebellen die strijden voor vrijheid van hun land. Aiya maakt veel gruwelijke momenten mee en wil niets liever dan haar geliefde wreken. Als de rebellen horen over een magische aanval waarmee de grootheer hen voorgoed wil vernietigen, wordt Aiya als spion naar het kasteel gestuurd. Maar dan wordt ze ontdekt door de grootheer en zijn broer en moet ze zich voordoen als de dochter van de grootheer en zijn vrouw misleiden. Ze kan niet meer weg omdat een magische ketting haar tegenhoudt, ze kan ook geen contact opnemen met de rebellen. Die begrijpen niet dat ze op het kasteel blijft en dat ze de aanvalsplannen nog steeds niet heeft ontdekt. Aiya komt erachter dat er meer kanten aan een verhaal zitten en dat er in het land van de grootheer net zo goed slachtoffers van de strijd zijn als bij de rebellen. Ze ontdekt wie de ware boosdoener is. Ze leert haar eigen magie gebruiken en komt tot een opzienbarende ontdekking.

Dit is een fantasyverhaal omdat er magie in voorkomt en omdat de setting fantasy is. Ik vind het een geweldig sterk verhaal, maar dan vooral vanwege de conflicten waarmee de verzetstrijdster en de grootheer worstelen. Het is een verhaal waarin je aan het denken wordt gezet over de keuzes die je als mens maakt en over de vreselijke dingen die gebeuren als een land in oorlog is.