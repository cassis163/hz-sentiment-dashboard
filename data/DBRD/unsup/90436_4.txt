http://www.watiknouvind.com/2019/03/wat-roene-vindt-van-chaotische-goden-de.html

Roene (11) las het hilarische 'Chaotische Goden' van Maz Evans .
Hieronder zijn eigen recensie:

Van uitgeverij Billy Bones kreeg ik een recensie-exemplaar toegestuurd van 'Chaotische goden'.
Super bedankt daarvoor!

Het verhaal:
O nee! Elliot laat Thanatos, de demon van de dood, ontsnappen en Virgo (een sterrenbeeld) moet daarvoor boeten door Thanatos weer op te sluiten.
Virgo en Elliot vragen hulp aan de goden waaronder ook Zeus (de koning der goden). Thanatos wil de chaosstenen hebben en Elliot en Virgo proberen samen met de andere goden de aardesteen eerder in handen te krijgen dan Thanatos.
Daarvoor moeten Elliot en Virgo een bezoekje brengen aan de koningin. En wil je weten of ze winnen van Thanatos? Dat lezen we pas in het volgende boek!


Wat een waanzinnig leuk boek!
De kaft is leuk en de personages worden levendig beschreven.
Elliot (de hoofdpersoon) is aardig en op sommige momenten grappig. 

Virgo kan soms vervelend zijn en zegt dat je je aan de regels moet houden al doet ze dat zelf ook niet altijd.

Van de goden heb ik zelfs een beetje Griekse mythologie geleerd en ze zijn ook erg grappig.

Bijvoorbeeld Hermes met zijn schoenen met kleine vleugeltjes en zijn bodemloze tas.

Het spannendste deel was in de Grot van Dood en Slaap, waar twee gevechten plaatsvonden. Tussen Thanatos en Hypnos en later tussen Thanatos en Elliot.

De schrijfstijl is grappig. Neem bijvoorbeeld deze zin:

''Patricia Aarden-Trips kukelde om als een pasgeboren veulen op rolschaatsen...''

Ik zelf ben onwijs benieuwd naar boek 2 en 1 is ook zeker een aanrader.
Het is een grappig avontuur dat je in no-time wil uitlezen.
Mijn score? 4,5 duimpjes (Dat is omgerekend een 9!)