Cassel komt uit een familie van vloekwerkers. Deze mensen hebben bijna allemaal een bijzondere gave. Zijn broers kunnen bijvoorbeeld met een aanraking iemand zijn herinneringen wissen of iemand zijn gevoelens beïnvloeden.
Ook zijn er werkers die met een aanraking iemand kunnen vermoorden.
Vloekwerk is verboden, maar het wordt nog steeds stiekem gedaan. Mensen uit de bekende werkers families worden ook altijd vreemd aangekeken of men gaat met een grote boog om ze heen.
Cassel heeft alleen een probleem…Hij heeft zelf geen krachten. Dit maakt hem het buitenbeentje van de familie. Hij is niet normaal, hij is een moordenaar. Hij heeft zijn beste vriendin Lila om het leven gebracht een aantal jaren geleden. Hij wil graag normaal zijn en hij gaat naar een dure school. Hij heeft niet veel vrienden.
Zijn leven staat op z’n kop als hij op een nacht wakker wordt op het dak van de school. Hij is weer aan het slaapwandelen. Dan doet hij nogal rare dingen. Hij ziet steeds een witte kat die zijn hulp nodig heeft. Cassel merkt steeds meer vreemde dingen op. Zijn broers doen ook zo raar en het lijkt wel alsof ze iets voor hem verborgen willen houden. Cassel zelf is goed in zwendelen. Hij zet mensen naar zijn hand. Maar wat als zijn broers dat met hem hebben gedaan? Hij wil zijn echte herinneringen terug en wil erachter zien te komen wat er nu eigenlijk aan de hand is. Hij komt erachter dat niets is wat het lijkt. Cassel mag dan een vreemde eend zijn, hij heeft meer in zijn mars dan hij denkt!

Spannend boek. Er zit ook veel humor in. Vooral opa zorgt voor grappige momenten. Hij heeft een vervloekte gave…..Met een aanraking kan hij iemand om het leven brengen….Hij is een maffe oude man, maar ook hij houdt iets achter. Cassel zijn moeder zit in de gevangenis. Hij zelf woont op school. Hij deelt een kamer met Sam. En omdat hij goed kan zwendelen verdient hij wat bij met weddenschappen tussen de leerlingen onderling.

De titel en de cover zijn beiden goed gekozen. Witte kat dat is helemaal duidelijk. En de jongen voorop is Cassel die de kat vasthoudt met zijn handschoenen aan. Vloekwerkers en hun familie moeten handschoenen dragen. Omdat ze niet door de stof heen iemand kunnen bewerken.

Dit is het eerste boek van de serie. Er zijn er nog meer. Het einde is niet open. Het is afgesloten op een vraag na. Maar het is geen cliffhanger, dus je kunt nog wel even wachten op de volgende delen.

Vlot geschreven, groot lettertype en origineel thema. Heerlijke Young Adult.

4****