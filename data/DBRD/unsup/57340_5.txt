Ellen Gerretzen(1960) ook bekend als Ellen G debuteerde met haar thriller Bloedbruiloft in maart 2011. Hiermee begon zij aan een reeks boeken waarin je het leven volgt van in de Berlijn wonende detective Wolfgang. Ellen Gerretzen woont en schrijft in Amsterdam, Berlijn en Spanje. Dit merk je vooral aan de omgeving die zij in haar boeken omschrijft, zij neemt je mee op alle locaties die Wolfgang bezoekt.

Wolfgang heeft na een moeilijke tijd besloten zijn geboortestad Berlijn achter zich te laten. Hij trekt zich terug in Spanje om wat rust te pakken. Na een tijdje besluit hij weer terug te gaan naar Berlijn, hij komt hier weer in contact met zijn vriendin Gitta, zij maakt zich zorgen om een dakloze die wel eens bij haar in het café te vinden is, Jan is spoorloos verdwenen en heeft spullen bij haar achter gelaten. Wolfgang besluit om als privédetective uit te zoeken wat er met Jan gebeurd is. Ondertussen loopt het Landeskriminalambt vast op drie heel gruwelijke moorden. Beetje bij beetje raakt de zaak van Wolfgang verweven met de moorden van zijn oude collega bij het Landenkriminalambt. Hierdoor beslist Wolfgang zijn oude baan weer op te pakken. Hij weet de moordenaar te traceren van Berlijn naar Lissabon en weer terug.

Het boek is goed opgezet, leest snel, ik moest gewoon weten wat er zou gebeuren. in het proloog maak je als lezer kennis met de moordenaar waardoor op het einde van het boek alle puzzelstukjes in elkaar vallen. Je komt veel personages tegen maar vond het zelf niet storend, Ellen G. heeft alle personages zeer helder geschreven waardoor je met de personages mee begint te leven. Ik heb zelf echt wel even gehad dat ik een personage een duwtje in de goede richting wou geven. De omgeving is zeer beeldend geschreven, je merkt dat Ellen G. duidelijk kennis van zaken heeft en dat zij in werkelijkheid alle restaurants, straatjes en omgeving met eigen ogen heeft gezien

Ellen G. Is zelf nog niet heel erg bekend in de Nederlandse schrijverswereld maar naar mijn mening is zij net zo goed als haar mede thrillerschrijfsters; Loes den Hollander en Simone van der Vlught. Verdorven is het derde boek met Wolfgang als hoofdrol, ondertussen is er al een vierde boek uitgekomen Manzanilla.