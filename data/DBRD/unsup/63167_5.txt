Het boek is geen leesboek, maar een boek boordevol mooie illustraties en feitjes over dieren. Feitjes die ik al wist, maar zeker ook feiten waar ik om moest lachen, gniffelen en mij over kon verbazen.

Wist je bijvoorbeeld dat flamingo's alleen eten als ze hun kop ondersteboven houden en dat ze over hun eigen voeten plassen om een beetje af te koelen? En dat vliegen eerst op je eten kotsen voordat ze het opeten? Ik niet ieder geval! Dus behalve dat het boek uitpuilt van de mooie illustraties is het ook nog eens leerzaam. De doelgroep is ook erg breed want je kunt boek met je kind doornemen maar ook voor volwassenen is het een mooi boek om door te bladeren.

Iedere twee pagina's wordt een ander dier uitgebeeld waardoor het een leuke afwisseling qua dieren is. In het begin vind je een overzichtelijke index. Het boek bevat feitjes en illustraties over 'huis-tuin-keuken' dieren, maar ook de meer exotische dieren komen aan bod. Ik vond de bladzijdes over de bijen erg mooi, vooral vanwege de illustratie op de linkerpagina (en de afwisseling met eerdere illustraties).

Lees verder op: http://boekenz.nl/2016/10/wonderbaarlijke-feiten-dieren-maja-safstrom/