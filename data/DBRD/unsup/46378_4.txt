Iedereen die mij een béétje kent, of mijn blog volgt, wéét van mijn 2 tics.
2 Ietwat uit de hand gelopen hobby's....lezen, en...'Wie is de Mol?'
Dus ja, als er dan een bóek uitkomt over dat tv programma....

Ok, het duurde dan ook niet lang voor ik het boek in huis had, en nu is het dus uit.

'De Mol', zoals het programma in België heet, speelt zich af op een locatie in Frankrijk.
De 10 kandidaten (waaronder natuurlijk de Mol) zijn, in willekeurige volgorde: Karel, Eric, Hilde, Steven, Mary Ann, Andreas, Patricia, Nadia, Yves en Iris.
Het team dat het programma maakt, en waar de kandidaten het meest mee te maken hebben; presentator Hannes, regisseur Anja, redactielid Bea, en cameramannen Jef en Peter.

En met deze groep moeten we het stellen.

De hoofdstukken worden telkens vanuit iemand anders' oogpunt geschreven, makkelijk herkenbaar aan diegene zijn/haar naam bovenaan het betreffende hoofdstuk.

Omdat er óók vanuit de programmamakers wordt geschreven, heb ik VOOR HET EERST (Jáwel!!!) de Mol ontmaskerd vóór zijn/haar naam daadwerkelijk werd uitgesproken!!
(Nu was dat in dit geval niet héél lastig, maar heey, gun mij ook eens wat...)


De sfeer van het programma komt goed over in het boek, de beschreven opdrachten zouden goed in het programma kunnen zitten.
Net als bij het daadwerkelijke tv-programma, zat ik bij het boek óók met een notitieboekje in de aanslag, om alles wat me opviel op te schrijven. En terug kijken (bladeren) deed ik ook.

Waarom dan geen 5 duimpjes? Omdat de reden van de ontvoerder me wat vergezocht leek voor zo'n uitgebreide wraakactie. Omdat degene die van zijn plannen wisten erin mee gingen. Omdat de Mol achterhield wat hij achterhield. Misschien aan de ene kant om duidelijke reden, aan de andere kant... ook weer wat vergezocht imo.
Maar het is WIDM, en 'niets is wat het lijkt' en 'Trust nobody' dus wie weet verdraai ík de boel hier wel.... Wie zegt dat ík de waarheid hier spreek?