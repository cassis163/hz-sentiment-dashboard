Wat een heerlijke hervertelling van het Repelsteeltje. Naomi Novik graaide volop in de vergaarbak aan thema's en verhaalelementen die het sprookje biedt en brengt ze terug in een nieuw, oorspronkelijk verhaal - net zoals ze dat eerder deed met Ontworteld.

Het resultaat is een heerlijk verhaal, dat je met gemak de benodigde uren op de bank of in je bed houdt. Het is nu eenmaal zo f√≠jn om te lezen.

Novik biedt krachtige personages met diepte. Ze schrijft betoverend - soepel, meeslepend. Ze is origineel en beeldend zonder ooit bombastisch of gedwongen te worden.

Enig minpuntje is misschien de plotopbouw. Als ze naar het einde werkt en de verschillende verhaallijnen moeten samenkomen, hangt het soms wel heel erg van toevalligheden aan elkaar. En het happy end is misschien net een beetje te voorspelbaar. Maar ach, who cares. Want bevredigend is het wel. Heel erg.