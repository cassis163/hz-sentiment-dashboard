Voor Xanderuitgevers mocht ik dit boek lezen.
Mijn eerste indruk van het boek was toch wel matig. Een beetje aan de dunne kant, groot lettertype en een cover die niet echt aanspreekt. De cover is wat eentoning qua kleur.

Het verhaal gaat over Thibault en Elsa. Elsa ligt in coma en Thibault komt per abuis op haar kamer terecht in het ziekenhuis. Thibault zit in een moeilijke periode in zijn leven en vindt bij Elsa een stukje rust. Voor hij het weet komt hij er steeds vaker en begint er een band te groeien.
Het boek leest vlot weg. Eigenlijk een beetje te vlot. Je hebt hem binnen een dag uit. Het verhaal is boeiend, maar soms ook een beetje onwerkelijk. Zelf werkzaam in de gezondheidszorg vind ik het nog steeds vreemd dat het ook maar niemand is opgevallen dat er een vreemde jongen/man bij Elsa in de kamer is beland.
Toch wil je doorlezen, steeds maar weer. Ondanks de makkelijke schrijfstijl, groter lettertype (waardoor het verhaal daadwerkelijk nog wel korter is dan de 222 pagina''s tellende boek) is het wel een prima debuut. Jammer vind ik het einde van het verhaal, dit had zoveel meer kunnen zijn.