Wanneer zijn baasje inkopen gaat doen bij zijn favoriete winkel ;de slagerij, moet mopshondje Carl helaas buiten wachten. Wanneer ze eindelijk de winkel uitkomt blijkt zijn baasje om de een of andere reden heel veel haast te hebben en vergeet ze Carl. Hij probeert zichzelf te bevrijden van zijn halsband, maar dat gaat lang niet zo gemakkelijk. Wanneer het hondje eindelijk vrij komt weet hij de weg naar huis niet meer. Dan ontmoet hij Paula, een grote zwerfhond……

Het verhaal van Carl Mops die verdwaalde en de weg naar huis weer vond is een aandoenlijk prentenboek over het lieve en dappere hondje Carl. De prenten van Joëlle Tourlonias zijn stuk voor stuk gedetailleerde kunstwerkjes en zijn allen erg vermakelijk om naar te kijken. Het verhaal sluit daar weer verrassend mooi op aan. Deze is geschreven vanuit het oogpunt van het hondje Carl en geeft kinderen een fantasievol kijkje in de belevingswereld van een kleine hond. Leuk, geloofwaardig en origineel. Heerlijk boek om uit voor te lezen. Een aanwinst voor wie gek is op honden, geen liefhebber? Dan veroverd Carl zelf wel je hart.