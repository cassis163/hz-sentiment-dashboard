Coming-of-age verhalen liggen je of liggen je niet. Dit is ook het geval met Zoetbitter. Laat de superlatieve beschrijvingen er uit en het boek zou floppen, maar juist omwille van de definiëringen van dranken en producten krijg je een totaal ander verhaal.

Het verhaal vertelt het relaas van Tess die haar geluk wil beproeven in “The big city” en per toeval een baantje als hulpserveerster vindt in een restaurant. Ze probeert zichzelf zo onzichtbaar mogelijk te houden maar gaandeweg wordt ze toch meegesleurd in de wereld van sex, drugs en heerlijke wijnen en ingrediënten.

Stephanie Danler beschrijft zintuiglijke smaken op een voortreffelijke wijze waarbij je ze tijdens het lezen bijna proeft.
Ze neemt je mee in de hectiek van een goed draaiend restaurant waar iedereen als een geöliede machine moet meewerken om alles werkende de houden. Je wordt eveneens moe van het ritme waarin Tess moet werken maar je kijkt reikhalzend uit naar de stiekeme ontmoetingen met Jack, de barman en de lessen van Simone.

De auteur heeft een zeer goede research gedaan van de verschillende soorten wijnen en hun herkomst… en eerlijk toegegeven, ze kan schrijven.
Zoetbitter is intrigerend, waarbij je steeds verder wil lezen of Tess slaagt in haar leventje.