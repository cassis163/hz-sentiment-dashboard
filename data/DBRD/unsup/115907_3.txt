Dit is mijn derde boek en bij toeval krijgt het als waardering ook 3 sterren van mij. Het is een zeer origineel verhaal over een vriend die de literaire nalatenschap van zijn overleden vriend in Egypte gaat bijzetten. Het eerste boek kreeg van mij 2 sterren, het 2e boek 4 sterren, dus dit boek is een middelmatig boek, en dat is het ook. Het bijzondere in dit boek zijn de illustraties, die zeer goed in het verhaal passen. Het taalgebruik is zeer Vlaams, waar op zich niets mis mee is voor mij als Brabander, maar dat kan voor de wat noordelijkere landgenoten een probleem zijn.
De vreemde ontmoeting met zijn vriend is ook al weer wel heel bijzonder. De verdere ontwikkeling van de vriendschap is minstens net zo vreemd. Devriend geeft (zeer) regelmatig ongezouten kritiek op het werk van de jange aankomend auteur, wat niet altijd direct goed valt, maar soms achteraf terecht blijkt te zijn. Het einde is weer typerend vreemd voor dit boek! Het ontbreken van hoofdstukken, vind ik ook een (klein) minpuntje, omdat ik altijd de neiging heb een leessessie met een einde hoofdstuk te beÃ«indigen, dat gaat dus niet in dit boek. Er wrdt wel heel uitgebreid ingegaan op de histoirische gegevens van Egypte, die ik ondanks mijn Egypte reis van zo'n 10 jaar geleden echt niet allemaal kende. Echter worden de karakters niet voldoende uitgediept, waardoor ik het op 3 sterren houd!