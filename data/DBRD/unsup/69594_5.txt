De cover is echt schitterend gemaakt. Zodra Raaf transformeert, geeft dit een beeld hoe het verloop ervan zou kunnen gaan. Het verhaal op zich is heel bijzonder en ook erg spannend. Zeker de gesprekken die Raaf heeft met kater Balderus. De antwoorden die Balderus geeft, zijn een soort van raadsels vol met soms overbodige informatie, echt geweldig. Maar Balderus is niet de enige personage die Raaf ontmoet op zijn avontuur die echt fascinerend is, er volgen er meerdere. De schrijfstijl van Carine Maes is echt heerlijk om te lezen, ze heeft het onderverdeeld in korte hoofdstukken wat echt fijn en duidelijk is. Het is een verhaal vol fantasie, dieren die praten, omgevingen die anders dan anders zijn, maar dat alles verbaast je totaal niet, je gaat er zo mee in op, dat het echt onmogelijk is om te stoppen met lezen. Raaf is een bijzonder sprookjesachtige fantasie verhaal, wat zowel voor volwassenen als voor young adults geschreven is.