De afgelopen jaren genoot ik meermaals van Mandy Baggots verhalen die zich afspelen op het Griekse eiland Corfu. Ik ben er vrij zeker van dat Those Summer Nights altijd mijn favoriet zal blijven, maar ik moet bekennen dat One Last Greek Summer mij toch ook wel kon bekoren.

Ik begon nogthans met weinig verwachting aan dit boek. Vorige zomer was ik namelijk behoorlijk teleurgesteld in Singe For the Summer. Maar bij het persbericht dat One Last Greek Summer ging uitkomen was mijn interesse toch wel gewekt. –

In dit boek volgen we Beth, die recent gescheiden is van haar rijke, succesvolle man. Beth is volop op zoek naar haar plek in de wereld, wat een beetje stroef verloopt gezien ze elke dag geconfronteerd wordt met haar oude leven op haar job. Wanneer haar beste vriendin Heidi voorstelt om naar Corfu af te reizen en daar nogmaals een geweldige zomer te beleven twijfelt Beth. Want het was een geweldige ervaring toen ze 21 jaar waren, maar 11 jaar later is er heel wat verandert. Maar Heidi sleept Beth toch mee naar het eiland en daar ontdekt ze al gauw dat ze nogsteeds diezelfde Beth is. Ze was gewoon alle dingen waar ze van hield een beetje uit het oog verloren. Een van die dingen is de knappe Griekse DJ Alex.

Het is waarschijnlijk onnodig om te zeggen dat ik telkens helemaal betoverd wordt door de prachtige Griekse setting. Mandy Baggot weet perfect hoe ze Corfyu tot leven moet brengen op de pagina’s van haar boeken. De beschrijvingen van de zee en het strand, zorgen ervoor dat je enkel je ogen moet sluiten en de zee effectief hoort ruisen. Ik kon de gyros bijna op mijn tong proeven. Het voelde als een kleine trip naar Griekenland.

Maar dit verhaal wist me ook te charmeren omdat het over zoveel meer gaat dan gewoon een vakantieliefde en strand. Het gaat over de naweeën van een echtscheiding en hoe je jezelf moet herontdekken nadat je alles beth kwijtgeraakt dat veel voor je betekende. Beth is een van de sterkste hoofdpersonages die ik reeds in een boek van Mandy tegen mocht komen. Zelfs als je terugkijkt naar haar verleden dan zie je dat ze altijd een erg sterke vrouw is geweest, die haar geliefden op de eerste plek zet. Ik kon het erg appreciëren dat we Beth echt zien loskomen uit haar mislukte huwelijk en zien groeien tijdens haar verblijf op Corfu.

Natuurlijk speelt ook de romance tussen Beth en haar vakantieliefje van weleer Alex een belangrijke rol. Dit zijn geen spoilers want dat kan je zelf vinden op de korte inhoud. In het begin geloofde ik niet zo in hun aantrekkingskracht. Er was duidelijk spraken van lust op het eerste gezicht, maar liefde… dat ging voor mij niet onmiddellijk op. Het verhaal neemt echter een ietwat onverwachte wending en hierdoor kon ik hun connectie beter appreciëren.

Het enige waar ik me tijdens het lezen echt ontzettend aan heb zitten ergeren, waren de seksscenes en de zinsspelingen op zin hebben in seks. Mijn haar kwam hier echt recht van omhoog te staan. Lezers van mijn blog weten dat ik absoluut niet vies ben van stomende scenes en een beetje seks talk in mijn verhalen. Maar in dit geval was het zeker geen meerwaarde. Het voelde erg onnatuurlijk en geforceerd aan. Met momenten leek het wel of iemand alle synoniemen voor vagina had opgezocht in het woordenboek.

Maar laat je dat zeker niet afschrikken. Het is geen erotisch verhaal, dus de seks bewoordingen zijn slechts in kleine mate aanwezig. One Last Greek Summer is sowieso het lezen waard. Ik las het tijdens de eerste warme dagen van het jaar en kreeg echt het gevoel alsof ik kort op vakantie was geweest. Ik hield er ook een gigantische zin in gyro aan over.

Een absolute aanrader voor deze zomer bij een lekker glaasje wijn en een ruisende zee!