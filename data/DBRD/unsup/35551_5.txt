Het verhaal begint direct spannend met de reanimatie van een ogenschijnlijk dronken visser. Hierdoor zit je direct goed in het verhaal en het stimuleerde mij om verder te lezen.
Deze reanimatie is het startpunt van het onderzoek van Renske, expert gevaarlijke stoffen en arboprofessional, ze gelooft namelijk niet dat visser Henk is overleden door een noodlottig ongeval. Ze kent hem namelijk van de tennisclub en hij dronk nooit alcohol. Later blijkt dat hij een stiekeme drinker was maar dat weerhoudt Renske er, om meerdere redenen, niet van om zich vast te bijten in zijn dood.
Ook de zoon en dochter, beide in de puberleeftijd, spelen een belangrijke rol in het verhaal. Evenals Marcel, een goede bekende van Renske die bij de politie werkt. Marcel gelooft Renske in eerste instantie niet en stoort zich aan haar vasthoudendheid.
Er komen meerdere verhaallijnen samen in dit boek, in eerste instantie lijken deze los te staan maar naar mate het verhaal vordert worden ze op een knappe manier in elkaar verweven.

Onder Invloed is het debuut van Tamara Onos en er komen meer Renske Nijland thrillers, persoonlijk kijk ik daar erg naar uit en ik hoop dat we dan nog meer over de hoofdpersonen te weten komen. Het verhaal leest prettig, bevat geen moeilijke woorden of ingewikkelde zinsconstructies, en houd je in z’n greep.
Tamara Onos is zelf ook arboprofessional en ik moet zeggen dat dat heel goed blijkt uit de manier waarop de chemicaliën, laboratoria en alles daaromheen zijn beschreven, alles is zeer geloofwaardig en klopt. (Geen CSI-praktijken…)
Verder woont Tamara in Ellecom en is moeder van drie zonen.

Ik geef het boek 5*****.