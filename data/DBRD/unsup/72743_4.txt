Ik ben niet verliefd op dit boek, MAAR ik vond het nog best wel heel leuk, en ik ga even vertellen waarom.

Allereerst omschrijving van omgeving. Prachtig gedaan! Echt verschrikkelijk veel details en hoewel het voor mijn doen soms iets té veel details waren, maakte dit wel dat je een volledig plaatje kon maken in je hoofd.

De karakters? Nou die waren er genoeg! Veel verschillende namen, karakters en wezens, en toch wist ik van ieder wie ze waren en raakte ik niet in de war. Over namen gesproken, echt ontzettend mooi bedacht allemaal.

Spanning miste je ook niet, ik was maar aan het malen over die schim, en aan het einde werd ik prettig verrast! Er is heel mooi naar een volgend boek gebouwd en ik kijk er ook wel naar uit.

Het enige minpuntje wat ik net al even kort noemde, was voor mij dat het soms ietssss te gedetailleerd was. In het begin kwam ik moeilijk in het verhaal omdat er voor mijn gevoel te veel gesprekjes plaats vonden die in mijn ogen op dat moment niet echt echt ergens voor nodig waren. (Later bleek dus dat dit zeker niet het geval was!) Maar dit was voor mij wel een reden dat ik mij echt door het begin moest ”worstelen” zoals ze dat altijd zo mooi zeggen. Vandaar dat ik 4/5 sterren geef.