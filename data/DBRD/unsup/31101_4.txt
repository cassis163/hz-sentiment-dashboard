Tjeerd Langstraat heeft met eeuwig donker een sterk verhaal in de donkere wereld van mensenhandel geschreven.
Met een vlotte schrijfstijl wordt je in het verhaal gezogen waarin Jan en Monica een lastige zaak krijgen waarin mensenhandel een rol heeft gekregen. Het onderwerp is niet uitgebreid uitgediept, maar toch duidelijk aanwezig en dermate geschreven dat je aandacht wordt vastgehouden.

De personages zijn met een eigen karakter op een mooie manier neergezet waardoor het prettig lezen is. Het grootste minpunt van het boek is toch wel de meerdere erotische scenes met Jan. Het hoort kennelijk bij het karakter, maar in mijn ogen voegt het weinig toe om dit in 1 boek meerdere keren voorbij komt.
Buiten dit is eeuwig donker een pageturner waarin een interessante zaak sterk is neergezet waarbij je niets anders wilt dan doorlezen. Een goed plot waarin je tot het eind niet kunt zeggen hoe het gaat aflopen.