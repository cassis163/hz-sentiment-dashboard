Ik las het boek voor de Hebban leesclub.

Jodi Daynard is een Amerikaans literatuurcriticus voor onder andere The New York Times en "De vroedvrouw van Braintree" is haar debuut.

De titel van het boek dekt misschien niet helemaal de lading, het gaat om zoveel meer dan de vroedvrouw, maar het maakt gelijk duidelijk wie de hoofdpersoon is. Zij is na de dood van haar man opnieuw op zoek naar wie ze is en identificeert zich zeker in het begin vooral als vroedvrouw.
De sobere, ingetogen cover past prachtig bij de tijd en de omgeving waarin het verhaal plaats heeft.

Het verhaal speelt zich af tijdens de Amerikaanse revolutie en begint in 1775 wanneer Lizzie haar man verliest tijdens een slag in Charlestown.
Als jonge weduwe in een voor haar nieuwe gemeenschap bouwt Lizzie haar bestaan op als vroedvrouw. Ze sluit vriendschap met Abigail Adams, de vrouw van de latere President John Adams en probeert ondanks de zorgen voor haar boerderij, het werk en de problemen in het land te genieten van haar leven.
Als er gevaar dreigt voor het gezin Adams raakt Lizzie betrokken bij een complot dat ook voor haar en zelfs de toekomst van Amerika een bedreiging kan vormen.

Mede door de prettige schrijfstijl en het bij die tijd passende taalgebruik word je meegesleept in het verhaal.
Je leeft mee met Lizzie, haar emoties, twijfels, angsten en dromen. De andere personages blijven wat vlak maar als je weet dat dit het eerste boek is van een trilogie, geeft dat hoop voor de ontwikkeling van deze karakters. De vriendschap en loyaliteit naar elkaar van de vrouwen onderling is een mooi thema dat w√©l echt uitgediept word.

Houd je van historische romans en de Amerikaanse geschiedenis? Dan is dit zeker een aanrader.