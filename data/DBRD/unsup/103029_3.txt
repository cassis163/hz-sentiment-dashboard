Dit boek was voor mij een totaal ander boek dan ik in het verleden van John Grisham gelezen heb en ik moet zeggen, dat ik het met plezier heb gelezen. De losse verhalen, zijn een verrassing, ze geven een doorsnee van de rechtszaken, die Rudd voert. Rudd is zelf geen doorsnee advocaat, hij manipuleert, liegt en bedriegt en gebruikt zelfs chantage. Hij is ook een eenzaam man met alleen Partner, zijn werknemer, waar hij zijn beste relatie mee heeft. Hij heeft een vrij sombere blik op de mensheid.

Zijn visie is, dat iedere verdachte een advocaat nodig heeft, juist als de vermoedelijke dader door zijn omgeving en de media al wordt veroordeeld. Hij laat dat heel goed zien in het verhaal over Gardy, een zwakbegaafde schoolverlater, die geslachtofferd wordt omdat hij er anders uitziet dan de stadgenoten.

Hij heeft creatieve manieren om een rechtszaak naar zijn hand te zetten, dat lukt niet altijd zoals hij zal merken als hij Link, een drugshandelaar, bendeleider en moordenaar niet uit de dodencel weet te houden.

Een advocaat, die vecht tegen het juridische systeem en de, in zijn ogen, corrupte politie. Die er zelfs niet voor terugdeinzen om te ontvoeren en denken weg te komen met hun fouten waarbij een onschuldige vrouw is doodgeschoten.

Als deze gegevens maakt het een prettig leesbaar boek, waant er wordt een verhelderende blik in het Amerikaanse rechtssysteem gegeven, fictie of non-fictie.

Erg diepgaand is het niet maar wel een lekker leesbaar boek.