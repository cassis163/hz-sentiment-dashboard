'Het Dossier' is een boek waarin je wordt meegezogen. Vanaf pagina 1 was ik geprikkeld en mateloos geïntrigeerd door de verhaallijn. Fictie, spanning en historische feiten zijn verweven in een wereld waar je weliswaar het bestaan van kent (DDR kunstvervalsing), door de nauwgezette weergave wordt deze ineens heel reëel. Fysieke spanning maakt zich van mij meester tijdens het lezen, zó gedetailleerd en verfijnd uitgewerkt; niet alleen de personages maar ook de omgeving waarin de gebeurtenissen plaatsvinden, zijn fascinerend en scherp opgetekend. Je voelt en ruikt bijvoorbeeld de kilte en eenzaamheid van de cel in de Stasi gevangenis. 'Het Dossier 'is een boek met een magnetiserende werking! Anya Niewierra heeft op een geniale wijze de geschiedenis in een pakkende thriller gegoten. Voor mij een absoluut meesterwerk, de 5 sterren meer dan waard.