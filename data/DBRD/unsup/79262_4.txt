Ik was eerst van plan om drie sterren aan dit boek te geven, maar het einde heeft ervoor gezorgd dat het er toch nog vier zijn geworden. Alle uitgezette verhaallijnen komen in duizelingwekkende vaart samen. Eigenlijk mankeert er niets aan dit boek. Het plot zit goed in elkaar, de personages zijn natuurgetrouw, de zijlijnen zijn interessant en het goede wint het niet altijd van het kwaad.
Anders dan de titel doet vermoeden, speelt de paranormale gave van Sherry Moore niet zo'n grote rol in dit boek. Op een gegeven moment vroeg ik me zelfs af waarom Shuman het nodig vond om dit een rol in het boek te geven, omdat de politie door het nodige speurwerk al veel resultaten had behaald.
Een prima debuut; zeker een schrijver om in de gaten te houden.