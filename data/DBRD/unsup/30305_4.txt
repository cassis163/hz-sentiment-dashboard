Nadat deze week mijn vier kinderen weer naar school zijn vertrokken en het huis een flinke schoonmaakbeurt heeft gehad, weer eens begonnen in een spannend boek.
Niet verwacht dat ik het zo snel uit zou hebben, maar het las als een trein.

Voordat ik het weet, zit ik midden in het leven van Benthe Berg, een ambitieuze journaliste, die met haar man Raoul en dochter Celine in het kleine dorpje Ringerdam woont.
Ze werkt hard en gaat daarbij voorbij aan wat de mensen om haar heen van haar willen of verwachten. Ze zoekt grenzen op en brengt zich daardoor in gevaar. Zo is ze druk met het verhaal wat een moordenaar in een exclusief interview aan haar opbiecht. Hij is er van overtuigd dat hij gepakt word en daarom wil hij haar het verhaal vertellen. Als hij echter niet opgepakt word en hij in de auto van Benthe datgene achterlaat, wat hij bij zijn slachtoffer achterlaat, voelt Benthe zich niet heel veilig. Omdat man Raoul haar werk niet echt veilig vind, durft ze hem dit niet te zeggen. Het verhaal houd haar bezig tot er een groter verhaal komt, wat ook haar priv√©leven binnendringt op een manier die niemand zou willen. Alleen wraak is nog hetgene wat Benthe wil, waardoor ze zichzelf in allerlei moeilijke situaties brengt.

Het boek leest erg makkelijk en is ook goed opgebouwd. Het enige wat mij wel bezighoud is, dat het allemaal wel erg veel is voor 1 persoon. De verhaallijnen zijn echter goed uitgewerkt en het blijft op allerlei manieren boeiend om te lezen. Het slot vind ik iets wat zwak. Daar had voor mijn gevoel meer ingezeten, maar het hele verhaal vond ik overall toch heel goed geschreven.
De voorkant is wat mij betreft niet een voorkant die bij dit soort boeken past. Ik vind het te zoet allemaal en ik zou het denk ik niet gauw oppakken in de winkel. Ik had voor iets spannender gekozen, maar goed, de inhoud is toch waar het echt om draait.