Het is nu bijna twee dagen geleden dat ik Het Amazoneverbond uitlas. Ik moest er even van bijkomen, in die zin, dat ik het op mezelf moest laten inwerken. Vanaf de eerste pagina pakte het verhaal me. De manier van schrijven, de sfeer in het verhaal, het klopt allemaal. De personages worden goed neergezet, je gaat ze herkennen aan hun manier van denken en praten zo lijkt het. Je leeft mee op de pieken en dalen en vooral ook als de tijd gaat dringen en de spanning stijgt. Bijzonder boek met een bijzonder boeiend verhaal. De uitleg over de Amazones en de denkwijze van mannen en vrouwen spreekt me erg aan. Het heeft mij veel leesplezier gegeven en als je bedenkt dat het thrillerdebuut is van Ad van de Lisdonk, dan ben ik benieuwd wat ons nog meer voor fijns te wachten staat in zijn volgende boek.