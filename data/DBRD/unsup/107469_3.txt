Toen ik de achterflap las, dacht ik een boek te gaan lezen in de stijl van bijvoorbeeld 'De verborgen geschiedenis' van Donna Tart. Niets is echter minder waar.
Het is een echte Amerikaanse roman die het verhaal vertelt van een aantal vrienden, die zichzelf de interessanten noemen, vanaf pakweg hun vijftiende levensjaar tot net na hun vijftigste. De stijl is een kruising tussen de stijlen van Richard Russo en Tom Wolfe, met een vleugje Jonathan Franzen eroverheen.
Het boek is echt aangenaam om te lezen, als je van Russo en Wolfe houdt, kun je het met een gerust hart aanschaffen. Ik vond het een boek met een waardering van 3 en een halve *, maar heb het naar beneden afgerond omdat je op Dizzie nu eenmaal geen halve * mag geven.

Tip voor de Nederlandse uitgever: volgende keer graag een andere coverfoto, heb zelden zo'n lelijke cover gezien.....