Sinds vorige kerst is eigenlijk alles mis gegaan voor de 9-jarige Milo. Zijn ouders zijn gescheiden. Zijn vader is met zijn nieuwe vriendin verhuisd naar Abu Dhabi. Zijn moeder heeft grote problemen om alles financieel voor elkaar te krijgen. Oma raakt steeds meer in de war. En Milo blijkt een oogziekte te hebben waardoor hij nog maar heel weinig kan zien.
En dan besluit zijn moeder ook nog dat het beter is voor oma om naar een verzorgingstehuis te gaan. De enige waar Milo nog troost bij vindt, is zijn dwergvarkentje Hamlet.
Door zijn beperkte gezichtsvermogen ziet Milo bepaalde zaken veel scherper dan andere mensen. Hij ziet dan ook dat het allemaal niet in de haak is in verzorgingstehuis Vergeet Me Niet.
Hij doet dan ook zijn uiterste best om oma weer bij hun thuis te krijgen.

Wat Milo Zag is wordt afwisselend vanuit Milo, zijn oma Lou , zijn moeder Sandy en Tripi, de Syrische kok van het verzorgingstehuis verteld. Door de perspectiefwisseling en de korte hoofdstukjes leest het boek heel prettig.

Hoewel er serieuze onderwerpen worden besproken, zoals scheiding, financiÃ«le problemen, asielzoekersproblematiek en verwaarlozing van ouderen is het boek met veel humor geschreven en is het vooral boek met een hoog feelgood gehalte.