Na Het wraakgenootschap ben ik met veel verwachting aan het tweede boek, De sekte, van Gregg Hurwitz begonnen. En de verwachting die ik daarbij had is volledig door hem waargemaakt.

Op een werkelijk sublieme - en soms enge - wijze beschrijft hij hoe mensen binnen een sekte worden gebracht en volledig afhankelijk gemaakt. Dat het hierbij personen betreft die, vanwege persoonlijke omstandigheden, tijdelijk in een labiele situatie zijn beland, maakt het eng omdat ze als willoze slachtoffers afhankelijk worden gemaakt en een speelbal worden van de sekteleider. En volgens mij is dit een werkwijze die heden ten dage door sommige geloofsgenootschappen nog steeds wordt toegepast.

Strak geschreven verhaal waarbij de hoofdpersonen Tim Rackley en echtgenote Dray een verdere diepgang wordt meegegeven die is begonnen in Het wraakgenootschap en hier naadloos op aansluit. Ook hun priv√©leven wordt op subtiele wijze verder ontwikkeld waardoor je sympathie voor hun beiden alleen maar verder toeneemt. Dus de leesvolgorde van beide boeken aanhouden levert nog meer leesplezier op.