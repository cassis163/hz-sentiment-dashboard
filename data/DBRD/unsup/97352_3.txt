!In deze review komen spoilers en mijn ongezouten meningen in voor!
Review 43#

Persoonlijk hou ik niet zo van superhelden/Marvel verhalen, maar dacht dat het leuk zou zijn om eens wat anders te lezen. Dit boek gekozen omdat ik al eerder boeken van Sarah J. Maas gelezen heb en ik heb ooit (kan het me niet zo goed herinneren) de film Catwoman gezien. Dus vergeef me als ik er geen verstand van heb, ik spring werkelijk in het diepe hier. Voorkant vind ik niet zo bijzonder.

Het verhaal:
Als de vleermuis van huis, danst de kat. Het is tijd om te ontdekken hoeveel levens deze kat werkelijk heeft. 2 jaar nadat ze de achterstandswijk van Gotham City is ontvlucht, keert Selina Kyle terug als de mysterieuze en rijke Holly Vanderhees. Al snel ontdekt ze dat Batman weg is voor een missie en dat Batwing achterblijft om de slechteriken tegen te houden. Gotham City is rijp voor de pluk. In de tussentijd wilt Luke Fox bewijzen dat hij het in zich heeft om de mensen te beschermen als Batwing. Hij heeft een nieuwe dief in het vizier die slimmer blijkt te zijn dan de rest. Ze werkt samen met Poison Ivy en Harley Quinn, en samen creëren ze chaos. Deze Catwoman kan wel eens de ondergang zijn van Batwing.
!Spoiler alert!
Selina Kyle is lid van de gang Leopards en vecht in de ring om zo geld bij elkaar te sprokkelen voor haar zieke zusje Maggie. Als op een dag politie en de sociale dienst voor de deur staan, moet Selina kiezen. Of ze gaat naar de gevangenis of ze gaat naar een speciale school voor jonge vrouwen die cognitief en fysiek sterk zijn om een League Assassin te worden. Ze kiest voor het laatste en zonder afscheid te nemen, vertrekt ze. 2 jaar later keert Selina Kyle terug in Gotham City, gevlucht van de League Assassins. Ze is overdag de rijke erfgename Holly Vanderhees die naast de rijke en woest aantrekkelijke Luke Fox woont. Maar ’s nachts is ze de dief Catwoman die samenwerkt met Poison Ivy en Harley Quinn, dure juwelen en kunstobjecten steelt, weet de superheld Batwing iedere keer voor gek te zetten en vecht met League Assassins die haar willen vermoorden. Uiteindelijk blijkt dat alles wat Selina heeft gedaan, voor haar zusje Maggie was. Ze had een geheime formule van de League Assassins gestolen die haar leven zou kunnen redden. Aan het einde van het boek is Maggie gezond en wel terug bij haar pleegouders, beginnen Selina en Luke een werkrelatie en een romantische relatie en is Selina Kyle de Lady of Gotham City.

Ook al was dit niet mijn favoriete genre (superhelden), ik heb ervan genoten. De schrijfstijl van Sarah J. Maas was daar een grote invloed op. Maar dat ik van dit boek heb genoten, wil nog niet zeggen dat ik het genre superhelden te gek vond.
De eerste 20 bladzijdes had ik moeite met het verhaal (ik las een beetje tegen vanwege het genre), maar toen ik doorzette, vond ik het gelijk leuk. Vooral de stukjes met Catwoman, Harley Quinn, Poison Ivy en Batwing voor gek zetten.
Vind het niet verstandig dat ze iemand die lijdt aan PTST (nachtmerries, schuldgevoel en paniekaanvallen) en om de 3 dagen therapie moet volgen, een superheldenkostuum aantrekken om zo een verschil te maken. Volgens mij moet iemand die de wet handhaaft psychisch gezond zijn.
Hoeveel hints moet iemand wel niet krijgen om te zien dat er een link is tussen Holly Vanderhees (Selina Kyle) en Catwoman. Hetzelfde geld voor Luke Fox en Batwing.
Vind dat de prijs voor beste oudere zus naar Selina moet gaan, ze offerde zichzelf helemaal op voor Maggie.
Nog een paar leuke quotes: ’’When the bats away, the cat will play.’’, ’’I’m going to do you a favor and avoid a joke about the cat being out of the bag.’’, ’’Does this mean you have eight lives left?’’
Ga ik hierna nog een superheldboek lezen? Denk het niet, maar zeg nooit nooit.

Conclusie:
Iets anders gelezen dan normaal en ik heb ervan genoten, maar Sarah J. Maas was daar een grote invloed op.
Geweldig hoofdpersonage.
Nog steeds niet mijn favoriete genre en voel me ook niet geroepen om meer superheldboeken te lezen.

Cheen