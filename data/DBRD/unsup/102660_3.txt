Ik had niet gedacht dat Joseph Finder het nog een keer zou lukken om met Killer instinct weer een topper over het bedrijfsleven als onderwerp zou kunnen maken. Met name Paranoïa en Bedrijfsongeval waren dit boek al voorgegaan en het zou alleen maar meer van hetzelfde kunnen zijn.
Helemaal een foutieve vooringenomen mening van mij. Want wat hij Jason Steadman in dit verhaal laat doormaken grenst af en toe aan het ongelooflijke. Met uiterste precisie laat Finder Kurt Semko zijn werk doen en bijna met onmerkbare stapjes dringt deze crimineel steeds dichter het leven in van Jason en zijn vrouw Kate. Zij beiden maken vele angstige momenten door wanneer stilaan blijkt dat Semko niet erg terug deinst om op creatieve manier een leven te beëindigen.
Dus kan ik hier stellen dat het Finder inderdaad weer is gelukt om een spannend verhaal af te leveren. Een ontspannend boek dat niet al te ingewikkeld in elkaar steekt maar toch iedere lezer die voor ontspanning een boek wil lezen dat actie en tempo in zich heeft waar je gewoon een paar gezellige uurtjes aan kunt beleven. Een aanrader die van mij ruim 3 sterren heeft verdiend.