Michael Connelly staat al lang bovenaan mijn lijst van favoriete schrijvers. Ik weet dat elk boek van hem mij boeien zal. En ja, ook dit boek, nu zonder Harry Bosch als hoofdpersoon.
Renée Ballard een vrouwelijke rechercheur is het personage waaromheen Connelly wederom een prachtig verhaal heeft gesponnen. En je weet het, als het verhaal eenmaal begint, kom je er niet meer van los. Eenmaal ingestapt, ontvouwt zich een geweldig plot waarbij ondanks grote tegenwerking de dader gevonden zal worden. En in een wereld van grote zorgen is dat toch een hele geruststelling.

Als je nog nooit een boek van Connelly gelezen hebt, dan zal dit boek een prima kennismaking zijn en mogelijk dat je zelfs daarna Harry Bosch wil leren kennen.

In dit boekt kiest hij dus voor een vrouwelijk hoofdpersoon en dat is even wennen, maar ze heeft mijn hart gestolen. De modus operandi van Ballard doet mij in veel opzichten aan de stijl van Bosch denken. Ook zij laat niet los en gaat stapje voor stapje te werk, maar wel met een krachtige kwetsbaarheid of kwetsbare kracht, die bij Bosch minder naar voren treedt. Misschien omdat Ballard een vrouw is? Ze krijgt dan ook te maken met ongewenste intimiteiten, met alle gevolgen van dien.

Hoe dan ook, wat mij betreft mag Renée Ballard terugkeren (en Harry Bosch ook).
Vijf sterren voor een krachtig én kwetsbaar boek van Connelly.