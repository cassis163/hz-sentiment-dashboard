Dit boek kocht in in eerste instantie voor mijn zoon. Omdat ik niet zeker wist of het wel wat voor hem was, besloot ik het eerst zelf te lezen. Sowieso zorg ik altijd wel dat ik weet wat hij leest, en de ene keer is dat leuker dan de andere keer.

Lockwood en Co is een serie, en dit boek is het eerste deel uit die serie. Het gaat over 3 kinderen, Anthony Lockwood, George Cubbins en Lucy Carlyle. Lucy is degene die het verhaal vertelt.
George en Lucy werken allebei voor Lockwood. Met zijn drieÃ«n zijn ze het kleinste op geestenjagende bureau.
Het kleinste, ja, maar niet het enige. Er zijn nog veel meer bureaus, want in Engeland heeft iedereen last van het Probleem. Er zijn veel geesten en een groot aantal zorgt voor overlast.
Aangezien volwassenen minder gevoelige zintuigen hebben en de geesten niet goed kunnen opmerken, ligt deze gevaarlijke taak in de handen van kinderen. De meeste bureaus hebben wel een volwassen supervisor, maar Lockwood en Co niet.

Als de drie een klus niet helemaal tot een perfect einde hebben weten te brengen, hebben ze snel geld nodig. Gelukkig kunnen ze dat verdienen door een grote klus aan te nemen. Maar deze is bepaald niet zonder gevaar. Er zijn er die het landgoed eerder hebben geprobeerd geestvrij te maken... alleen heeft niemand hen ooit nog levend teruggezien...

Een boek wat makkelijk wegleest, met heerlijk spannende momenten en een snufje Ghostbusters. Want ectoplasma, die term ken ik volgens mij echt door deze heren ...en zie ik dan ook als een groene, slijmerige substantie voor me..

Ik had het boek vrij snel uit, want het spoorde zeker aan om door te lezen. Want natuurlijk is er meer aan de hand dan alleen een paar opdrachten, en nog lang niet alles is ontrafeld aan het eind van het boek.
Onvermijdelijk dus dat er een vervolg kwam, en inmiddels zijn er bij mijn weten nu 5 delen.

Maar vooralsnog heb ik alleen deel 1 gelezen, dus kan ik alleen daarover mijn mening geven.
Ik geef het 3,5 duim, en ga zeker de volgende delen lezen!