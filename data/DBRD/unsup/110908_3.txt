Van A.L. Snijders heb ik ooit wel e.e.a. gelezen en het is natuurlijk altijd afwachten of de keuze van iemand anders ook aansluit bij je eigen belevingswereld. De diversiteit van de korte verhalen die Snijders gekozen heeft is groot, en er zitten absoluut juweeltjes tussen zoals die van Nescio en van Johnny - the selfkicker - van Doorn. Maar ook een aantal leuke hedendaagse schrijvers zoals David Pefko en Maartje Wortel. Namen om te onthouden. Sommige verhalen kan ik niet goed volgen en gaan over helemaal niets. Dat zal dan kunst zijn, maar het kan mij niet zo bekoren.
Door het grote verschil in verhalen is het lastig om een waardering in sterren te geven, tja ... dan maar heel flauw op het midden gaan zitten: drie sterren.
P.s.: ik las de editie Gelderland.