Wow, wat een spannende ontknoping! De schrijver weet het verhaal mede door de korte hoofdstukken tot het einde toe boeiend te houden. Door die korte hoofdstukjes van 2 tot 5 pagina's (soms wat langer) wordt de leessnelheid op een positieve manier beïnvloed. Je kan wel zien dat de auteur schrijfervaring heeft. Al is dit wel het eerste boek van de reeks dat ik lees. Dit geeft me een dubbel gevoel. Enerzijds weet ik iets over het hoofdpersonage dat de lezers van de 4 eerste delen niet weten, dus ik heb een streepje voor. Maar er zijn karaktereigenschappen en andere dingen die ik nog niet weet omdat ik die 4 eerste delen (nog) niet heb gelezen.
Of de schrijver persoonlijke ervaring heeft in de setting die hij gecreëerd heeft voor de eerste moord in de SM-club weet ik niet. Hij kan er alleszins heel gedetailleerd over vertellen. Ik hoop maar voor hem dat hij dat niet zelf heeft uitgetest...
Ik vind het goed dat je tot op het eind kan meedenken wie het is, al word je toch ook op het verkeerde been gezet. Wie de uiteindelijke dader(e)(s) is/zijn kom je echt pas te weten in de laatste pagina's. Dit einde had ik zelfs niet zien aankomen. Het verhaal is hiermee echter nog niet af ...
Al heb ik nog steeds niet door waar de titel nu eigenlijk vandaan komt.
De eerste maal dat ik van het personage Helen Grace 'proef' dus en het smaakt naar meer. Al zal ik ze wel in volgorde lezen zodat ik geen (cruciale) informatie mis.