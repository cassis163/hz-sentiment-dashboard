Naar dit debuut van de Amerikaanse auteur Carla Norton was ik heel benieuwd, mede door de quotes die de uitgever op de voorkant gezet heeft.

Reeve, een meisje die een aantal jaren eerder ontvoerd en vastgehouden werd en daarvoor nog steeds onder behandeling is, wordt door haar behandelaar dr Lerner gevraagd te helpen, wanneer een meisje van 13 jaar bevrijd wordt uit de handen van een ontvoerder.
Reeve, die nog steeds kampt met de gevolgen van haar eigen ontvoering, twijfelt eerst, maar stemt uiteindelijk toe..

De ouders van Tilly, het ontvoerde meisje, willen namelijk een soort van garantie dat hun dochter bij een echt goede behandelaar terecht komt en willen dat graag uit de mond van Reeve zelf horen.
Reeve wordt daardoor opnieuw geconfronteerd met haar eigen akelige verleden en mee de ontvoering en de nasleep van de verhaal van Tilly in getrokken.
Ik vond het een heel spannend en heel goed geschreven boek, mede vanwege de verschillende verhaallijnen en gezichtspunten.
Het verhaal wordt namelijk beschreven vanuit zowel de dader als het slachtoffer.
De schrijfstijl vond ik heel vlot en vloeiend en het grote inlevingsvermogen en de kennis van zaken van deze auteur maakten dit verhaal voor mij een hele aangename - als je dat kunt zeggen over zo'n zwaar onderwerp - leeservaring.
Een volgend boek van deze auteur ga ik zeker weer lezen!