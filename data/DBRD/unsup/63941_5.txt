Ik had hem al enkele weken laten reserveren bij mijn boekhandel en eindelijk had ik hem aan het begin van mijn herftvakantie in handen. Ik heb Secretum, de opvolger van Imprimatur, al gelezen en inderdaad het is weer een zeer goed boek! Binnen 5 dagen raasde ik door de 766 bladzijden heen. Enkele personages die we lazen in Imprimatur komen ook weer hierin voor. Toch is het een verhaal op zichzelf. In Secretum wordt weer de heiligverklaring van een paus ter discussie gesteld. Monaldi & Sorti laten weer op basis van historische feiten zien welke gemene (politieke)spelletjes gespeeld werden bij de benoeming van een nieuwe paus. De ontknoping, en dus het geheim achter de intriges, is weer geniaal! Het blijft je wederom dagen bezighouden. Zelfs de legitimiteit van een koninklijke huis, die thans nog bestaat, wordt ter discussie gesteld. Ik vertel niet welke, maar begin nu wel te begrijpen waarom Secretum, in tegenstelling tot het eerste boek, in rustig en veilig Nederland als eerste wordt uitgebracht.

In mijn recensie over Imprimatur had ik het nog over de lange verwijzingen, opsommingen die nogal eens vervelend konden zijn bij het lezen ervan. Echter, in Secretum lijkt het dat de schrijvers de kritiek hebben aangetrokken en bij het schrijven van het boek hier rekening gehouden hebben. Het boek is dus voor mij nu 5 sterren waard. Kopen dus dat boek!!!