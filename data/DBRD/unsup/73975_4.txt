Wat is het lezen van deze immense serie toch heerlijk. Ondertussen bestaat de boekenserie over de Olijke Tweeling genaamd Ellis en Thelma Bongers, al uit 38 delen. Sinds het overlijden van de schrijfster Arja Peters in 2004 zijn de nieuwere delen voornamelijk geschreven door Marion van de Coolwijk. Arja Peters schreef wel de eerste voltallige 26 delen. Deel 27 is nog door Jody Peterson geschreven en deel 28 tot en met het huidige laatste deel nummer 38 zijn geschreven door Marion van de Coolwijk.

'De Olijke Tweeling als speurders' is deel 19 van de serie met de nieuwe titel sinds 2002. De oude titel 'De Olijke Tweeling wordt bedreigd' dateert uit 1972. Al lijkt een titelvernieuwing misschien niet zo belangrijk, achteraf gezien heeft dat voor dit deel wel een grote rol gespeeld. Ja, ik wist pas dat ik het boek met de nieuwe titel gelezen had toen ik de lijst met de voltallige namen van de delen opzocht.
De tweeling rolt weer van de ene gebeurtenis in de andere maar de schrijfstijl is heerlijk. Ik vind het heerlijk om te lezen hoe de tweeling denkt en doet en waarop ze hun keuzes die ze maken baseren. Je gaat er als lezer helemaal in mee, van begin tot eind. Je weet niet wat er gaat gebeuren al kan je het wel een beetje voorspellen. Maar inmiddels ben ik ook tien jaar ouder als toen ik het eerste deel van 'De Olijke Tweeling' las.
Voor kinderen geeft het goed weer waarom je iets juist wel of niet moet doen of wat andere mensen wel niet kunnen denken als je in problemen raakt en hoe je daar mee om gaat.
Ik vind niet dat de tweeling in dit deel in hun doen echt detectives zijn. Maar wel in hun denken; geniaal. Daarom vind ik de oude titel ook eigenlijk beter passen bij dit deel dan de nieuwere. Vandaar de titel van deze recensie.

Allerlei aspecten komen aan het licht en dat vind ik het mooie aan het boek! En de opzet van de verhaallijn en de schrijfstijl vind ik heerlijk! Op naar de volgende delen!