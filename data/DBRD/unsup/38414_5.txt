Dan valt het kwartje. Spring... steen. Een Amerikaanse achternaam, opgebouwd uit twee Nederlandse woorden. De overgrootvader van rockartiest Bruce Springsteen werd de 'Dutchman' genoemd. Vermoedelijk liggen er Hollandse wortels in Nieuw-Amsterdam (New York).

Maar het zijn de Ieren en Italianen die de jonge Bruce in Freehold - vlakbij New Jersey - opvoeden. GeÃ«migreerde Italiaanse vrouwen trouwen daar veelal met Ierse mannen. Omdat die minder bazig zijn dan de Italianen, zo krijgt hij te horen van zijn moeder. In deze Ierse-Italiaanse omgeving dus, worden de kinderjaren gevormd. Bruce Springsteen begint de biografie Born to run, wandelend over de Randolph Street. 

HIj groeit op in arm, katholiek arbeidersmilieu. Al snel ontdekt dit kind complexe familiebanden. Als hij op het benauwde af wordt vertroeteld door oma, wordt Bruce' vader het horendol van. Het verscheurt gezinnen. Maar het blijft daar niet bij. Pa Springsteen drinkt. Eenmaal dronken thuis, terroriseert hij het gezin. De jonge Bruce is soms doodsbang. Moeder is sterker, ze is de stabiele factor. De vrouw blijft haar hele leven naast haar man staan.

Bruce' eerste gitaar wordt... gehuurd. Er is te weinig geld om er een te kopen. Als hij daarmee wat zingt en gek doet voor buurtkinderen, is het zaadje gepland. De artiest is in wording. Als na een martelgang het gitaarspelen echt beter gaat, begint de zoektocht naar goede bands en dito zalen. De zanger beschrijft hoe hij als een onbeschreven blad hard hij moet werken. Leren van toevallige ontmoetingen met artiesten, geluk hebben met publiek, de inspanningen voor een echt goede songtekst en hoe fragiel de klik is met bandleden. Bruce is artiest, maar hij heeft er voor geknokt als een bankwerker.

Bruce Springsteen is een geliefde rocker, veelal bij een volwassen publiek. Hij breekt in 1975 door met Born to run. Pers en muziekliefhebbers ontdekken hem definitief. Dit album is zo belangrijk voor hem dat deze autobiografie dezelfde titel krijgt. In ons land scoort de zanger in jaren '80 met The river, Dancing in the dark, Born in the U.S.A. en Glory days. Springsteen krijgt veel sympathie voor zijn bijdrage aan Artists United Against Apartheid, artiesten die het toenmalige geweld tegen zwarte Zuid-Afrikanen bekritiseren.  

Autobiograaf Bruce Springsteen heeft een goede pen. Hij is een anekdotisch verteller. Grappige en ontroerende gebeurtenissen, daar zit dit heerlijke boek vol mee. Hilarisch is het moment dat de rocker wordt geweigerd in Disneyland. Bruce en zijn vriend Little Steven zijn 'niet goed' gekleed. Omdat ze weigeren hun lambada en hoofddoek af te doen, worden ze eruit gezet. 

Mensen doen elkaar pijn. En soms zichzelf. Bruce Springsteen lijkt dat als geen ander te ervaren. Manager Mike Appel bedriegt de beginnende rocker met een slecht contract. Na een knetterende rechtszaak blijft de 'vriendschap' en het misplaatst vertrouwen. Complexer is Bruce' relatie met zijn vader. Springsteen senior heeft veel beschadigd, maar de bullebak heeft op oudere leeftijd meerdere gezichten. De vader-zoon relatie krijgt een ontroerende tweede kans. En dan is er nog dat monster in zijn hoofd. Depressiviteit, een aandoening waar de zanger opvallend openhartig over is. Opnieuw krijgt een Springsteen hulp van een geliefde. Echtgenote Patti Scialfa ondersteunt hem.

Popmuzikant Bruce Springsteen heeft veel songs geschreven. Nu dus opnieuw Born to run. Ditmaal lezen in plaats van luisteren. Kwetsbaar, innemend, strijdbaar en soms heel grappig. Dit boek heeft alles in huis om ook echt goed te zijn. Grote klasse.