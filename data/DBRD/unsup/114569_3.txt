Hester en Koert verhuizen met hun kinderen Frederik en Nina naar een mooie villa in Schoorl vanuit Amsterdam. Zus Meike, die haar vriend verlaten heeft komt op bezoek en vindt werk in de plaatselijke camping. In de plaatselijke school wordt Hester ingeschakeld als invalsleerkracht. Het gezin past zich gemakkelijk aan het dorpsleven.
Hester draagt echter een geheim mee vanuit haar jeugd en in Schoorl wordt ze hier aan herinnerd. Wanneer er een dode valt moet Hester in het reine komen met haar verleden.
Ik had nog nooit van deze schrijfster gehoord en vond het tof dat ik dit boek had gewonnen. Het is niet het type boek dat ik normaal zou kiezen om te lezen, maar het verhaal moet me aangetrokken hebben om mee te doen aan de wedstrijd. Het verhaal kabbelt rustig voort, de personages blijven wat aan de oppervlakte. Sommige zaken klinken voor mij ongeloofwaardig; zoals waarom je een huis huurt waarvan je weet dat je er binnen de zes maand uit moet, maar dat is ieder zijn keuze.
Dit is een feelgoodroman met een donker randje, het is geen spectaculair verhaal en vrij voorspelbaar. Een ideaal boek voor op vakantie.