Voor mij is dit echt een geweldige opstart van een serie. Ik hou erg van fantasie boeken en ik was dus ook erg enthousiast toen ik aan dit boek begon. Het is in het begin wel een beetje wennen. Je krijgt perspectief van erg veel verschillende personages. Ook moest ik wennen aan alle verschillende wezens en hun rol in deze wereld.

Toen ik eenmaal gewend was aan alle personages en aan hoe de wereld was opgebouwd, kon ik niet meer stoppen met lezen. Ik wilde meer en meer weten. Eerlijk gezegd is dit een van de boeken sinds lange tijd waar ik me echt kon inleven in de personages. De karakter ontwikkelingen spraken me erg aan, evenals de ontwikkelingen die ze doormaakten in relatie tot andere personages.