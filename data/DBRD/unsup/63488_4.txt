In De voorlezer van 6:27 neemt de schrijver van dit originele debuut de lezer mee in het leven van Guylain Vignolles, een bijna depressieve vrijgezel die zijn leven slijt tussen een even eenzame goudvis, een vriend zonder benen, zijn werk waar hij zo'n gloeiende hekel aan heeft dat hij zelfs zijn moeder nooit heeft durven vertellen wat hij werkelijk doet en zijn collega-forenzen in de trein waar hij elke ochtend een stuk tekst hardop voorleest. Tekst die hij heeft weten te ontfutselen aan die vreselijke machine op zijn werk. Een op het oog dodelijk saai leven waar op een dag ineens verandering in komt als hij kennismaakt met de wereld van toiletjuffrouw Julie.