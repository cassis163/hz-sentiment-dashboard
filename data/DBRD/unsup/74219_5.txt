Ik las het papieren boek en was onder de indruk van deze debuutroman. Heel origineel, de manier waarop het verhaal verteld wordt.
De auteur is een meester in het beschrijven van de gevoelens van de hoofdpersoon;
'En dat gevoel, het gevoel nooit eerder zo leeg te zijn geweest terwijl ik eigenlijk nooit eerder zo vol was, trok niet meer weg.'

Het verhaal wordt lekker pittig en op sommige passages op een humoristische manier verteld waardoor het niet zwaarmoedig wordt en je lekker blijft lezen;
''Zoekt u een cadeau?' 'Nee, iets voor mezelf, ik ben zwanger.'
Ik ben een beetje verontwaardigd dat ze niet onmiddellijk haar baas erbij roept om me beiden in de armen te vallen en te zeggen hoe geweldig dat is.'

Het is een prachtige vertelling aan haar nog ongeboren kind. Ook de reactie van haar naaste familie wordt onder je aandacht gebracht. Ik kon niet anders dan glimlachen tijdens het lezen van haar beleving van de uren voorafgaande aan de bevalling, het is zo mooi beschreven.

Met tranen in mijn ogen heb ik de laatste woorden op de laatste bladzijde van deze prachtige roman gelezen.
Pittig, teder, ontroerend.
Zonder meer een aanrader! Ik heb het boek graag gelezen en waardeer het met 5 sterren!