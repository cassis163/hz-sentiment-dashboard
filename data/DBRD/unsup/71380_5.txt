Het verhaal speelt zich af in een klein dorpje, waar iedereen elkaar kent. Eerst krijg je een beeld van wat er 20 jaar geleden gebeurt is, wanneer drie van de hoofdpersonages net 10 jaar worden.Daarna gaat het verder in het heden en hoe de hoofdpersonages omgaan met dit verleden, en hoe dit effect heeft gehad op andere levens.
Het boek bevat verschillende aspecten; fantasie, magie, spanning en ook romantiek komen aan bod. Het verhaal is erg duidelijk opgebouwd, de plot is goed te volgen.
Ik vond het een geweldig boek, ook heel erg vlot geschreven. De woordkeuzes en zinsbouw zorgen ervoor dat je kunt doorlezen zonder dat je een bepaald stuk opnieuw moet lezen om het te kunnen verstaan.
Ook hoe de personages worden neergezet is duidelijk, en geleidelijk aan doorheen het boek leer je de mensen beter kennen, wat hun redenen en motivaties zijn voor de zoektocht waar ze aan beginnen.
Ik kon het gewoon niet wegleggen en wou door lezen. Nadat ik dit boek had uit gelezen heb ik onmiddellijk de twee andere delen van de trilogie besteld en ik kan amper wachten om eraan te beginnen. Ik had al eerder boeken van Nora Roberts gelezen, maar dit vind ik zeker één van haar betere.