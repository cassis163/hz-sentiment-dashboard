Wat doet het met je, als je de liefde van je leven verliest en midden in oorlogstijd achterblijft met twee kleine kinderen? Josha Zwaan weet als geen ander het leven van Lies te schetsen en de lezer mee te nemen in de dilemma's waar zij als weduwe van een communistisch verzetsstrijder voor komt te staan. Als ze met een van haar kinderen moet onderduiken en ook enkele van haar Joodse familieleden overlijden, verliest ze bijna de moed. Verbitterd en eenzaam probeert ze na de oorlog overeind te blijven. Medeleven, begrip, onbegrip en afschuw over haar keuzes volgen elkaar tijdens het lezen op. Een verhaal dat blijft hangen.