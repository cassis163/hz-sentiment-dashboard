Bij het zien van de schitterende cover van Heimwee naar bloed van Dario Connetti verwacht je niet dat er een bloederig verhaal achterschuilt. De titel doet helaas anders vermoeden. De titel maakt nieuwsgierig. Je wilt weten wat ermee bedoeld wordt. Is er een moordenaar die vast zit en het moorden mist of wordt er iets anders bedoeld?
Het boek is opgedeeld in drie delen en in dagboekvorm geschreven. Af en toe wordt er teruggeblikt op een dag uit de negentiende eeuw waarbij je een beeld krijgt van een slachtoffer van Vincenzo Verzeni.
Al meteen vanaf de eerste dag zit je in het verhaal, word je meegezogen in zowel het priv√©leven als in het werk van Marco en Ilaria. Onbewust ga je met ze mee denken. Ook als je niet in het boek, dat heel erg vlot wegleest, aan het lezen bent, houdt het boek je bezig. Je gaat je van alles afvragen en krijgt steeds meer vermoedens. Je wilt weten weten wie de moordenaar is, waarom hij mensen vermoordt en of hij ooit gepakt wordt. Steeds als je een vermoeden hebt wie er achter de moorden zit, bllijkt het iemand anders te zijn. Soms blijken mensen anders te zijn dan men denkt, blijken ze helemaal niet zo aardig te zijn dan ze zich voordoen of blijken ze toch niet zo dom en schaapachtig te zijn als gedacht.

Lees verder op https://surfingann.blogspot.com/2018/10/heimwee-naar-bloed-dario-correnti.html.