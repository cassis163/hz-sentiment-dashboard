Titel: Het kwaad in ons
Auteur: Corine Hartman
Verschijningsdatum: 22-02-2018
Uitgever: Cargo
Blz.: 288.

Over de auteur:
Met meerdere Gouden Strop-nominaties en Hebban/Crimezone Awards in haar bezit, geldt Corine Hartman als een van de meest gelauwerde en gewaardeerde thrillerschrijvers van ons land. Ze vestigde haar naam in het thrillergenre definitief met de unieke, succesvolle serie rondom de onorthodoxe rechercheur Jessica Haider.

Achterflap:
Een gelukkig gezin. Zijn we dat ooit wel geweest?

Simone Steenbeecks grootste wens was moeder worden. Een gezin om voor te zorgen. Helaas bleef een zwangerschap uit en koos ze samen met haar man Richard voor een andere weg. Ze werden de trotse adoptieouders van de Braziliaanse Daniel en Nina. Niet lang daarna raakte Simone alsnog zwanger en dochter Veerle completeerde het gezin.
Nu, bijna twintig jaar later, woont het gezin Steenbeeck in het idyllische Hattem aan de IJssel. Simone heeft een patisserie in het dorp, Richard is leraar in het vlakbij gelegen Zwolle en de kinderen… daar stokt het perfecte plaatje. Langzaam slaan er gaten in het warme, veilige nest dat Simone haar gezin wil bieden, en ongemerkt schuiven ze naar de rand van de afgrond.

Mijn mening:
Allereerst wil ik even kwijt dat ik de cover van Het kwaad in ons na het lezen echt perfect bij het boek vind passen. Een nestje met drie eieren, dit beeld exact de lading van het toch wel zeer aangrijpende verhaal uit.
Richard en Simone Steenbeeck hebben altijd een kinderwens gehad.
Toen deze wens niet vervuld leek te worden kozen ze voor adoptie.
Daniel en Nina, beiden geboren in Brazilië komen al op jonge leeftijd bij het gezin wonen, wanneer Nina er is blijkt Simone toch spontaan zwanger te zijn en wordt het gezin uitgebreid met een dochter, Veerle.
Het lijkt op het eerste gezicht een gelukkig gezin, de signalen die duiden op psychische problemen van zoon Daniel worden onderschat. Wanneer de kinderen jong volwassenen zijn blijkt dat er veel meer aan de hand is. langzaam aan ontpopt zich een ware beerput van problemen Richard en Simone raken de grip kwijt en lijken de ernst van de problematiek niet in te kunnen zien. Het kwaad in ons vertelt een verhaal wat in ieder gezin zou kunnen gebeuren, ouders die oogkleppen dragen als het gaat om het gedrag van hun eigen kroost. Moet als lezer vaak denken aan de zin die ikzelf nooit gebruik: "mijn kind doet dat niet", zeg nooit “nooit”.

Geluk is misschien per definitie pas te formuleren met terugwerkende kracht.

Er is in dit verhaal geen goed of fout, het overkomt je en het zal zeker ook mensen wakker schudden die in soortgelijke situaties zitten, of hetgeen hunzelf is overkomen hun hele leven met zich mee moeten dragen.
De schrijfstijl van Hartman is doeltreffend, het verhaal komt hard binnen, het gevoel van machteloosheid wordt herkenbaar en realistisch beschreven. Van de eerste tot de laatste bladzijde voel ik medeleven met het gezin.

Onverwoestbaar in haar verlangen te vertrouwen op het goede van de mens.

De liefde van ouders voor hun kinderen is onvoorwaardelijk.
Een verhaal met een boodschap, meerdere maatschappelijke onderwerpen komen aan de orde. Het is Corine Hartman gelukt een bijzonder spannende en ontroerende thriller te schrijven, gelukkig is de plot veelal niet de uitkomst bij soortgelijke probleemgezinnen.
Dit boek bevat alleen maar slachtoffers en zal mij zeker nog lang bijblijven.

schrijfstijl: 5
leesplezier: 5
originaliteit: 5
plot: 4
psychologie: 5
spanning: 4

Het kwaad in ons krijgt dik verdiend 4,5 sterren.
Bianca