Sebastian Fitzek is een Duitse schrijver en journalist, geboren in Berlijn. Hij studeerde Rechtswetenschappen en werkt als journalist en schrijver voor radiostations en tv-zenders. Hij debuteerde in 2006 met zijn thriller de Therapie wat gelijk een bestseller werd in Duitsland. Vorig jaar heb ik Sebastian Fitzek ontmoet in Den Haag waar hij vertelde over zijn boek Passagier 23. Dit boek staat nog ongelezen in mijn kast, maar dat zal niet lang meer duren.

De cover ziet er duister uit. Donker, maar toch komen de handen goed naar voren. Wekt me toch enige nieuwsgierigheid.

Het boek gaat over thrillerschrijver Max Rhode waarvan zijn debuut “de bloedschool” een bestseller was. Daarna kwamen er minder werk van zijn hand. Max is getrouwd met Kim en ze hebben samen een pleegdochter van 10 genaamd Jola.
Op een dag wordt Max gebeld door een onbekende man die in het ziekenhuis ligt. De onbekende man geeft aan dat hij niet lang meer heeft, maar zeer graag wilt dat Max bij hem langskomt voordat hij dood gaat. Max twijfelde even, maar omdat de man zeer veel over Max wist te vertellen ging Max toch bij deze man langs. In het ziekenhuis kwam Max te weten dat de onbekende man zelfmoord wilde plegen en zichzelf met benzine had overgegoten en zichzelf in brand had gestoken. Max krijgt de man even te spreken voordat de man daadwerkelijk overlijdt. De laatste woorden van de man waren: “Joshua vind je!”
Later kwam de jeugdzorg bij hun langs. Het blijkt dat de biologische ouders Jola terug willen en daar wilt Max een stokje voor steken en vlucht weg samen met Jola. Ineens komt er een auto van links en sindsdien is alles anders en is niks meer wat het was.

Sebastian Fitzek heeft een geweldig verhaal neergezet en zet je steeds weer op het verkeerde been. Ik heb genoten van de eerste bladzijde tot aan de laatste bladzijde. Zijn schrijfstijl vond ik ook zeer fijn. Ik ga zeker meer van Sebastian lezen.