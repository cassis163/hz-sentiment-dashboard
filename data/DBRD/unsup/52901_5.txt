Correnti heeft een bijzondere schrijfstijl, en in het begin is het wennen dat alles in de tegenwoordige tijd wordt geschreven. Door de tegenwoordige tijd te gebruiken lijkt het of je er bij bent. Ze maken gebruik van korte hoofdstukken en het boek beslaat een kort tijdsbestek, van 9 december tot 5 februari, onbekend jaartal. Prachtige beschrijvingen completeren het beeld. Ook de historie, het verhaal van Verzeni wordt volledig beschreven.

‘Heimwee naar bloed’ is spannend, is humoristisch, heeft goede verhaallijnen en plezierige hoofdpersonen. Deze thriller is een zoektocht naar een moordenaar door journalisten en heeft daardoor een andere inslag dan een moordonderzoek door rechercheurs. Dat is de charme van ‘Heimwee naar bloed’. Wat wil een lezer nog meer? Deze lezer is duidelijk, minimaal één vervolg met Besana en Piatti…..