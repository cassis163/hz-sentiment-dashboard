Reve, de ik figuur in de roman Lief van je, neemt haar broertje Justin mee uit.
Haar ouders vonden dat lief van haar. Zelf twijfelt Reve daar aan. Dezelfde avond komt Justin om. Had Reve dit kunnen voorkomen?
Reve neemt beslissingen die grote gevolgen heeft.
Het begin van dit boek zorgt er voor dat de lezer getriggerd wordt wat er gebeurd is.
Door het hele boek heen wordt dit langzaamaan door Reve ontrafeld.
Roanne van Voorst weet Reve zodanig neer te zetten dat de lezer een goed beeld krijgt van haar karakter, haar schuldgevoelens, haar strijd. Een eenzaam, dapper gevecht die uiteindelijk op een verschrikkelijke manier eindigt. Je wordt meegetrokken in haar leven als militair.
Roanne heeft een roman geschreven waar duidelijk naar voren komt dat zij zich verdiept heeft in het militaire leven. Waargebeurde verhalen en fictie worden vermengd tot een verhaal wat diepe indruk achterlaat en tot nadenken stemt.
Na de laatste bladzijden gelezen te hebben, kon ik het niet nalaten om het begin van het boek nogmaals te lezen. En ja hoor, het kwartje viel. Een roman met een begin en eind wat op elkaar aansluit. Een cirkel sluit zich. Een knap in elkaar gezette roman, met een proloog en nawoord die het verdienen gelezen te worden.
Indrukwekkend boek.