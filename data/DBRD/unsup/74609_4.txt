Een gruwelijke dubbele moord. Joe O'Loughlin wordt gevraagd om zijn psychologische kennis bij het oplossen van deze moord. Al snel denkt Joe dat de verdwijning van de Bingham-meisjes hiermee verbonden is. Hij bijt zich vast op dit idee om de zoektocht naar de dader verder te zetten.

'Zeg dat het je spijt' is een spannende psychologische thriller. Je denkt telkens dat je weet wie de dader is, maar wordt toch op andere paden gevoerd en eindigt stomverbaasd! Ook voor wie de serie (O'Loughlin - Ruiz) niet volgt, vormt het geen probleem om dit boek te lezen.
Het boek was mooi beschreven, maar vertoonde een paar vertalingsfouten zoals 'dit is waar ze elkaar hadden zullen ontmoeten' op p. 176 of het woordje 'and' dat op een bepaald plaats vergeten is vertaald te worden.
Gelukkig is het spannend waardoor je je hier eventjes aan stoort, maar het snel terug vergeet.