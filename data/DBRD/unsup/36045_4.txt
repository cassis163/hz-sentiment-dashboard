Deel 4 uit de reeks rond rechercheur Helen Grace en ook dit deel kon ik best wel smaken. Haar boeken zijn steeds serieuze pillen, maar opgedeeld in korte hoofdstukjes wat het heel overzichtelijk maakt en ook nooit langdradig of saai. De stukjes waarin de dader zelf aan het woord komt, zijn intrigerend en laten tegelijkertijd niets los over de identiteit ervan. Het boek telt een aantal verrassende wendingen en het is spanning troef, van begin tot eind, met een totaal onverwachte dader. Ook leren we de verschillende teamleden van het rechercheteam steeds beter kennen en is er voor deze verhaallijn zelfs een open einde. Voor mij mag deze reeks gerust worden verder gezet en ik zal elk toekomstig boek met veel plezier lezen!