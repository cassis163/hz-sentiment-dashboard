Wetsdokter Tom Beckx heeft na de zaak “Pan” in het vorig boek, veel moeite met zichzelf en zijn duistere verleden. Hij lijkt de grip op zijn leven te verliezen en dan wordt er van hogerhand ingegrepen. Tom moet psychiatrische hulp zoeken en doet hij dat niet dan zal zijn carrière eindigen. Door het graven in zijn verleden is Tom’s blik vertroebeld waardoor hij geen patroon ontdekt in de recente moorden die zijn gepleegd.

“Meester dood” is het vervolg van “Pan” waarin we de wetsdokter Tom Beckx leerden kennen. In “Meester dood” gaan de auteurs Maes & Wade een stapje verder met het uitwerken van het personage van de wetsdokter. Tom Beckx komt in de knoop met zichzelf en de psychiatrische hulp maakt het er niet beter op.

De tekst op de achterflap is ondertekend met Meester dood laat je even mijmeren over je gedachten over de kern van de boodschap. Het boek begint met een verhaal uit 1218 en dit sluit goed op de tekst op de achterflap. Maar de vraag rijst wat dit met het verhaal in het heden heeft te maken Deze onduidelijkheid wordt gaandeweg verduidelijkt.

De auteurs hebben duidelijk voor ogen gehad hoe het verhaal moest verlopen en dat merk je aan het verloop van het plot. Doordat er verschillende moorden worden gepleegd zonder enig verband met elkaar, als een dikke mist die maar niet opklaart. Alle puzzelstukjes dragen erbij aan dat het plot zich opbouwt , evenals de spanning De climax en de plot leiden tot een ontknoping die mij heeft verrast.

De schrijfstijl van Maes & Wade heb ik eerder beschreven als makkelijk, vlot en toegankelijk, maar in “Meester dood” hebben ze een duidelijke groei doorgemaakt. Het heeft ervoor gezorgd dat het verhaal een stuk geloofwaardiger is geworden en is ook realistischer.

Maes & Wade hebben met het vervolg op “Pan” bewezen dat hun gebundelde krachten zijn gegroeid en met als resultaat dat “Meester dood” een zeer sterk verhaal is geworden, dat diepgang heeft die je pas ervaart als het boek uit is.