Helen Grace is een iets wat vreemde inspecteur met een duister verleden.
Ze wordt geconfronteerd met een moordenaar die stellen ontvoert en ze daarna de keuze geeft, leven en doden of gedood worden.
Het is een race tegen de klok waarbij ze te maken krijgen met drank, sm en verraad.
Kan Helen de moordenaar op tijd vinden?

Het verhaal is geschreven vanuit verschillende perspectieven. Helen, Charlie, Mark, de moordenaar, de slachtoffers, ze komen allemaal aan bod. Het schrijven uit verschillende perspectieven zorgt ervoor dat je inzicht krijgt in de emoties van de personages. Helaas zorgt dit er ook voor dat je soms even de kluts kwijt raakt omdat het onduidelijk is met wie je nu te maken hebt.
Omdat je ook vanuit de moordenaar leest, krijg je het verhaal mee wat er in het verleden is gebeurt. Of dit nu een reden is om door te gaan met moorden, laten we maar even in het midden.

Persoonlijke mening
Het verhaal is origineel. In het verhaal wordt er gebruikt gemaakt van de oerdrift van de mens. Het willen overleven.
Er zitten een aantal dingen in het verhaal die me zowel opvielen als voor onduidelijkheid zorgen.
Welke toevoeging SM nou precies voor het verhaal heeft is mij niet duidelijk. Op den duur stoorde ik me dan ook aan deze nutteloze scenes. Ook de zwangerschap van één van de personages voelde als onnatuurlijk en totaal niet relevant.

Helen is een sterk karakter met een redelijk lugubere verleden, dit wordt ook toegespitst in het verhaal. M.J weet de climax van het verhaal goed te draaien en hij heeft me ook even op het verkeerde been gezet wat betreft de moordenaar. Ik krijg wel het idee dat MJ probeert om zoveel mogelijk geschiedenis in het boek te stoppen om de karakters uit te kunnen splitsen. Helaas werkt dit meer als een overkill omdat het op den duur echt te veel wordt.

Cijfer: ***