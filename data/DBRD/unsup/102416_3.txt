Toen ik het boek kreeg was ik wel verrast door de cover en die vind ik ook heel speciaal met die wazige letters. Ik vond het ook wel een heel dik boek maar als het verhaal goed zit dan maakt dat niks uit. De schrijver was mij onbekend en ik ben dan aan het boek begonnen zonder vooroordelen. Ik had echt gehoopt een mooi spannend verhaal te lezen en dat zat er wel ergens in verstopt maar er waren voor mij veel te veel bijzaken erbij die gerust weg mochten blijven. Ik vond het heel verwarrend dat er ineens teruggegaan werd in de tijd . Het verhaal op zich vond ik wel goed en geeft een typisch gezin weer waar ze niet met elkaar praten en zo uit elkaar groeien. Ook zijn er veel misverstanden en in plaats van die uit te praten word er dan maar uit elkaar gegaan. Ook de verhoudingen met de kinderen is hetzelfde, niet genoeg communicatie en geen tijd voor hun. Voor mij echt geen top boek en ik zou het zeker geen tweede keer lezen