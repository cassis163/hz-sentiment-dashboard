De auteur weet van “ Onder het ijs “ een geslaagde mix te maken van uiteenlopende onderwerpen: wetenschappelijk onderzoek en de bijhorende milieu- en klimaatproblematiek, omgaan of niet-omgaan met verlies, relaties en relatieconflicten, teleurstellingen, bedrog, seks, ...
Deze onderwerpen maken van het verhaal dat het aangenaam en vlot leest en waarin spanning en humor ‘ in a perfect harmony ‘ hand in hand gaan.
De meest opvallende stijlfiguur die Ellen gebruikt is onmiskenbaar de herhaling, maar ook de geslaagde metaforen zijn in het oogspringende elementen in dit toch wel geslaagde debuut.
Vaak overheerst echter het wetenschappelijke en het technische. Dat zal dan wel te maken hebben met de achtergrond van de auteur, maar het boek is vlot en genietbaar geschreven.