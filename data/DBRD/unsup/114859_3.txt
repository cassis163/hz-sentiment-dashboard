Amanda Prowse beschrijft in haar boeken meestal een vrouwenleven en dan iemand met de nodige problemen. Ditmaal is het de 55-jarige Bea (dat is al bijna hoogbejaard, als je dit boek leest), die weduwe wordt. Ze hield van haar man Peter, maar haar grote liefde was de man, van wie ze op jonge leeftijd zwanger raakte. Ze heeft hem dat nooit verteld, want hij bleek getrouwd te zijn en al twee kinderen te hebben
Ze is hem nooit vergeten.
Ze voedt haar zoon Wyatt alleen op. Haar ouders hebben haar de deur uitgezet en ze kan maar met moeite aan de kost komen. Peter redde haar van dit armoedige leven.
Nu runt ze een restaurantje, geholpen door Kim en Tait. Haar zoon en zijn vrouw Sarah ziet ze weinig. Het wringt een beetje in die relatie. Dan brengt Wyatt zijn tienerdochter Flora bij Bea. Ze is niet meer te hanteren en gaat met verkeerde vrienden om. Bea probeert de gemoederen wat te bedaren en Flora blijft even bij haar. Dan besluiten ze samen vlak voor kerst naar Schotland te gaan, waar de eerste liefde van Bea woont of woonde. Ze heeft een brief gekregen van een restauranthouder in Edinburgh, die een forum op internet onderhoudt van restauranteigenaars en Bea uitnodigt daaraan deel te nemen. De brief komt van ene Alex en Bea denkt, dat dat een vrouw is. Dat blijkt niet helemaal zo te zijn.
Snel lezend zomerboek.