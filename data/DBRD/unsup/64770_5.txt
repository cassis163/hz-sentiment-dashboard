Wie het mooist valt van Sara Novic is een prachtig en indrukwekkend geschreven boek over de oorlog in voormalig Joegoslavië, gezien door de ogen van de 10-jarige Ana Juri.
De schrijfstijl van Novic is echt prachtig, ze weet je als lezer te boeien én te raken. Het boek verveelt geen moment en bepaalde stukken kon ik niet lezen zonder een traan. Toch is het geen oversentimenteel verhaal, juist niet zou ik bijna zeggen. Het boek geeft de harde werkelijkheid van een oorlog weer, maar doordat het vanuit een kind wordt beschreven is dit niet op een harde manier gedaan. Het boek leest ‘luchtig’ en makkelijk.
Het tweede deel van het boek wordt vanuit een oudere Ana geschreven. Ook hier weet Novic precies de juiste toon te raken. Al met al een meer dan geweldig debuut dat zeker een aanrader is!