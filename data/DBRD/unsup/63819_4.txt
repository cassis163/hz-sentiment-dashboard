Dit was mijn eerste Nesbø en ik ben zeker blij verrast. Uit onderstaande reacties blijkt maar weer hoe iedereen persoonlijk wel of niet wordt geboeid.

Ik was me bewust van de vele Noorse namen die voorbij konden komen, maar als je de focus op de moordenaar en het politieteam houdt, dan leiden de namen niet echt af. Het zijn vaak figuranten die slechts in één fragment voorbij komen.

Dit las voor mij meer als een misdaadroman. De boeken van Lars Kepler zijn net wat spannender. Ik vond de schrijfstijl prettig en had ook wel binding met de hoofdrolspelers. Ietwat ongeloofwaardig? Sommige fragmenten zouden uit een Hollywood-film kunnen komen, maar ik vond het niet storend.

Ik zat gelijk in het verhaal en bleef maar doorlezen.

Al met al voor mij een zeer vermakelijk boek.