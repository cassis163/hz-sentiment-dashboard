Dit vervolg op "de eetclub" moet zeker niet onderdoen. Je wordt meegenomen in een rollercaster van emoties en gebeurtenissen nadat Karen verneemt dat haar man Michel Brouwers om het leven is gekomen in een verkeersongeval. Karen rouwt maar wordt stap voor stap geconfronteerd met het dubbelleven van Michel. Ze komt na 10 jaar terug in contact met de overlevende "vrienden" van weleer. Ze beseft dat Michel tot over zijn oren in de problemen zat en vreest dat dit hem fataal is geworden. Ze doorziet een aantal oppervlakkige moves van de vriendenkring en neemt het besluit om alles tot op het bot uit te zoeken. Het boek is heel erg spannend en vraagt erom in 1 keer te worden uitgelezen. De decadentie van de vriendenkring, het "alles voor de schone schijn" is heel treffend omschreven. Het is heel geloofwaardig hoe de personages zijn uitgewerkt. Verder zijn er echt een aantal totaal onverwachte wendingen, wat het alleen maar spannender maakt. Een topboek!