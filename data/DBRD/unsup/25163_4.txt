Kevin Wilson doceert aan de University of the South en woont in Tennessee.
Eerder schreef hij de roman de familie Fang (2011) dit boek is verfilmd met onder andere steracteurs als Nicole Kidman en Christopher Walken.

De oneindige Familie geeft het verhaal weer van ‘Izzy’ zij raakt zwanger van haar leerkracht op 19 jarige leeftijd. Haar toekomst ziet er niet rooskleurig uit wanneer ze wegens omstandigheden er helemaal alleen voorstaat. Dan krijgt ze de kans om mee te doen aan een project. 10 gezinnen die gedurende 10 jaar bij elkaar wonen in een complex waarbij men streeft naar een scenario waarbij ieder kind het gevoel heeft dat iedere volwassene een van hun ouders is en onvoorwaardelijk van hen houdt. De deelnemers worden tijdens de duur van het experiment betaald of hebben de kans om zich bij te scholen.
Izzy haar wanhopige verlangen om duidelijkheid te scheppen over de toekomst van haar en haar ongeboren kind geven de doorslag om deel te nemen aan dit project.

Ik vond het een vlotte, toffe schrijfstijl. Je volgt Izzy doorheen de verschillende jaren. De hoofdstukken zijn niet al te lang.
De auteur laat gedachten, gevoelens van de verschillende personages op een duidelijke manier aan bod komen, je leert de hoofdpersonages goed kennen.
Wilson maakt gebruik van een zogenaamde stamboom in het begin van het boek, dit vond ik wel gemakkelijk.
Zelf had echter gedacht dat er nog meer intriges, verraad, jaloezie aan bod zouden komen. Wilson heeft ervoor gezorgd dat het boek makkelijk leesbaar is en heeft weinig gebruik gemaakt van psychologische terminologie, dit vond ik wel een pluspunt. Ik vond het onderzoek echt oprecht overkomen.
Mijn nieuwsgierigheid naar het project werd zeker voldoende gevoed om verder te lezen.