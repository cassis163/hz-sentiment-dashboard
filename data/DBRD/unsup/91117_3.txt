Na het succes van haar in 2015 verschenen thriller Memento is Narcotica het tweede boek van de auteur Emelie Schepp (Zweden,1979).In eigen land is Schepp razend populair: op 21 augustus won ze op het Crimetime Gotland festival in Visby nog een belangrijke lezersprijs.

In een trein bij Norrköpping wordt een dood Aziatisch meisje aangetroffen. De bolletjes die ze had ingeslikt zijn opengesprongen en dat is haar fataal geworden. Het meisje was echter niet alleen in de trein, maar haar medereizigster lijkt van de aardbodem verdwenen. Tijdens de zoektocht naar dit meisje komt de naam Danilo bovendrijven, dezelfde Danilo die Jana maar al te goed kent uit haar jeugd…

De jeugd van Jana loopt net als in de voorganger Memento als een rode draad door het boek. Stukje bij beetje wordt steeds meer over het verleden van Jana ontrafeld. Ook de relatie met haar adoptievader speelt een belangrijke rol. Doordat Schepp steeds kleine stukjes over Jana’s verleden prijsgeeft blijft de lezer nieuwsgierig wat er vroeger precies met haar is gebeurd. Echt noodzakelijk is het niet, maar het leest een stuk plezieriger als je deel 1 eerst leest voor je aan dit boek begint.

Naast Jana spelen ook agenten Henrik Levin en Mia Bolander weer een belangrijke rol. Ook hen leren we weer wat beter kennen.echt sympathiek wordt het karakter van Mia niet weggezet, Ze lijkt meer bezig met het versieren van mannen dan met het oplossen van de zaak en Jana doet dingen die voor een officier van justitie wel erg onrealistisch en vergezocht zijn. Ze loopt constant rond met een mes op zak , ze maakt zich schuldig aan inbraak en slaat mensen in elkaar. Opvallend is het regelmatig benoemen van sjaals van Louis Vutton en haar BMW. dit voegt helemaal niets toe aan het verhaal en lijken wel gesponsorde onderdelen. Henrik is de normaalste van het stel: een goede, toegewijde agent en een echte familieman.
De schrijfstijl is prettig en door de korte hoofdstukken is het boek snel uit.. Het plot zit goed in elkaar. Alle losse eindjes komen aan het einde mooi bij elkaar en de uiteindelijke dader kwam onverwachts.Vooral het tweede gedeelte bevat de nodige spanning

Eindoordeel 3,5 ster

Spanning 3***
Plot 4****
Leesplezier 4****
Schrijfstijl 4****
Originaliteit 3***
Psychologie 2**