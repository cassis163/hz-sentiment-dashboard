Of dit de thrillersensatie is van 2018 zoals ik lees in menig reacties? Voor mij alvast niet. Hiervoor is het verhaal te vlak, te stereotiep en zijn er teveel toevalligheden.
Het boek vertelt de zoektocht van Jenna naar haar tweelingzus die twaalf jaar geleden werd ontvoerd in de buurt van Noord Korea. Beide zussen zijn indertijd vanuit Korea geimmigreerd naar de VS. Omwille van Jenna's supertalenten wordt ze benaderd door de CIA om mee te stappen in een opleidingsprogramma met als doel om haar kennis te gebruiken om beter te begrijpen hoe Noord Korea een bedreiging vormt voor de VS.
Gedurende het verloop leren we ook een aantal personages kennen in Noord Korea. Vanuit hun standpunt krijgen we een hartverscheurende inkijk in het leven van de Noord Koreanen.
Voldoende stof om iets moois te creeren, dat wel, maar helaas is het verhaal te oppervlakkig uitgewerkt en zoals vaak te amerikaans.