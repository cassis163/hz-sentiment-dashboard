Robert is een jongeman die is opgegroeid in het "veilige" Bontebrug.
Samen met zijn vriend Bertje genieten ze van de schuurfeesten, brommers en de mooie meisjes. Een gewone puberjongen met de wens om naar de Rietveldacademie te gaan in Amsterdam.
Eenmaal op kamers in Amsterdam bemerkt hij de enorme cultuurverschillen.
Samenwonend met Ilias, een ex-militair die niet veel meer doet dan op zijn gitaar spelen ontdekt Robert dat dit een heel ander leven is dan pop het platteland.
Op de kunstacademie leert hij Joost kennen waar ze les krijgen van zijn grote voorbeeld, Jozef Dietz. Jozef neemt Robert mee in zijn opbouw in de kunstwereld.
Robert geniet van de stad Amsterdam maar mist zijn oude plattelandse leven toch ook. De auteur weet met zijn cynische ondertoon dit voelbaar over te brengen.
Uiteindelijk zal Robert een keuze moeten maken.

Bontebrug is zeker geen slecht debuut maar ik heb ook geen "wow-gevoel" gehad tijdens het lezen. Het gebruik van het dialect vond ik met momenten zelf storend. Het werd te pas en onpas gebruikt. Zonder het dialect is het grote verschil van de twee leefwerelden ook voelbaar.
De vele contrasten die de auteur laat meebeleven in Bontebrug laat zien dat Robert echt in een andere wereld terecht komt. De overige personages in Roberts zijn leven zijn een goede toevoeging. Het was precies goed.

Ik geloof dat Jonah Falke de lezer door zijn cynische schrijfwijze de lezers een boodschap heeft mee willen geven. Ik heb deze alleen niet sterk gevoeld.

Conclusie: een matig debuut van Jonah Falke maar ik geloof zeker dat we meer gaan horen van hem. Voor lezers die wel van boeken houden met een vleugje zelfspot is Bontebrug een aanrader om te lezen.