De cover van ‘Verslingerd’ is heel goed gekozen. Het lijkt net een schetsboek en dat past perfect bij Gwen en haar hobby. Na het lezen van het boek bezorgen de afbeeldingen me kippenvel.

Het verhaal begint met een enorm goede proloog. Je weet dat er iets staat te gebeuren en je wordt nieuwsgierig naar de rest van het verhaal. Daarna zwakt het verhaal af en wordt het een tikkeltje voorspelbaar. Daarnaast miste ik diepgang in het verhaal. De personages zijn een beetje vlak en hadden meer uitgewerkt kunnen worden. Ik denk dat er veel meer in dit verhaal had gezeten.

Susanne heeft een fijne schrijfstijl. Het thema van het verhaal is interessant en het is belangrijk om er aandacht aan te geven. Ik blijf expres vaag, want anders verklap ik misschien iets over het verhaal. In het nawoord vertelt Susanne over welke gedachte leidde tot het verhaal. Dat geeft het verhaal een persoonlijke tintje.

Meer lezen? http://www.veroniquesboekenhoekje.nl/recensie-verslingerd-susanne-van-den-beukel-hendriks/