Een welstellend Duits echtpaar met Russische connecties wordt verdacht van drugshandel. De baas van de Policia Nacional blijkt bevriend met hen, het vermoeden bestaat dat hij betrokken is. Delicaat dus. Daarom roept Javier, baas van de Guardia Civiel, in het geniep, de hulp van Wolfgang in. Die spreekt immers Spaans en Dutis en kan als zogenaamd vakantieganger ongestoord rondsnuffelen.
Wolfgang is nog maar net ‘ter plaatse’ als er een driejarig meisje ontvoerd wordt. Dochter van dokter Paqui en Sebastian, lid van een familie die een Manzanillabodega bezit. Samen met zijn grote liefde Julia, Javier en ook met behulp van vrienden Gitta en Siegfried gaat Wolfgang op onderzoek uit…

Een eerste kennismaking met schrijfster Ellen G. en ik heb genoten van elke bladzijde. Een subtiele thriller met goed uitgewerkte personages en dito plot. De voorgaande delen heb ik (nog) niet gelezen, maar dat ga ik absoluut doen. Ik ben een groot fan van het meemaken en meegroeien van (hoofd)personen in een boek en ik ben erg benieuwd wat Wolfgang heeft gevormd tot de persoon die hij in ‘Manzanilla’ is. Tijdens het lezen miste ik wel wat achtergrond en dat vond ik jammer, maar niet storend voor het verhaal.
Ellen heeft een fantastische schrijfstijl die je meeneemt naar waar de personages zich bevinden. Nergens wordt het langdradig of saai. Het is niet nagelbijtend spannend, maar het is zó boeiend geschreven dat je blijft lezen en het boek niet wil wegleggen.

Vier hele dikke sterren