Lezen is jezelf helemaal verliezen, in een verhaal dat je meevoert en je weet niet waarheen. En dat heeft het dit keer zeker gedaan. Boeiend, spannend verhaal dat geschreven is vanuit het perspectief van Watson. De beroemdste speurder aller tijden, Sherlock Holmes, en zijn onafscheidelijke metgezel, Dr. John Watson, zijn tot leven gewekt in een indrukwekkend spannend verhaal en dat allemaal dankzij de schrijver Anthony Horowitz.
Nog nooit heb ik het gevoel gehad dat ik verder wilde lezen ondanks dat het boek uit was en ook met een spannend en verassend einde. Het boek ademt karakter en het heeft een ijzersterk plot.
Een knappe thriller die teruggrijpt naar Sherlock Holmes. Het verhaal begint zoals het hoort te beginnen. We keren naar de periode terug van het Londen van het eind van de negentiende eeuw, waar we sfeervol betrokken worden bij het verhaal. In 221b Baker Street, Londen, waar een onverwachte bezoeker, kunsthandelaar Edmund Carstairs verschijnt. Hij wordt al een paar weken achtervolgd door een man met een platte pet en op zijn rechterwang een blauwgrijs litteken, mogelijk als gevolg van een recente schotwond. Een ogenschijnlijk eenvoudige kunstdiefstal voert het illustere duo (Holmes en Watson)langs voorname landhuizen tot diep in de sloppen van laat-negentiende-eeuws Londen. Holmes zet alles op alles om de moordenaar(s) te vinden. Levensgevaarlijke paden leiden, slim in elkaar gezet, naar het Huis van Zijde, waar een hel wordt geopenbaard die eeuwen overbrugt.
In een woord een ijzingwekkend goed verhaal die bij mij beloont wordt met 5 sterren. Het beste boek tot nu toe die ik heb gelezen!