Margrave, een klein dorpje ergens in de Verenigde Staten. Jack Reacher, ex-leger officier, komt er per toeval terecht en hefft de ongelooflijke pech dat er een moord begaan is. Hij wordt prompt gearresteerd. De rechercheur, Finlay, lijkt Reacher zijn verklaring te geloven maar de corrupte commissaris Morrison ziet in reacher de perfecte verdachte en verklaart hem gezien te hebben. Reacher wordt samen met de later gearresteerde Paul Hubble een weekend vastgehouden. Wat in de gevangenis gebeurt bepaalt zijn verdere bemoeienis in deze zaak. Eerst redt hij het leven van Hubble en wanneer hij na het weekend als vrij man bij Finlay is blijkt de vermoorde man ook nog eens zijn broer te zijn. Geholpen door de mooie agente Roscoe, waarmee Reacher een stormachtige verhouding begint, en geholpen door Finlay begint Reacher een zoektocht naar de oorzaak en de moordenaar(s) van zijn broer. Achtervolgd door leden van de bende, die handelt in geldmunterij, die Reacher graag om zeep willen helpen weet hij uiteindelijk de zaak op te lossen maar de prijs is hoog.
Het is het eerste boek dat ik van Lee Child gelezen heb, en ben erg onder de indruk. Het verhaal steekt goed in elkaar, is spannend en je kunt het boek tussendoor bijna niet wegleggen. Dit smaakt naar meer.