Frances, een jonge vrouw van eind in de twintig, woont samen met haar moeder in een herenhuis. Vroeger, voor de eerste wereldoorlog, hadden ze ook bedienden in huis voor het huishouden. Maar door de oorlog en het overlijden van haar vader die hen dan ook nog eens met schulden heeft achtergelaten, kunnen bedienden er niet meer af. Er moeten inkomsten komen en daarom verhuren ze enkele kamers.

De nieuwe huisgenoten zijn een getrouwd koppel, Lilian en Leonard Barber. Het koppel is van een lagere stand dan zij zijn en aanvankelijk verloopt alles nogal stroef. Moeder en Francis krijgen moeilijk hoogte van Leonard. Het contact met Lilian verloopt in het begin ook niet echt vlot, tot de dames, Frances en Lilian, dingen samen gaan doen.
Tussen de lijnen door krijg je al een en ander mee over het leven van Frances, waarom is een vrouw van eind de twintig nog niet getrouwd?

Het onvermijdelijke dat er al een tijdje zat aan te komen, gebeurt dan eindelijk. Je snakt er als lezer op een bepaald moment ook naar omdat het maar blijft duren voordat het zover is.
Dan volgt een mooie periode in het leven van beide dames.

Tot het noodlot toeslaat.
Meer kan ik niet prijsgeven zonder de plot te verraden.