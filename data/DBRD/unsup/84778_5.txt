Met "Het Appelhuis" brengt meermaals bekroond auteur Tine Hertmans opnieuw een moedig verhaal over volhouden in een diverse wereld, met respect voor elkander.
Het leert kinderen dat ze ook in moeilijke omstandigheden moeten doorzetten. Veel emoties en gevoelens komen aan bod: vrolijkheid, verdriet, verbondenheid, machteloosheid, verwondering, ...

De originele en eigentijdse illustraties van Sandrine Lambert geven koddige wormpjes weer die heel menselijk aanvoelen, door hun emoties op sublieme wijze op hun snoeten te toveren.
De gestempelde letterwoorden in de illustraties maken dat ook startende lezertjes hun eerste woordjes kunnen oefenen.

Of je "Het Appelhuis" als achtjarige leest, als ouder of grootouder voorleest aan een zesjarige, of als vierjarige de vaak paginagrote, prachtige illustraties bewondert, elkeen zal plezier beleven aan dit guitig verhaal.