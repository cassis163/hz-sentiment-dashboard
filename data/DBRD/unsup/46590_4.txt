Rechercheur Maud Mertens wordt ingeschakeld als er meerdere kinderen na elkaar verdwijnen op klaarlichte dag. In eerste instantie lijken deze kinderen helemaal niks met elkaar gemeen te hebben. Aan haar en het team de taak om dat uit te zoeken en ze op te sporen.
Het verhaal van de ontvoerde kinderen wordt verteld vanuit Tommy. Een elfjarige jongen die ook ontvoerd is. Hij beschrijft wat er allemaal gebeurt met de kinderen en wat ze voelen.
Kyra Slagter studente aan de Hoge School van Amsterdam is nog steeds op zoek naar haar vermiste zus Sarina. Van rechercheur Maud krijgt ze nieuwe informatie en gaat daarmee aan de slag
En dan is er nog het verhaal in Engeland van “Jane”. Omdat ze niks zegt en niemand weet waar ze vandaan komt wordt zij in een ziekenhuis verzorgd en behandeld nadat ze sterk ondervoed in een grot gevonden is. Mabel trekt zich het lot van haar aan en probeert contact met haar te maken.
Dit boek volgt op het eerste boek van Isa Maron Galgenveld.
Af en toe wordt er in dit boek ook gerefereerd aan gebeurtenissen die toen gebeurd zijn. Dit boek is heel goed apart te lezen omdat de gebeurtenissen uit het eerste boek goed uitgelegd worden zonder de inhoud van dat boek te verklappen.
Het verhaal heeft dus meerdere verhaallijnen. Het verhaal van Jane is een op zichzelf staand verhaal en loopt parallel aan het andere verhaal.
Het verhaal van de vermissing van Sarina de zus van Kyra loopt als een rode draad door het boek. Dit verhaal heeft nog een open einde en ik ben dan ook heel nieuwsgierig naar het volgende boek van Isa Maron om te weten te komen of deze zaak dan opgelost gaat worden en hoe.
De schrijfstijl van deze schrijfster is heel goed. Geen moeilijke woorden en lekker leesbaar. Je kunt het verhaal dan ook op elk moment weer oppikken. Een leuk detail is dat er zeer recente politie –onderzoeken en maatschappelijke actualiteit in het verhaal gebruikt worden.
De karakters zijn zeer geloofwaardig. Je ontdekt in dit verhaal waarom Maud Mertens er zo op gebrand is deze vermissingszaak tot een goed einde te brengen.