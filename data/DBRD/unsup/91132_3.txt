Ik heb een beetje een haat-liefde verhouding met dit boek. Tijdens het lezen had ik toch wel moeite om mijn aandacht erbij te houden. Het gebeurde regelmatig dat ik niet meer wist wat ik nou had gelezen. Er komen ook heel veel personages in voor, iets te veel naar mijn zin. Desondanks geen enkel moment gedacht om te stoppen met lezen, sterker nog, ik kijk uit naar het volgende deel in deze reeks. Wat mij aansprak was de sfeer in dit boek, alsof je met Frieda door Londen wandelt en thee met haar drinkt. Ook krijgt het personage Frieda diepgang. Wat mij wel verraste was dat Frieda 38 jaar is. In mijn hoofd zag ik haar als een vrouw van in de 50. Waarschijnlijk komt dat doordat ze nogal bedachtzaam overkomt.

De laatste twee zinnen in het boek hebben mij geraakt en vond ik erg mooi: 'Het wordt donker. De dag is voorbij'.