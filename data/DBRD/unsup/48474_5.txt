In naam van de vader - Linda Jansma

Linda Jansma (1967) heeft 9 thrillers geschreven en ontving voor haar boek Caleidoscoop de Schaduwprijs en werd derde voor Beste Vrouwenthriller met haar boek Tweestrijd.
Haar boek Schuilplaats werd Beste Vrouwenthriller in 2013.

Het boek vertelt het verhaal van een grote familie die een zeer goede naam heeft. Vader Ernst van Forrest heeft in Laren een advocatenkantoor die hij na jaren overdraagt aan zijn zoon Francis en diens vrouw Renée, beiden advocaat.
Zijn andere kinderen zijn zoon Julian die huisarts is, zoon Matthijs die een exclusief bordeel runt en dochter Helena die net een jaartje getrouwd is met Tobias een beroemde Nederlandse soapster.
Francis en Renée hebben 3 kinderen waarvan hun oudste, zoon Ties, wordt opgepakt voor drugshandel tezamen met zijn beste vriend Paul. Paul is de zoon van vastgoedhandelaar en crimineel Marco Verduin. Pascal staat zijn zoon bij als advocaat en krijgt het voor elkaar om hem zonder strafblad vrij te krijgen. Marco is al jaren "klant" van het advocatenkantoor en eist dat zijn zoon ook vrijuit gaat anders kan er wel eens een filmpje lekken met belastende materiaal van Francis.
Hoe moet Francis te werk gaan en kan hij zich wel 100% geven voor deze zaak?
Renée probeert alles in het gareel te houden voor haar zoon maar wordt tot overmaat van ramp verliefd op haar zwager ......
Dan duikt Judith op die een "missie" heeft en om die tot een goed einde te brengen gaat zij werken in het bordeel van Matthijs. Zij dringt in de familie binnen middels Ties en samen met hem gaat ze op onderzoek uit. Lukt het haar om haar vragen beantwoord te krijgen?
Uiteindelijk blijkt elk lid van de familie wel een geheim te hebben en staan ze allemaal direct en indirect met elkaar en met Marco Verduin in verbinding.
Het verhaal is zeer goed in elkaar gezet, het is spannend en het plot is heel goed uitgewerkt. Af en toe zijn er twijfels of het niet iets teveel van het goede is. Elk maatschappelijk probleem komt voor binnen 1 familie maar buiten dat is het een zeer goed boek.
De hoofdstukken zijn kort en elk vanuit een ander oogpunt geschreven. Geen lange zinnen of moeilijke woorden en door de opbouw van spanning moeilijk weg te leggen.
Het plot is uiteindelijk onverwachts en zeer goed opgebouwd.
In naam van de vader is een aanrader, lekker leesbaar en moeilijk weg te leggen wanneer je eenmaal bent begonnen.