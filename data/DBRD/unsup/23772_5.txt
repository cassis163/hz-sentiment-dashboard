Zonder dat ze het weet, zijn Gaelle en haar zoon Lukas, target van een moordenaar in opdracht, Michael. Hij is werkzaam voor een organisatie met de naam Scorpio, welke opdrachten aanneemt om mensen te vermoorden. Tijdens de uitvoering loopt alles andere als gepland en belandt Gaelle in een psychiatrische kliniek onder de verdenking dat zijn haar zoon Lukas heeft willen vermoorden. Ze is vastbesloten de waarheid te achterhalen en besluit te ontsnappen en op onderzoek uit te gaan. Hierbij komt er hulp uit onverwachte hoek, Michael. Zijn geweten is met hem aan de haal gegaan en door persoonlijke omstandigheden is hij eveneens vastberaden.

Het thema in Scorpio is origineel, moorden in opdracht. Dit klinkt kil, maar Scorpio is verre van kil. Het boek zit boordevol emotie en spanning en leest als een absolute pageturner. De vaart zit goed in het verhaal en er is maar een devies: bladzijden omslaan en verder lezen!

Wederom heeft Hilde Vandermeeren haar thriller in het buitenland laten afspelen. Was het in Stille Grond nog Groot Britannie, in Scorpio speelt het verhaal zich vooral af in Potsdam (Duitsland), maar ook gedeeltelijk in Berlijn. Lezend over de details in de omgevingen heeft Hilde weer gedegen onderzoek gedaan.

De verwerking van twee rode draden in het verhaal maakt Scorpio onmogelijk om weg te leggen. Wie heeft de opdracht gegeven voor de moord op Gaelle en haar zoon Lukas, maar ook of het lukt het om samen Gaelle`s onschuld te bewijzen. Deze combinatie maakt het verhaal zo boeiend, je gunt het Gaelle Lukas weer in de armen te sluiten en deze vreselijke periode af te sluiten. De spanning die zij meemaakt is daadwerkelijk voelbaar en geeft Scorpio? oprechte emotie.

Hilde VanderMeeren heeft met Scorpo haar beste boek ooit geschreven. Het boek heeft alles en het kan dan ook niet anders het boek te beoordelen met vijf sterren. Mede ook door de indringende flashbacks van Michael naar zijn jeugd in Polen, krijgt het verhaal een extra dimensie en begrijp je Michael`s beweegredenen en ook zijn bijnaam "de kameleon". Hij is niet langer de kille moordenaar, maar krijgt door Hilde Vandermeeren een menselijk gezicht.

Het verhaal zet je ook wel direct aan het denken, bestaan er echt van dit soort organisaties en kan dit allemaal zo makkelijk. Er is niemand die het een halt toeroept, met geld kan alles..