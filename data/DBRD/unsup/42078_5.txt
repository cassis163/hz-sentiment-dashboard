Wie van thrillers houdt laat gerust al die andere thrillers liggen voor wat wel eens de eerste thriller uit de literatuurgeschiedenis.Je zal meteen zien dat een boek dat meer dan 150 jaar oud is, niet onderdoet voor moderne detectives of thrillers. “De vrouw in het wit” haalt het beste niveau van Dickens, en voegt er een bijna ondraaglijke spanning aan toe.
De roman ontrolt zich zorgvuldig en gestaag in de veertien verhalen die worden verteld door de verschillende hoofdpersonen: In de eerste plaats Walter Hartright, de eenvoudige tekenleraar die zijn hart verliest aan de mooie Laura Fairlie. Stuk voor stuk karakters die door Wilkie Collins heel gedetailleerd en met veel humor op meesterlijke wijze worden getekend. Ieder van hen kent een deel van de waarheid omtrent het sluwe bedrog waarvan Laura Fairlie het slachtoffer is, en het komplot wordt stukje bij beetje aan de lezer onthuld. De spanning wordt goed opgebouwd en je blijft tot het eind toe benieuwd hoe het nu toch allemaal in elkaar zit .
Ik kan het boek iedereen aanraden.