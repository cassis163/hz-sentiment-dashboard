Ook ik mocht "Zomermeisjes" van Jobien Berkouwer lezen als #buuzbooek voor Hebban.
Uitgeverij Bruna en Hebban bedankt hiervoor.

Het boek gaat over een Amsterdamse rechercheur, Lot van Dijk , die als profiler moet gaan werken in Twente. Vooral in het begin mist ze de reuring van de grote stad.
Haar collega's vinden het ook lastig om met zo'n stadse meid te moeten werken. Menigmaal wordt er dan ook over gedacht dat de vrouw achter het aanrecht hoort.
Toch als haar collega's haar beter leren kennen en zien wat ze in haar mars heeft, verdwijnt hun achterdocht.. Maar daar gaat wel tijd overheen.

Tijdens een storm belandt een boom op een zouthuisje, als de recherche poolshoogte gaat nemen na een tip van Zacharias blijkt er een naakt lichaam van een Jonge vrouw aan een haak te hangen. Aan haar verwondingen te zien, is ze vermoord. Verder blijkt dat ze niet ter plekje vermoord is.
Het rechercheteam gaat aan de slag, waar is ze vermoord en door wie. En wie is de vermoorde jonge dame? Dat zijn de vragen waar een antwoord opgebonden moet worden.

Dan wordt er nog een lijk aangetroffen en gaat de recherche ervan uit dat het ook om een seriemoordenaar gaat.

Vooral na het eind toe wordt het boek spannender.
Lukt het de recherche om de dader te vinden? En krijgt profiler Lot de credits die ze verdient.