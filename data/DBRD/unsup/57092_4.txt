Lily is geboren in Indië. Haar vader was militair in het Nederlandse leger. Hij had een hoge rang. In de Tweede Wereldoorlog werd hij door de Japanners krijgsgevangen genomen en moest hij in Birma werken. Lily woonde in die tijd samen met Joyce, haar zus, en hun moeder in een Japans gevangenkamp. Toen de oorlog afgelopen was waren Indische Nederlanders niet meer welkom in Indië. Ze moeten terug naar Nederland. Lily is bang dat ze Indië nooit meer zal zien. Als ze niets meer van het land kunnen zien gaan ze naar hun ouders. Er blijkt iets misgegaan te zijn met de hut, want ze hebben een tweepersoonshut gekregen in plaats van eentje voor vier personen. Lily en Joyce moeten daardoor, met de vrouwen en kinderen van gewone militairen in hangmatten in het ruim slapen. Het is hier vol, warm en druk. De eerste nacht slaapt Lily slecht.

Tijdens de reis naar Nederland raakt Lily bevriend met Bennie. Ze zijn allebei erg benieuwd naar Nederland. Bij aankomst moet Bennie met zijn moeder naar een opvangkamp in Drenthe, terwijl Lily met haar familie naar Den Haag verhuist. Ze krijgen een kamer in een pension.

Lily merkt al snel dat het leven in Nederland heel anders is dan ze gewend is. In Indië hadden ze een mooi huis met bedienden. In Nederland delen ze een kamer met z’n vieren. En het is er koud. Zal het Lily lukken om te wennen aan het leven in Nederland? Blijft haar vriendschap met Bennie bestaan?

Lees mijn uitgebreide recensie op Ikvindlezenleuk: https://www.ikvindlezenleuk.nl/2017/12/letterie-nooit-meer-thuis/