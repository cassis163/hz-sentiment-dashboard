RECENSIE ‘MORE WEIRD THINGS CUSTOMERS SAY AT BOOKSHOPS’ (JEN CAMPBELL)
12/6/2018 0 Reacties

Foto
‘More weird things customers say at bookshops’ is vanwege het denderende succes het vervolg op ‘Weird things customers say at bookshops’. Het boek biedt een groot aantal anekdotes en andere quotes van boekwinkelbezoekers. De uitspraken kunnen over de inhoud van de boeken gaan, maar ook over boekwinkels in het algemeen. De verscheidenheid aan deze onderwerpen biedt ‘More weird things customers say at bookshops’.

Zelfs als het eerste deel voor je onbekend is, zul je kunnen genieten van ‘More weird things customers say at bookshops’. Het boek heeft een ideaal formaat om op het toilet neer te leggen, maar je kunt er ook heerlijk mee wegkruipen in de hangmat. De omslag biedt een passende grafische weergave van een van de flauwe anekdotes uit het boek.

Zoals in de laatste zin van de vorige alinea is genoemd, bevat de bundel voornamelijk flauwe anekdotes. Toch verwacht je als lezer telkens dat je zal moeten lachen, na het lezen van zo’n anekdote – alsof ‘More weird things customers say at bookshops’ een moppenboek is. Echter zijn de quotes waar je wél om moet lachen op slechts één hand te tellen. Dit lijkt heel weinig. Bovendien voelt het voor de lezer als heel weinig. Toch is dit aantal totaal in overeenstemming met het boek op zich. De titel luidt al dat het gaat om gekke dingen die klanten zeggen. De inhoud van het boek bevat daarom alle rare en gekke dingen die in boekwinkels gezegd zijn. Hierdoor passen de inhoud en de omslag van ‘More weird things customers say at bookshops’ juist bij elkaar.

CUSTOMER: I HAD SUCH A CRUSH ON CAPTAIN HOOK WHEN I WAS YOUNGER. DO YOU THINK THIS MEANS I HAVE UNRESOLVED ISSUES?

Hoewel je zelf misschien niet domme of gekke uitspraken hebt gedaan die bij de uitspraken passen die in het boek voorkomen, zijn deze uitspraken desondanks herkenbaar. Als lezer begrijp je bijna alle uitspraken en kun je je wel een paar keer voor je hoofd slaan om de domheid of vooral vreemdheid van wat de klanten uitkramen.