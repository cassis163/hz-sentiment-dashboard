Vader Wim van Rooy is een bekend islamkenner en schrijver van de politieke bestseller "Waarover men niet spreekt". Zoon Sam schreef dit boek op elf-jarige leeftijd.
Het is dus echt op jongerenniveau geschreven maar wel door iemand met een brede kennis en interesse. Het is ook helemaal geen "kinderboek" maar wel een YA die ook door volwassenen kan gelezen worden. Het verhaal is een jongensfantasie met ongebreidelde mogelijkheden niet gehinderd door praktische beperkingen. Op het einde gaan de gebeurtenissen wel erg snel en wordt het nogal ongeloofwaardig door de technische onmogelijkheden. Daar merk je wel het verschil met een oudere auteur. Al bij al een absolute aanrader.