Mooi verhaal over opgroeien in een gevaarlijke plaats, vriendschap en sport.
In Bellmont heerst de Ierse maffia. Finley heeft gelukkig geen last daarvan omdat hij bevriend is met Erin. Haar broer Rod heeft namelijk invloed binnen de Ierse maffia. Finley en Erin leven allebei voor de basketbal en hopen daarmee een beurs te krijgen en te kunnen ontsnappen aan Bellmont. Finley speelt in het shirt met nummer 21, maar dan komt een nieuweling Russ in de stad wonen en coach vraagt Finley om te helpen hem zijn verschrikkelijke verleden te verwerken. Helaas heeft Russ zich teruggetrokken in een fantasiewereld en heeft zichzelf een nieuwe naam gegeven Boy21. Coach denkt dat het het beste is voor Russ om weer te gaan basketballen en dan natuurlijk met nummer 21... Finley wil graag aan het verzoek van coach voldoen, maar vindt het ook lastig om een stap terug te doen. Maar sport blijkt toch niet het belangrijkste in het leven!
Het boek leest heel gemakkelijk, korte hoofdstukken, mooi lettertype (niet te klein) en rustige bladspiegel (niet te vol). Geen moeilijke woorden, niet te veel personages, alle genoemde personen spelen ook echt een rol in het verhaal. Vind het een leuk boek, ook zeer geschikt voor YA.