Chantal van Gastel is één van die auteurs waarvan ik alle boeken op papier wil hebben. Ook dit boek moest eraan geloven.

In het begin van het boek heeft Chantal een heel lang voorwoord geschreven. Het is al een kortverhaal op zich.

Alle verhalen zijn ooit al ergens verschenen. In een damesblad, een extra boekje, ... Om iedereen te laten genieten van deze verhalen, hebben Chantal en haar uitgever dit in een speciale zomerbundel gegoten.

Het eerste verhaal, 21 zomers, gaat over Lauren. Ze leeft sinds enige tijd gescheiden van haar grote liefde. Aan hun zomerhuis haalt ze herinneringen op, maar dan staat er een onverwachte gast aan het zomerhuis.

In Roxy's Roadtrip rijdt Roxy alleen in haar autootje naar Spanje. Onderweg krijgt ze autopech, maar gelukkig komt haar redder in nood...

Zomer in New York las ik vorige zomer al, dus dat heb ik overgeslagen. De preview van Ik wist het heb ik eveneens overgeslagen. Ik wil in het najaar verrast worden.

Kortom: zoek je nog een leuk zomerboek? Twijfel niet en bestel dit boek!