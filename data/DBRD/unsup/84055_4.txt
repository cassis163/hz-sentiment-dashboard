Audie Palmer moet nog 1 dag gevangenisstraf uitzitten van een straf van 10 jaar voor zijn aandeel bij een overval van een geldtransport. Bij de vlucht van de overval is hij door een kogel in het hoofd getroffen en niemand dacht dat hij het zou overleven, maar dat heeft hij dus wel gedaan, waarop hij veroordeeld is, als enige, de andere zijn tijdens een schermutseling met de politie doodgeschoten.
Waarom vlucht iemand de dag voor zijn vrijlating en waarom is het geld van het transport, 7 miljoen, nooit teruggevonden? Audie heeft het in de gevangenis heel moeilijk gehad want iedereen wilde van hem weten waar het geld was.
Stukje bij beetje wordt het verleden van Audie onthuld in flashbacks, terwijl hij nu op de vlucht is en een plan heeft. Hij duikt niet onder, nee, hij heeft een plan.
Je kan niet anders dan sympathie hebben met Audie en walging voor corruptie.
Goed opgebouwde spanning met een mooie ontknoping.