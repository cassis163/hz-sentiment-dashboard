"De littekens zijn als een dagboek, ze vertellen precies hoe het is geweest. Niemand begrijpt echter welke woorden de letters willen vormen." ~ p57.

Na het lezen van dit eerste deel wil ik alleen nog maar meer! Kan ik mijn leesplanning niet skippen en door gaan in deze wereld? Ah, toe?

"Boosheid rechtvaardigt op zo'n moment alles. Het kan zo allesoverheersend worden dat je niet meer kunt nadenken en soms, nee meestal, is dat heel erg fijn." ~ p141.

Gebonden in het duister is het eerste deel uit de trilogie en verteld het verhaal van de drakenwisselaar Lilith, die op jonge leeftijd bij haar ouders is weggeroofd en door de profeet Kasimirh wordt gebruikt als wapen. Op de vlucht geslagen, beland ze als gevangene in het paleis van koning Merzia, waar de hofmagiër opnieuw plannen met haar heeft. Is hij wel te vertrouwen?
Wat een geweldig verhaal!!! Ik kon werkelijk niet stoppen met lezen en baal enorm dat het eerste deel alweer uit is (en ik niet gelijk verder kan in deel 2!). De opbouw van het verhaal is goed doordacht, de personages zijn sterk en de wereld is aannemelijk. De strijfstijl is voor een fantasy echt heel prettig, en leest als een speer. Ik kon er in ieder geval geen genoeg van krijgen!!! Voor mij was het de eerste keer dat ik een verhaal over een drakenwisselaar las, en vind het echt een geweldig concept. Ik bedoel: hoe gaaf zou het zijn om een unieke dierlijke vorm aan te nemen. Maar ook het maatschappelijke aspect werd goed benadrukt, en de emotionele lading van de hoofdpersonage. Alles klopte gewoon, je blijft als lezer niet met vragen achter, op één vraag na. Hoe gaat het verder!??

"Vergeleken bij uw geschenk is het mijne slechts klein. U schenkt iets van uzelf en dat is het grootste wat iemand kan geven." ~ p158.

Na al die enthousiaste woorden kan ik natuurlijk niet anders dan met 5 sterren gaan strooien. Ik ben echt positief verrast door Kim ten Tusscher, en zij gaat per direct op het plankje 'Favoriete auteurs' erbij.