Saskia Noort is een Nederlandse schrijfster, freelance journaliste en columniste. Noort studeerde journalistiek en theaterwetenschappen, na haar studies werkte ze als redacteur voor een groot aantal bladen waaronder Viva, Marie Claire, TopSanté en Ouders van Nu. Tegenwoordig schrijft ze een column in glossymagazine LINDA. Haar eerste boek Terug naar de kust schreef ze in 2003, hiervan zijn al meer dan 200.000 exemplaren verkocht. Voor dit boek en haar tweede boek De eetclub werd zij genomineerd voor de Gouden Strop. Vertalingen van De eetclub en Terug naar de kust verschenen in Duitsland, Frankrijk, Rusland, Denemarken en Noorwegen. Verder werden de rechten van De eetclub en Terug naar de kust verkocht aan uitgeverijen in Engeland, Zweden, Finland, Bulgarije, Brazilië, Italië, Spanje en Griekenland. Beide boeken zijn ook verfilmd. Met haar debuut Terug naar de kust vestigde ze haar naam en sindsdien behoort Noort tot de absolute top van Nederlandse schrijvers. Verder schreef zij ook nog Nieuwe buren, De verbouwing ,Koorts en haar nieuwste thriller Debet.
Korte sammenvating: Nadat Maria een abortus ondergaat en de relatie meer Geert verbreekt, ontvangt ze dreigbrieven. Ze weet niet van wie de brieven zijn maar ze gaat naar de politie, die ondernemen geen actie. Na een optreden van de band is er een dode rat in een doos voor haar bezorgd, ze vindt het nu genoeg en vlucht met haar kinderen naar haar zus Ans. Maria vindt het raar dat de man van Ans, Martin, niet thuis is maar Ans zegt dat ze uit elkaar zijn. Als een collega van Martin, Harry, langskomt vindt hij het raar dat Martin niet thuis is. Nadat Maria een lang gesprek met hem voert ontstaat er een band tussen hun. Op een dag krijgt Maria te horen dat het huis in Amsterdam is afgebrand. De hele benedenverdieping is afgebrand dus ook alle dreigbrieven. Maria wordt bij haar zus veel geconfronteerd met jeugdherinneringen en dan begint ze langzaam door te draaien. Ans haalt er een vriend van haar bij, Victor, die met Maria probeert te praten. Op een dag wil Victor haar meenemen maar Maria weet
te vluchten. Ze slaapt die nacht bij Harry en de dag erna gaan ze samen inbreken bij het kantoor van Martin, maar ze worden betrapt door Ans en ze slaat Harry en Maria neer. De dag erna word Maria wakker aan een bed vastgebonden, ’s nachts wordt ze meegenomen naar de duinen en daar wil Ans haar vermoorden, maar gelukkig is de politie er op tijd bij. Het blijkt dus dat Ans haar belager is.

Het verhaal speelt zich vooral af in Amsterdam maar ook in plaatsen als Leiden en Bergen aan Zee. Het speelt zich ook in deze tijd af dit merk je aan dingen zoals computers, dragonball z en Idols die vermeldt worden in het verhaal. Het verhaal wordt verteld door de ogen en gedachten van Maria dus een ik-perspectief. Het boek bestaat uit 45 hoofdstukken, in het verhaal chronologisch maar met een aantal flash backs maar het blijft eenvoudig om te volgen. Het boek valt meteen met de deur in huis en houd je aandacht van begin tot het eind, hoewel je op het einde te weten komt wie Maria’s stalker was toc blijven er een aantal vraagtekens. De taal in het boek is vrij standaard met hier en daar eens een “mooier woord” wat het lezen zeer aangenaam maakt en niet te vermoeiend. In het verhaal wordt de thema’s abortus en jaloezie aangehaald maar de overtreffende sfeer is toch angst, angst voor haar stalker , voor haar eigen, … het taboe rond abortus wordt niet uitbundig aangehaald maar Noort slaagt er geweldig in om de gruwel en angst van het leven met een stalker over te brengen. De psychologische dingen die een stalker met je doet is niet iets eenvoudig om weer te geven en het is een thema waar weinig over gesproken wordt.

Het is een zeer sterk debuut van Noort. Het verhaal leest vlot, ik ben geen boekenworm en ik ervaarde geen last bij het lezen. het verhaal behoud goed de spanning en er zijn geen langdradige momenten die het tempo uit het verhaal haalt. Hoewel de sfeer donker kan zijn en de thema’s zwaar weegt het verhaal niet te hard door en is het nog een relatief luchtig boek. Het enig minpunt is misschien dat het boek iets te eenvoudig is voor ver gevorderde lezers en niet echt een uitdaging bied maar voor de occasionele lezer is het zeker een aanrader.