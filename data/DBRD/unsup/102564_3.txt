Dit was een tegenvaller,
geen doorkomen aan. Het einde maakte het wel een beetje beter.
Waar gaat het over: Maya’s man Joe wordt vermoord. Voor zijn familie is dit een klap, want jaren daarvoor heeft hun zoon en Joe’s broer zelfmoord gepleegd. Ook Maya heeft haar portie ellende gehad. Niet alleen vanwege haar voormalig werk als legerpiloot waarbij ze onschuldige burgers heeft gedood, maar ook haar zus Claire is overleden. Vermoord. De dader is nooit gevonden. Wanneer Maya op een gegeven moment haar man Joe denkt te zien op een nannycam, gaat ze op onderzoek uit. Langzamerhand blijkt dat de moorden en de dood van Joe’s broer met elkaar te maken hebben.

Omdat in het verhaal verwezen wordt naar vroegere gebeurtenissen en dit niet goed werd uitgewerkt, kreeg ik het idee dat er een boek aan vooraf ging. Het eind is mooi, maar geeft geen antwoord op alle gebeurtenissen uit het verhaal. Waarom was er een probleem met de overlijdensakte van Joe waardoor het testament niet openbaar kon worden gemaakt? Al met al een beetje een tegenvaller van mijn eerste kennismaking met Harlan Coben....