Ik ben al langere tijd fan van de boeken van Lisa Unger en Black-out heeft me beslist niet teleurgesteld.
Rondom de bestaande problematiek van een dissociatieve identiteitsstoornis (DIS) heeft Lisa Unger een thriller geweven die me van het begin tot het einde op het puntje van mijn stoel liet zitten.
Uiteindelijk wist ik niet meer wat wáár was en wat niet, wat echt gebeurde en wat ontsproot aan de verbeelding van Ophelia/Annie, net zoals de hoofdpersoon daarin geen onderscheid meer kon maken. Het lijkt een zwaar thema, maar de manier waarop Unger schrijft nodigt beslist uit tot verder lezen, tot meeleven en tot mededogen voor een liefhebbende vrouw die voortdurend geplaagd wordt door Black-outs en die - uit liefde voor haar kind - vecht om haar leven op de rails te krijgen.

Dit spannende boek krijgt van mij 5*****