Texas in de twintigste eeuw.
Het begin van een grote ommezwaai voor veel Texaanse boeren die oftewel het hoofd niet meer boven water kunnen houden of megagrote ranches bezitten met veel dieren. Ze krijgen hoe dan ook te maken met de olievondsten en de daarbij behorende industrie. Het rijke Texas en de arme boeren, grootgrondbezitters en de relatief rijken die in tegenstelling tot wat men denkt ook flink in zak en as kunnen komen te zitten door bijvoorbeeld de weersomstandigheden. Droogte en orkanen wisselen elkaar moeiteloos af met alle gevolgen van dien.

In het zwarte goud krijg je al direct in de proloog te maken met een echtpaar dat feitelijk zo ver uit elkaar ligt qua gevoel dat de een de ander voor een dilemma stelt waarmee veel levens op zijn kop zullen worden gezet in de toekomst.
Het boek bestaat uit drie delen waarin we kennis maken met de familie Holloway en de familie Gordon.
De Holloways, met name Nathan en zijn vader Leon, zijn van eenvoudige komaf. In tegenstelling tot hun snob van een vrouw/moeder Millicent en de jongere kinderen Randolph en Lily die koste wat kost in de betere kringen willen vertoeven. Het zal haar meer dan alleen geld kosten om zover te komen.

Samantha Gordon daarentegen is de dochter en erfgename van een van de grootste veebaronnen die Texas rijk is. Haar kostje lijkt gekocht maar daar staat ze zelf niet eens zo bij stil. De geadopteerde dochter van Neal en Estelle Gordon is een sociaal mens met een hart van goud dat al vanaf haar prilste jeugd klopt voor haar buurman's zoon Sloan Singleton. Het lijkt er echter op dat deze haar alleen maar ziet als kleine zusje en de liefde tussen deze twee zal ook nooit verder komen volgens Sam.
Vooral omdat Sloan zich gaat verloven met de uiterst mooie Anne Rutherford, mooi maar met een herseninhoud van een pepernoot als het op het sociale aankomt.

Als er op een dag, de twintigste verjaardag van Nathan, op de boerderij van de Holloways een man aanklopt genaamd Trevor Waverling verandert in een klap alles. Nathan's hele leven lijkt een grote leugen. Hij kan niet begrijpen hoe zijn ouders deze geheimen hebben kunnen bewaren ten opzichte van hem. Zijn wereld stort in en de enige zekerheid die hij nog heeft is de liefde van zijn vader Leon en zijn dierbare herdershond Zach. Zijn toekomst zal heel anders uitpakken dan hij altijd gedacht heeft.

Ook voor Samantha lijken er ineens dingen te veranderen. Ze heeft haar droom al opgegeven in feite, paleontologie heeft ze gestudeerd maar haar hart vertelt haar dat ze op een dag de ranch van haar vader moet overnemen. Alle liefde in de wereld steekt ze dan ook in haar toekomst. Tot ze op een dag stuit op een schedel die van een dinosaurus afkomstig zou kunnen zijn. Haar hart slaat op hol bij de vondst en ze neemt contact op met een oud studiegenoot die tevens getrouwd is met haar beste vriendin. Deze heeft echter zijn eigen plannetjes en de wereld staat ineens op zijn kop voor Samantha en haar familie.

Intriges, leugens en familiegeheimen en ook liefde in het magnifieke decor van de boerenlevens aan de ene kant en de opkomende grote steden met hun metaalindustrie aan de andere kant. De wereld van de boerenknechten en hun karren of koetsjes en de geboorte van de automobiel. Tegenstellingen die je gevangen houden in je leesflow. Een adembenemend verhaal met geweldig beschreven personages die je zult haten of in je hart zult sluiten â€¦..
http://josesprakeloos.blogspot.nl/2017/04/leila-meacham-het-zwarte-goud.html