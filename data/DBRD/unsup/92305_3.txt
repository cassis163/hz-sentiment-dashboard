Niemandsland is het debuut van de kleinzoon van J.R.R. Tolkien. Of hij ooit ook als meer dan alleen de 'kleinzoon van' zal worden genoemd valt nog te bezien.

Niemandsland slaagt er goed in om het leven van een jongen genaamd Adam te beschrijven. We volgen zijn jeugd in een achterbuurt van Londen en later in het mijnwerkersdorpje van Scarsborough. De omgeving wordt mooi beschreven en vooral in het gedeelte van Londen proef je bijna de armzalige omstandigheden daar.

Helaas wordt het verhaal een stuk minder interessant zodra Adam noodgedwongen naar Scarsborough moet verhuizen. Het mijnwerkersleven wordt als zwaar omschreven, maar erg veel hiervan zien we niet terug. Adam gaat zelf niet in de mijnen werken, wat ervoor zorgt dat je als lezer ook verwijderd bent van de claustrofobische mijnen. Op de achterflap werd ook een communistische verhaallijn beloofd, maar daar wordt niet diep op in gegaan en is snel weer voorbij helaas.

Door ongeloofwaardige omstandigheden wordt Adam toegelaten in een hogere klasse als het ware en kakt het verhaal helaas in.

Gelukkig - ergens over het midden van het boek - breekt de Eerste Wereldoorlog uit en wordt de spanning weer opgebouwd. Levens komen op het spel te staan en de omstandigheden in de loopgraven wordt ontzettend goed beschreven.

Helaas bevat het boek een clich√© liefdesverhaal dat al honderden malen eerder is gedaan en zeker ook beter. Sommige personages zijn ook interessanter en beter uitgewerkt dan de anderen.

Al met al was Niemandsland een mooi 'coming of age' verhaal met een indrukwekkend deel dat zich plaatsvindt in de loopgraven, maar achteraf gezien was het verhaal te langdradig en niet helemaal wat ik ervan verwacht had.