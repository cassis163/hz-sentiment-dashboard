Forensisch psycholoog Paula Maguire werkt bij de unit Vermiste Personen van Londen.
Naar aanleiding van een lezing die ze heeft gegeven op een politiecongres in York, krijgt haar chef het verzoek om haar beschikbaar te stellen bij het opzetten van een coldcaseteam.
Hiervoor zal ze terug moeten naar haar geboortestreek in Ierland.

Toen ik eenmaal in het verhaal zat, heb ik het boek ook binnen 2 dagen uitgelezen.
In kleine stukjes krijg je door wat er zich in het veleden van Paula heeft afgespeeld. Voor mij kwam de nieuwe informatie iedere keer op het juiste moment.
Ook de informatie die de schrijfster geeft over de zaken die zich in Noord-ierland afspeelden weeft Claire op een mooie manier in het verhaal.
De verhaallijn over de twee vermiste meisjes, nu en vroeger, is knap geschreven.

Claire McGowan heeft een goede indruk bij mij achtergelaten en ik ben heel erg benieuwd of er meer verhalen, met forensisch psycholoog Paula Maguire in de hoofdrol, gaan verschijnen.