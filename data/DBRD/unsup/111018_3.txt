Droog is de titel van dit boek wat refereert aan de drooglegging van drank in Nederland in de jaren twintig van de vorige eeuw. Dit is natuurlijk fictie want in Nederland is hier geen sprake van geweest en in de USA wel. Maar het is zeker interessant uitgangspunt voor dit boek, een boek waarin wordt afgewisseld met fictie en waargebeurd. In het boek wordt namelijk verteld over Antonie, een boefje uit Amsterdam die verliefd is op Helena (een meisje van goede komaf) en zijn centjes verdiend met boksen in het illegale circuit en een beetje bijbeunen. Dit verhaal wordt afgewisseld met de historie over het politieke klimaat in die tijd en het binnenhalen van de Olympische Spelen in Amsterdam.
Antonie krijgt door de drooglegging een ander leven omdat hij terecht komt in onderwereld van Amsterdam die beheerst wordt door bendes en waarvan “de Slachter” een hele grote speler is.“ De Slachter” heeft die naam niet voor niets en dat wordt in het boek uitgebreid uitgemeten, wat voor mij in ieder geval een verrassend element was.
De liefde van Antonie en Helena loopt als een leidraad door dit boek, daarnaast de drooglegging en het politiek aspect maken het een interessant boek om te lezen.