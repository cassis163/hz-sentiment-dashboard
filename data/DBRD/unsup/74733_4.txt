Hoewel het niet het beste boek is van Michael Connelly, heb ik toch met plezier in één adem uitgelezen. Het spel tussen het OM en de verdediging is onderhoudend geschreven, maar daarmee is ook duidelijk dat het accent op de rechtzaak ligt. Het gevolg is dat de karakters wat ondergeschikt zijn geraakt en daardoor minder sterk uit de verf komen. Desalniettemin toch een aanrader. Connelly blijft een meester in zijn vak!