Karen Slaughter vervolgt haar succesvolle serie met Sara Linton in een hoofdrol met Broken.

Sara Linton is terug in Grant County en raakt betrokken bij de dood van een jong meisje, Allison Spooner. Ze roept daarbij de hulp in van Will Trent. Lena Adams tenslotte is natuurlijk niet blij met de terugkeer van Sara.

Het boek begint uitstekend; Allison Spooner wordt vaardig neergezet, de sfeer is krachtig beschreven en de spanning loopt hoog op. Helaas zakt het verhaal hierna in elk geval voor mij als de bekende pudding in elkaar. De rest van het boek wordt voornamelijk gewijd aan beschrijvingen van de voorgeschiedenissen van de diverse (hoofd)personen. Helaas zijn al die hoofdpersonen min of meer elkaars vijand dus de sfeer wordt er niet leuker op. Ergens tussendoor wordt dan nog gezocht naar de achtergrond van de dood van Allison.
Karin Slaughter kan zo verschrikkelijk goed schrijven; ik hoop van harte dat dit boek een vergissing was, en ze ons binnenkort weer verrast met een ‘echte’ Slaughter.
Ook niet leuk: in de blurp van dit deel zetten dat Jeffery Tolliver dood is… Er zijn mensen die de serie op volgorde lezen en nog niet bij het deel zijn aangeland waarin hij overlijdt. Dat is dan toch wel een super-spoiler! (Door: Jannelies Smit)