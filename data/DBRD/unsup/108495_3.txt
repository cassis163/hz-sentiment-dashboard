Frank Tallis is schrijver en psychotherapeut. In de Ongeneeslijke romanticus beschrijft hij aan de hand van gesprekken met patiënten –ongeneeslijke romantici- enkele casussen.
Elf “ongeneeslijke romantici” komen bij de psychotherapeut met een probleem over liefde; in eerste instantie lijkt het probleem oplosbaar maar niets blijkt minder waar.
De elf hoofdstukken hebben een min of meer zelfde opbouw: de patiënt komt op het spreekuur, de klacht wordt uitgelegd aan de hand van persoonlijke ervaringen. Het verloop van de behandeling en/of de gesprekken wordt uitvoerig besproken door middel van verhalen van bekende psychotherapeuten zoals Jung en Freud, schrijvers, studenten en stukken uit studieboeken. Aan het eind van het verhaal is de patiënt inderdaad niet genezen!
Het boek deed denken aan het boek van Oliver Sachs De man die zijn vrouw voor een hoed hield. Frank Tallis schrijft met humor en zijn proza is mooi maar ik vond de verhalen niet echt boeiend het was veel van hetzelfde. Beveel ik dit boek aan anderen aan? Ja dat doe ik want iedereen ervaart de inhoud van het boek op zijn eigen manier!