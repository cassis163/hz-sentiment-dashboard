In een SM nachtclub wordt een lijk gevonden. Dit blijkt een bekende van rechercheur Helen Grace te zijn. Omdat ze niet wil dat dit deel van haar priv√© leven bekend wordt, houdt ze dit voor zich. Maar als er weer een bekende van haar vermoord wordt gevonden, wordt het wel heel persoonlijk en werkt ze zich door haar keuzes behoorlijk in de nesten.

Wederom een goed boek met Helen Grace in de hoofdrol. En doordat de andere personages uit voorgaande boeken ook terugkomen is het een feest der herkenning. Helen wordt goed op de proef gesteld.

Door de korte hoofdstukken wordt de vaart in het boek alleen maar vergroot. Het staat vol van de actie en dendert naar de eindstreep zonder al te ingewikkeld te doen. De eerste verdachten kon je op je vingers al wel natellen dat dat niet de daders zouden zijn, maar dat doet niets af aan de spanning. Ik vermoedde al wel wie de dader zou zijn en ik bleek gelijk te hebben. Ondanks dat blijft het knap gedaan, is het een goed plot en zit er een geweldige cliffhanger in waardoor je het volgende deel wel moet lezen! Misschien is dit wel het beste deel van de serie so far...