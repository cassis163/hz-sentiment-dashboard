Menigeen zal dit boek oppakken vanwege de originele vormgeving. Een nostalgisch uitziende kaft en bijzondere foto's aan de binnenkant. Je wil gewoon dat dit een goed boek is. De verwachtingen zijn geschept.

Ook de verhaallijn is origineel, een combinatie van mysterie, young adult, geschiedenis en fantasy.

Er zijn echter ook wat kanttekeningen. De interessante foto's zijn niet altijd in dienst van het verhaal, het lijkt soms dat het verhaal om de foto's zijn geschreven. Dit is jammer, want het is vaak storend, overbodig en zorgt ervoor dat je niet volledig het verhaal in wordt getrokken.

Toch zorgt het einde voor een onverwachte wending en maakt het nieuwsgierig naar de volgende delen...