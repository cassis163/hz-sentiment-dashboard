De meisjesmagneet vertelt het verhaal over Reinout, een keurige jongen die gaat studeren in Amsterdam. In zijn gebouw ontmoet hij zijn onderbuurvrouw, Leia. In tegenstelling tot Reinout, die van klassieke muziek houdt, speelt Leia in een metalband. Als op een bepaald moment de zanger van de metalband van Leia ziek valt, vragen ze hem om in te vallen. Zo wordt Reinout ge√Øntroduceerd in de metalwereld en wordt hij stapelverliefd op zijn buurmeisje. Hij leert steeds beter het metalwereldje (en zijn buurmeisje) kennen en beseft dat het hem eigenlijk wel bevalt. De auteur maakt duidelijk dat ondanks de verschillende achtergronden, mensen toch vrienden kunnen worden en dit wordt door dit boek duidelijk aangetoond.
De meisjesmagneet is een echte feelgoodroman, in de typische stijl van Jackie van Laren, een boek om heerlijk weg te lezen! Een aantal personages uit haar vorige boeken passeren ook de revue, wat leuk is om te lezen.