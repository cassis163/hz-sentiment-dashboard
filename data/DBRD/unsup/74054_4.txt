“Manzanilla” van Ellen Gerretzen is weer een heerlijke thriller om volop van te genieten. Uniek is dat de schrijfster haar verhalen laat plaatsvinden in drie verschillende steden: Amsterdam, Berlijn en in de Extramadura. Ellen vertelt het verhaal zo alsof je er bent, ook al heb je deze plaatsen nooit bezocht. Je doet je ogen dicht en bent er. Je voelt de warmte, je drinkt de Manzanilla, loopt door de straatjes en ziet de mensen dansen in alle kleuren die Ellen beschrijft.

Ook dit boek is weer het lezen meer dan waard. Een vierde verhaal over Wolfgang, de commissaris uit Berlijn, die het deze keer met zichzelf wat moeilijker krijgt. Een aantal vertrouwde karakters uit de vorige boeken uit deze serie, komen ook hier weer in voor. En natuurlijk Julia, de vrouw waar Wolfgang zijn hart aan heeft verloren.

De beschrijvingen in het eerste hoofdstuk zetten het verhaal meteen goed in. Door de zeer prettige, heerlijk weglezende schrijfstijl van Ellen G. geniet je van begin tot eind.
Het zit niet vol met zinderende spanning of harde gruwelijkheden. Wie dat graag leest, zal met dit verhaal wellicht moeite hebben. Maar kun je genieten van een heerlijk, met hier en daar een beetje humor beschreven thriller, waar je met je ogen dicht jezelf in het verhaal waant en de karakters persoonlijk kent, probeer dan eens een boek van Ellen G.

Deze hele serie is een aanrader voor wie de boeken van deze schrijfster nog niet kent!
Laat nummer 5 maar komen Ellen 