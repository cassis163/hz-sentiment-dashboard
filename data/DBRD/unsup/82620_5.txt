Als boekverkoper krijg je best vaak de vraag of je een manuscript wilt lezen en of je het wilt voorleggen aan een bevriende uitgever. Vaak zeg ik nee. Soms ja en is het niets.

Toen ik een aantal maanden terug het manuscript voor Cody, geschreven door Bernice Berkleef mocht lezen wist ik één ding zeker, dit manuscript verdient een boek. Ik vroeg een uitgever bij Overamstel ( Hollands Diep, Lebowski, House of Books) of ze het wilde lezen. Dat deed ze en ze was meteen enthousiast.
8 juli is het zover, The House of Books geeft het uit, en dan kan iedereen het lezen!

Bernice schreef over een thema waar elke ouder nachtmerries van kan hebben. Een dood kind.
Bernice weet de lezer tot het einde in het ongewisse te laten. Wat is er precies gebeurd met de Cody?
Oef lekker spannend! Lezen mensen!

Ennuh, koop 'm bij de stenen boekhandel. Bijvoorbeeld bij ons in Amstelveen … Libris Venstra …