Wegdromen bij een schilderij en je eigen verhaal erbij bedenken. Dat was de opdracht die deze kinderboekenschrijvers kregen. Eeuwen geleden kregen schilders de opdracht om een een schilderij te maken of bedachten ze spontaan om iets te schilderen.
Rubinstein brengt op deze manier heden en verleden bij elkaar en laat zien hoe verschillend mensen op dezelfde opdracht reageren. Ze maken er allemaal totaal iets anders van. De ene schrijver vertelt hoe een schilder tot het maken van het schilderij kwam en de ander vertelt een verhaal over de tijd waarin het schilderij gemaakt werd of haalt het schilderij naar de tijd van nu. Heel veel herkenbare situaties voor kinderen. Een hele andere kijk en een frisse blik. Dat is het gevoel dat je overhoudt aan deze luister cd’s.
Voorgelezen door heel verschillende personen zorgt het luisterboek voor veel variatie en voorkomen dat het saai wordt. Ik ben ervan overtuigd dat dit een manier is om kinderen kennis te laten maken met de kunst. Door de schilderijen tot leven te laten komen en soms door een heel oud schilderij te laten schitteren in deze tijd. Het melkmeisje dat tijdens het poseren heel nieuwsgierig is en vertelt over haar vele broertjes en zusjes. Francine Oomen blijft bij haar “hoe overleef ik” serie. Het verhaal van Bil en Wil en het schilderij van Gil moest ik een paar keer opnieuw luisteren om te horen wat Bil of Wil allemaal deden. Heel grappig verhaal met een aantal bijna versprekingen. En dan een topstuk. De nachtwacht……ik bekijk dit schilderij met een andere blik.
Dan wordt het toch eens tijd om naar het Rijksmuseum te gaan en de schilderijen in het echt te gaan bekijken.Onderweg met de kinderen dit boek te luisteren en dan in het museum stiekem binnenpretjes hebben bij het herinneren van de verhalen van de mensen van deze tijd. Ik lag nu heerlijk op de bank te bladeren door het boekje tijdens het luisteren. Genieten dus!