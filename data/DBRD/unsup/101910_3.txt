Fatale vergissing is goed opgezet en draait om het thema: wanneer het kwaad goede mensen treft. Het enige dat openbaar aanklaagster Lily wil is wraak wanneer zij en haar 13-jarige dochter worden verkracht. Wanneer ze er een dag later achter komt wie de verkrachter is, gaat ze achter hem aan en dood hem. Bij zinnen gekomen merkt ze dat ze door deze daad geen verlossing heeft gevonden, integendeel. Dan wordt ze betrokken bij het onderzoek naar de verdwijning van een prostituee en de moord op een jong stel en lijkt er een verband te zijn met de man die zij heeft vermoord.

Goed gestructureerd verhaal met een logische opbouw terwijl het leven voor Lily steeds verwarrender wordt. Het boek heeft een eind dat ik niet had verwacht, maar die wel past in de lijn van het verhaal.
Het boek leest vlot weg en ik heb me er op een regenachtige zondag prima mee vermaakt.