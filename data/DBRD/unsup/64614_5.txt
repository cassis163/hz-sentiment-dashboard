Na de eerste 3 delen te hebben gelezen van de WWW serie kon ik niet wachten om te beginnen met het tot nu toe laatste deel. Dit keer gaat het over Collin en Megan.

Al vroeg in het boek komen ze elkaar tegen zonder met elkaar in contact te komen. Zo heeft Megan een mening over Collin gekregen en weet hij nog niet eens van haar bestaan af. Kort daarna springt het verhaal naar 6 maanden later. En vanaf dat moment is het boek (bijna) niet weg te leggen. De gebeurtenissen wat vooraf is gegaan maar ook het leven waar Collin en Megan op dat moment in zitten is super spannend en erg goed geschreven. Ze raken beide verwikkeld in zaken waarvan zij andere niet op de hoogte stellen maar waardoor zij elkaar wel kwijt raken.

Door de schrijfstijl en ook de kennis waarmee het boek is geschreven raakt het verhaal je ook echt. Met een lach en een traan heb ik genoten van tot nu toe het laatste deel van de WWW serie en hoop ik dat er ooit nog een deel komt. Van alle 4 de delen is Collin wel mijn favoriete nummer 1.