De prachtige cover van Katja Everts is een uitnodiging om het verhaal te gaan lezen!

De auteur heeft door zijn prettige schrijfstijl zonder veel moeilijke woorden, dit verhaal geschikt gemaakt voor een breed publiek.

De personages worden naarmate het verhaal vordert, zo duidelijk beschreven dat je ze als het ware voor je ogen ziet verschijnen tijdens het lezen. In het begin had ik nog geen band met deze personages, maar dat veranderde later in het verhaal.

‘De ontdekking van het Wezenland’ is met onderwerpen zoals spiritualiteit en wedergeboorte toch geen zweverig verhaal geworden, maar eerder een toegankelijk avontuur om van te genieten.
Het is een omvangrijk boek waarin vriendschap, liefde en familie de stevige peilers zijn waarop het verhaal gebouwd is. Geen boek om even tussendoor te willen lezen, maar neem er je tijd voor. Het is zeker de moeite waard!