Maya Stern is bij de begrafenis van haar man, Joe Burkett. Hij is in Central Park vermoord. Zij hebben een twee jaar oude dochter, Lilly. Aan Maya's carrière als een helikopterpiloot in het leger kwam een einde nadat klokkenluider Corey Rudzinski bericht had over burgers die om het leven gekomen waren als gevolg van een van haar acties om collega’s te redden in Irak. Haar zus, Claire, is vier maanden eerder vermoord.
Vanwege de recente gebeurtenissen geeft Maya's vriendin haar een digitale fotolijst, een Nanny Cam, waarmee Isabella, die op Lilly past, op video wordt gezet. Isabella is door haar man Joe ingehuurd omdat zij de dochter is van degene die destijds op hem gepast heeft. Isabella’s familie werkt al jaren voor de Burketts. Wanneer Maya op een dag de video bekijkt, ziet ze haar man. Wanneer Maya navraag doet bij Isabella ontkent deze dat haar man langs geweest is. Ze bespuit Maya met pepperspray en neemt de benen.

Maya gaat op onderzoek om uit te vinden wat er gebeurd is. Maya vertrouwt niemand: niet het kindermeisje, Isabella, niet de politie, niet haar mans rijke familie, de Burketts, niet de man van haar zus, niet de politie en zelfs niet haar therapeut, die haar van haar oorlogstrauma wil afhelpen.
Bij het ontrafelen van het mysterie door Maya vallen meer doden. Overeenkomstig de verhalen van Harlan Coben gaat dit gepaard met de nodige plotwendingen. Dit maakt het boek boeiend en spannend.

Zeker een aanrader dus!