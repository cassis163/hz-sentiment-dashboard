In het boek wordt een vergelijking gemaakt tussen ouderen in Ghana en ouderen in een westerse samenleving ( Nederland ). Uit de vergelijking komt dat we in het westen de kindersterfte en infectie ziekten sterk hebben terug gedrongen, maar dat we nog steeds erg veel ouderdoms-kwalen kennen. Volgens de schrijvers zijn deze grotendeels te voorkomen, waardoor de kwaliteit van leven in de laatste levensfase heel sterk kan toenemen. Dit baseren ze op een studie van de ouderen in Ghana en ook van de
Blue Zones in de wereld ( gebieden waar mensen in goede gezondheid oud worden )
De top 9 die ze voorstellen is : 1. voldoende bewegen 2. niet teveel eten
3. plantaardig eten 4. twee glazen wijn per dag 5. af en toe rust nemen
6. een doel hebben in je leven 7. een goede band met je familie
8. gezonde vriendschappen onderhouden 9. lid worden van een geloofsgemeenschap.
In het boek worden erg veel heel erg praktische zaken besproken hoe bovengenoemde top 9 in het 'normale' dagelijkse leven is in te passen. Hierdoor ontstaat een erg handige richtlijn hoe in tegenstelling tot andere dieet boeken zonder veel impact op het dagelijkse leven toch erg gezond geleefd kan worden.
Opinie:
Erg goed geschreven boek met heel praktische voorbeelden.
Door te letten op de kleine dingen in het leven kan ineens zonder veel invloed op gewoonten in het dagelijkse leven veel meer gezond worden geleefd. Hierdoor
kan de kwaliteit van leven veel langer op een hoog niveau blijven en krijgen de
ouderdomskwalen veel minder kans.
Het boek heeft een grote overlap met andere boeken over ouderdom en gezondheid, maar het grote pluspunt hier is de praktische insteek, waardoor met erg weinig aanpassingen in het dagelijks leven toch veel resultaten behaald kunnen worden.
Het enige probleem wat overblijft is hoe we de aandacht hierbij kunnen houden
en juist dat stukje komt iets minder goed uit de verf.