Sigma springt bij na een ontploffing in een museum in Londen. Sigma is echter niet de enige die geïnteresseerd is in de ontploffing die gebeurd is tijdens een hevig onweer.
Zou het hier om antimaterie gaan? Dat waar wetenschappers al zo lang naar zoeken?

De zoektocht leidt naar het oude Arabië, naar de legende van de koningin van Sheba.

Alsof het nog niet erg genoeg is dat ook het Gilde achter de antimaterie zit, breekt er een zware storm uit, een combinatie van een zware zandstorm met een depressie, hevig onweer met enorme bliksems en dat samen met mogelijke antimaterie is geen goede mix.
Er moet gestreden worden tegen het natuurgeweld, tegen Sigma en tegen de krachten en wetten van de fysica.

Spannend, alhoewel hier en daar een tikje ongeloofwaardig, maar dat kan de pret niet drukken.