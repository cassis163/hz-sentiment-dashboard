Heb het boek gewonnen via Uitgeverij Cargo en dat bleek een mooi cadeautje!
Onschendbaar is het derde deel in de Britt Franken serie en ondanks dat ik de eerste twee delen niet gelezen heb, heb ik niet het gevoel dat ik iets gemist hebt. Toch snap je de moeder-dochterrelatie vermoedelijk nog beter als je de eerdere delen wel gelezen hebt.
Het karakter van Britt is goed uitgewerkt. De overige karakters zijn meer stereotypes. Hier had nog een interessant randje aan toegevoegd kunnen worden. Met name als het gaat om de daders waar Britt en haar team naar op zoek is.
De thema's kindermishandeling en je oppermachtig/onschendbaar voelen zijn sterk verweven in het boek. Daarnaast voelen verschillende personen zich onschendbaar.
Daarnaast speelt het boek ook in op eigentijdse thema's als 'arm' worden door je baan te verliezen. En ook het al oude thema het verschil tussen arm en rijk komt om de hoek kijken.
De schrijfstijl is heel erg vlot en zonder moeilijke of onnodige woorden. Dit maakt het tot een erg prettig en mooi boek om te lezen. Dit heeft me doen besluiten de eerdere twee delen uit de Britt-serie ook te lezen!