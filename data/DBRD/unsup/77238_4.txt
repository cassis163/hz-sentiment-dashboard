Simone van der Vlugt weet op een meeslepende manier een stuk geschiedenis te vertellen. Ze weet historische feiten te verwerken in een boeiend verhaal. Je leert Jacoba van Beieren kennen als een vrouw die haar tijd op veel vlakken ver vooruit was.

De ontknoping is verrassend en de opbouw er naar toe weet van der Vlugt schitterend te vertellen. Het verhaal gaat over veel meer dan alleen de geschiedenis. Ze leeft zich in, in wat Jacoba gevoeld moet hebben. Rouw om verloren liefdes en familie. Verraad van mensen die je vertrouwde en het opnieuw vinden van liefde.