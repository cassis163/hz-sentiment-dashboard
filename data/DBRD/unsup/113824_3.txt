Finn en Layla komen terug van een korte vakantie, ze zijn in Frankrijk en op weg naar Groot-BrittaniÃ«. Tijdens een korte stop op een verlaten parking verdwijnt Layla. Uiteraard is het eerste wat de politie denkt dat het om een moord gaat, man vermoordt zijn vrouw of verloofde of zo iets want is het in weet ik hoeveel procent van de gevallen niet zo dat de dader binnen de familie te zoeken is en meestal de partner?
Maar er wordt geen lijk gevonden en zonder lijk is er eigenlijk geen moord. Finn probeert zijn leven verder te zetten maar het verdriet is erg groot. Na vijf of zeven jaar kan je een verdwenen persoon dood laten verklaren en dat doet Finn ook, hij maakt dan ook een soort van herdenkingsbankje en daar leert hij zijn verloofde kennen met wie hij binnenkort gaat trouwen. Dan gaat het mis.

Er gebeurt niet echt veel in dit boek, maar toch moet je doorlezen om te weten te komen wat er nu eigenlijk gebeurt is die dag dat Layla verdween. Kleine aanwijzingen en heel veel wantrouwen en leugens stuwen dit boek naar zijn onafwendbare einde. Jammer dat ik al voor halfweg door had hoe het nu eigenlijk zat al kan ik niet direct aanduiden welke aanwijzing me het heeft doen inzien.
Een boek dat snel wegleest, een tussendoortje zoals ik dat dan noem.