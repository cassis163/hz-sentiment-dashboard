Het boek wat ik gekregen heb, valt goed op. Mooie groene voorkant met een stel vieze handen met grond daarin. Het triggert me meteen. Is het omdat er iemand vermoord word en begraven…. of verwijst het gewoon naar de kwekerij. Het boek leest als een trein en binnen twee dagen heb ik het helemaal uit. Dat komt misschien ook omdat het niet zo’n dik boek is, maar het boeit me wel van het begin tot het eind. Elisabeth weet haar karakters mooi en duidelijk neer te zetten. Wat me wel stoort is dat vooral aan het eind het gevoel ontstaat dat het boek niet meer bladzijden mocht hebben en het verhaal een beetje afgeraffelt is. Zo mooi als de opbouw is naar de climax, zo beknopt is het einde. Het is niet dat er vragen over blijven, maar het had wat meer uitgewerkt mogen zijn.
Verder is het zeker de moeite waard en is het hele verhaal een boeiend geheel. Je gaat zelf nadenken over hoe jij zou reageren als het je overkomen zou. Kortom echt een aanrader om te lezen.