Advocaat van de waarheid is op het eerste gezicht een pakkende thriller die niet onder doet voor klassiekers van Dan Brown of John Grisham. Al snel blijkt echter dat het boek meer is dan alleen een pageturner. De auteur beschrijft treffend de focus op technologische vooruitgang die in onze huidige maatschappij bestaat. Daarbij schept hij vervolgens een realistisch toekomstbeeld, waarin bij het benutten van de mogelijkheden van de technologie, fundamentele normen en waarden zoals ons recht op privacy makkelijk uit het oog worden verloren.

Tot slot weet de auteur ook een spirituele laag in het geheel te verwerken. Dit is in eerste instantie wellicht even wennen, maar als je deze laag rustig tot je neemt en dus de drang kunt weerstaan snel door te lezen om bij de spannende ontknoping van het boek te komen, kan dit tot fraaie (zelf)inzichten leiden.

Advocaat van de waarheid is helder en boeiend geschreven en weet de spanning goed op te bouwen en vast te houden. Het is een volwaardige thriller die puur als zodanig kan worden gelezen, maar juist de maatschappijkritische en spirituele themaÂ’s maken het boek wat mij betreft erg bijzonder en van harte aan te bevelen.