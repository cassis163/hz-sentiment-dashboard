Dinsdag, 12 juni 2012 kreeg ik een email van uitgeverij Artemis. Ik had me opgegeven voor de #VirtueleBoekenclub als #VIPlezer van het boek Het Appartement van Tatiana de Rosnay (van o.a. Haar naam was Sarah). En jaaaa, ik zat erbij! Wat leuk! De donderdag erop lag het boek al in de brievenbus. Gauw de enveloppe opengemaakt en hoewel ik in een ander boek aan het lezen was, ben ik toch direct begonnen met lezen. Iets wat ik eigenlijk zelden doe, omdat ik gewoonweg niet twee boeken tegelijk kan lezen. Maar in dit geval bleek dat toch anders. Dit was zo’n ander boek dat het geen probleem leek, sterker nog; Tatiana haar droom was bijna uitgekomen: de lezer de hele nacht te laten lezen!! Dat dit niet uitkwam komt door het feit dat ik een zoontje van 4 maanden heb en ik niet aan één stuk door kan lezen.

Wat een geweldig boek! Tatiana schrijft zelf in haar voorwoord dat het boek traag van start gaat, maar dat ben ik absoluut niet met haar eens. Het leest als een trein die rustig op gang komt, goed op stoom raakt en als een razende Roeland verder reist. De spanning druipt van het boek af, als condens van het stoom van diezelfde trein. Ik lees voornamelijk ‘s avonds en ‘s nachts en elk vreemd geluid deed me verstarren omdat het boek me helemaal in zijn greep had. Wat als die buurman ineens mijn buurman bleek te zijn?!? Kortom; een intrigerend, super spannend boek wat leest als een trein! Dit mag je niet missen!