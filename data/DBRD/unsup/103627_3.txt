Liese, die ondertussen commissaris is geworden bij de crim, krijgt een eerste moord op te lossen. Het lijk van een NAVO Kolonel wordt aangetroffen in het Zoniënwoud, maar directe gegevens zijn er niet te vinden, kort daarna vindt de boswachter een tweede lijk in het Zoniënwoud. Is er verband tussen deze moorden, heeft de boswachter hier iets mee te maken? Houdt de verdwijning van een bijna 13 jarig meisje hiermee verband? Het onderzoek wil niet echt vlotten en haar bazen denken dat Liese deze moordzaak niet aan kan, wat zij natuurlijk tegenspreekt. Het leest, net zoals de andere boeken, heel vlot, maar voor mij is dit zijn minste boek. Het plot kwam helemaal op het einde, waar op zich niets mis mee is, maar het verhaal kon iets korter. Wel is er altijd iets op te steken en leert Toni Coppers ons altijd wel 1 of meerdere kunstwerken, schilders of wat dan ook kennen, ontdekken en dat is dan wel echt goed. Toch geef ik maar 3 sterren. Ik miste iets. Het kabbelde zowat aan.