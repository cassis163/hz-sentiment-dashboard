Ook eerder las ik boeken van Linda Jansma. Dit zijn steeds boeken met een onderwerp dat aandacht behoeft van de lezers. Ook is het goed wanneer gesproken wordt over de onderwerpen van de betreffende verhalen. Het gaat ons allemaal aan, op de een of andere manier.
Het zijn maatschappelijke problemen die onder de aandacht gebracht worden door deze auteur, dat is meer dan het schrijven van een thriller! Petje af!! Vindt mijn recensies van deze boeken via het overzicht van mijn recensies in 2013 .
Het verhaal heeft me gegrepen, zonder meer. Hier en daar wordt een soort pauze ingevoerd, het loopt even niet door. Dat is helemaal niet erg. Het blijft een prachtig verhaal.
Geschrokken van de wreedheid die voort kan komen uit het gevoel van sommige mensen dat bepaalde handelingen nodig zijn om geen gezichtsverlies te lijden.
Maar ook was het hartverwarmend te zien dat liefde soms ver kan gaan.

Ik waardeer dit boek met 4/5 sterren.