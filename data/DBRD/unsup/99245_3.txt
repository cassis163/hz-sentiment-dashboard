Het verhaal heeft een interessant thema. Boeiend om te lezen hoe de hoofdpersoon door alle ontmoetingen groeit, steeds met nieuwe facetten en rollen in een maatschappij in aanraking komt en hiervan leert. De schrijfstijl is erg wisselend. Regelmatig mooie poÃ«tische beschrijvingen zoals: "Zijn stem was kruidnagelgeur en nachtegalen, ze bracht ons naar specerijenmarkten op Celebes, we dreven met hem mee op een woonboot, tot voorbij de Koraalzee. We waren als cobra's die een rietfluit volgen." Tegelijkertijd zijn er ook langdradige delen in het verhaal, waarbij de spanningsboog weg leek te zijn. De laatste twee hoofdstukken daarentegen zijn weer goed geschreven, waarin op een mooie manier het hele verhaal nog eens terugkeert.