Was het eerste boek van Anya Niewierra (Vrij Uitzicht) al een page turner, dat geldt nog meer voor haar tweede boek Het Dossier. Levensechte, goed uitgewerkte hoofdpersonen. Gedetailleerd uitgewerkte informatie over deze figuren, maar nooit over the top. Juist dit maakt de personages herkenbaar en het boek geloofwaardig. Ook de historische achtergrond en de research die merkbaar aan het schrijven vooraf is gegaan draagt in hoge mate bij aan de spanning en sfeer in dit boek. In een afwisselend beklemmende en luchtiger setting wordt vanuit verschillende deelperspectieven toegewerkt naar het zinderende slot. Dit alles in een vlotte, gemakkelijk leesbare schrijfstijl. Anya Niewierra is een aanwinst voor het nederlandstalige thrillertoneel.