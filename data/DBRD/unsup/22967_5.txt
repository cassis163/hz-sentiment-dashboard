Bij het zien van de schitterende cover van Zout van Paul ter Heyne weet je niet wat je moet verwachten van het boek. Zouden er recepten in staan met zout? Zou het over hoe slecht zout voor de gezondheid is gaan? Of wordt er iets anders mee bedoeld?
Meteen bij het lezen van de proloog wordt je nieuwsgierig naar het verhaal. Je leert de belangrijkste hoofdpersonen kennen en waarom ze naar de zoutmijn willen. Je ergert je gelijk aan een over-het-paard-getilde deejay die denkt met alles weg te komen omdat hij denkt dat hij alles is. Je komt meer te weten over zout, hoe belangrijk dat is in ons leven en dat je er veel meer mee kan dan alleen toevoegen als smaakversterker aan het eten of als strooizout op glad ijs gebruiken.
Daarna laat het verhaal zien wat het kan doen met mensen als ze vast komen te zitten in de zoutmijn met zeer beperkte levensbehoeften. Hoe bij velen hun ware aard naar boven komt, hoe ze anderen proberen te manipuleren, terwijl anderen het hoofd koel proberen te houden, proberen te helpen en proberen te overleven en hoe weer anderen in zichzelf gekeerd raken. Het laat zien wat het met mensen kan doen als ze geen goede en sterke leider(s) hebben.

Lees verder op https://surfingann.blogspot.com/2018/08/zout-paul-ter-heyne.html.