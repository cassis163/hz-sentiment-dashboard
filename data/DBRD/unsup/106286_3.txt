De Amerikaanse auteur Scott Turow (1949, Chicago, VS) beleefde in 1987 met zijn debuut "Presumed Inncocent" gelijk zijn hoogtepunt.. Wereldwijd werd het boek opgepakt met een enorme oplage. En in 1990 werd de grote Hollywood productie Presumed innocent (regie Alan J Pakula, hoofdrol Harrison Ford) net zo'n succes. Inmiddels is zijn werk vertaald in meer dan 40 talen en zijn er meer dan 30.000.000 miljoen boeken van hem verkocht. Turow wordt meer nog dan John Grisham internationaal gezien als de "uitvinder" van de Legal thriller. Vreemd genoeg is Turow na zijn overdonderend debuut (in het Nederlands getiteld Onschuldig) in Nederland niet het verkoopkanon geworden wat hij in veel andere landen wel is. Turow heeft sinds 1987 iedere drie jaar een thriller uitgebracht..

Het Internationaal Strafhof in 's-Gravenhage is de nieuwe stek van de Amerikaanse witte boorden advocaat Bill ten Boom door zijn vrienden "Boom" genoemd. Boom neemt op deze nieuwe stek afscheid van zijn oude leven inclusief de scheiding van zijn vrouw en zijn huis in de VS . Zijn nieuwe stek is een kamer bij een huisbaas en zijn eerste zaak het onderzoek naar een vermeende massaslachting op 400 Roma in Bosnië 2004.
Boom en zijn Belgische collega Goos starten een gedegen onderzoek om de waarheid boven tafel te halen en sluiten daarbij niets uit. Al snel stuit hij op allerlei belangen en politieke en internationale krachtenvelden. Zo is er mogelijk een Amerikaans belang, komt de moeilijke positie van het ICC aan bod irt het niet rectificeren van het verdrag door de Amerikanen en is er aandacht voor de nog altijd lastige en weinig verdraagzame politieke systemen in Bosnië. Boom laveert tussen de belangen door en gaat gestaag op weg naar de waarheid.

Aan alles is te merken dat Turow heel veel research heeft gedaan om dit boek te schrijven. De werkwijze en de politieke gevoeligheden van het ICC, scenery van den Haag en de locaties in Bosnië. en de Roma problematieken zijn waarheidsgetrouw beschreven. Dankbaar maakt hij gebruik van bestaande personages en moduleert zijn figuren hiernaar (Laza Kajevic/ Radovan Karadzic, Generaal Merriwel/ Generaal McCrystal) wat 't verhaal sterker en aannemelijker maakt. De plot klopt van A tot Z. Gedegen wordt het verhaal opgebouwd, Kop-kern-Staart. Vernieuwend is het echter allemaal niet. Het leest als een boek geschreven in de jaren 90. Een Old school Legal thriller met het accent niet op de rechtbank, maar op het onderzoek. Het doet wat ouderwets aan allemaal, maar dat kan best wel eens lekker zijn!
Geen boek waarvan je WOW roept, maar degelijk en vakkundig vakwerk.

Opmerkelijk zijn de seksuele escapades van Boom, toch een iets te dikke midden vijftiger, die voor opmerkelijk veel vrouwelijk schoon onweerstaanbaar is.