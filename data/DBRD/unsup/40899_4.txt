Wanneer Cecelia gedwongen wordt om mee te gaan naar de bruiloft van haar moeder wordt ze heel opstandig. Ze ziet de nieuwe vriend van haar moeder helemaal niet zitten. Tevens moeten ze dan ook verhuizen naar de stad. Haar moeder wil niet naar de argumenten van Cecelia luisteren en haar vader heeft ook geen tijd voor haar. Ze voelt zich erg verloren. Als Anna-May en Wincent op punt van vertrekken naar het gemeentehuis staan, krijgt Cecelia een woedeaanval waarbij alle emoties tot uitbarsting komen, zowel bij moeder als bij dochter. Cecelia vlucht het bos in en verdwijnt. Daar ontmoet ze Viola en die neemt haar mee en sluit haar op in een kelder. Viola doet dit ter bescherming van Cecelia. Ze houdt van haar en geeft haar alles behalve de vrijheid. Cecelia wil echter graag terug naar haar ouders.

Het verhaal is heel mooi opgebouwd. Goede omschrijving van de omgeving, je kunt jezelf er een reÃ«el beeld van vormen. Ook de personages zijn perfect uitgewerkt. Iedere persoon komt afwisselend aan bod en wekt de empathie van de lezer. De wanhoop, hoop, hulpeloosheid, verwarring, genegenheid, onvoorspelbaarheid en angst zijn levensecht beschreven. Het leest zeer vlot en blijft boeien.