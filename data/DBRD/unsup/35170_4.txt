Vol verwachting kocht ik de eerste echte Belgische legal thriller, in de hoop hierin een verhaal te vinden dat veel meer aansluit bij ons eigen rechtsstelsel, dan dat het geval is met de (talrijke) buitenlandse soortgenoten. Bovendien is de auteur zelf advocaat, wat een degelijke kwaliteit van de verwijzingen naar de praktijk verzekert. Als jurist was ik dan ook erg opgetogen met het grote realisme van waaruit het verhaal benaderd wordt (hoewel echt realisme zich niet zou lenen tot een spannend boek). Eindelijk een advocaat in een thriller die wanneer hij een dagvaarding binnenkrijgt, eerst nagaat of er geen vormfouten in geslopen zijn om op die manier het gelijk aan zijn kant te krijgen.

Het verhaal had een beetje meer uitgewerkt kunnen zijn. Het had meer mogelijkheden om spanning te creÃ«ren... Minpunt is wel dat het boek wel erg dun is: het is door de tussenvoegsels (krantenartikelen,...) kunstmatig verlengd en er staat niet echt veel op een blad. Het boek is dus wel erg snel uit.

Ik kijk alvast uit naar de nieuwe publicatie van Marthe Maeren en hoop dat het een wat rijker en lijviger boek zal worden.