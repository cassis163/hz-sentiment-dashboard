That's the big question ....

Dit is naar mijn idee een schrijver op wiens werk je je altijd al lang van te voren verheugd. In feite wil je hem niet missen, blindelings vertrouwen in zijn kunnen.
En daar was dan eindelijk Oorsprong over de altijddurende moeilijke kwestie; Het ontstaan van leven …

Futuroloog Edmond Kirsch, oud-student en vriend van Robert Langdon, houdt zich al zijn hele leven bezig met de vragen:
Waar komen we vandaan? Waar gaan we naar toe?
De eeuwenoude vragen waar de strijd tussen religie en wetenschap steeds maar weer tot nieuwe schermutselingen leidt. Ieder geloof kent zijn eigen “waarheid” maar ook iedere wetenschapper denkt dat hij het antwoord heeft. Denk bijvoorbeeld bij de Katholieken aan het verhaal van Adam en Eva, de eerste mensen op aarde. Andere geloven hebben hier dan weer een variant op “bedacht”.
Of wat denk je van Charles Darwin met zijn evolutietheorie ….
Miljardair Edmond Kirsch denkt, of eerder gezegd beweert, dat hij het mysterie der vragen heeft opgelost. Hij organiseert dan ook een presentatie in zijn geliefde Spanje, het Guggenheim museum in Bilbao. Hij krijgt de volledige medewerking van museum-directeur Ambra Vidal – de inmiddels verloofde van kroonprins Julian wiens vader, de koning van Spanje, op sterven ligt. Eregast is natuurlijk de wereldberoemde Robert Langdon, Kirsch goede vriend – inspirator – en leraar. Maar er is op het laatst nog één extra persoon aan de gastenlijst toegevoegd, en die heeft niet veel goeds in de zin.
Kirsch heeft alles op een rijtje, de presentatie begint fascinerend, tot het noodlot toeslaat.

Langdon en Vidal zijn van mening dat Kirsch' verkondiging aan de wereld gewoon door moet gaan en ze beginnen dan ook aan een zoektocht door verschillende steden van Spanje naar de plek waar Edmond zijn theorie heeft opgeslagen, het wachtwoord dat de hele presentatie weer kan activeren. Een trip door geschiedenis, kunst en wetenschap. Ze krijgen hulp van een technisch hoogstandje dat ontwikkeld is door Kirsch, Winston – een soort supercomputer die hen met alles helpt. Zullen ze op tijd het juiste wachtwoord vinden voor ze in handen vallen van de tegenstanders die het niet zo goed voor hebben met de twee? Wat is de geheime missie van het Paleis en zijn Guardia Real? Wie is de mysterieuze Regent die opdrachten lijkt uit te delen om bepaalde mensen te liquideren?
Al met al weer een spannend gegeven voor een boek … ware het niet dat naar mijn idee de spanning wat te ver gezocht is in bepaalde verhaallijnen. Niet ter zake doende feitjes die niks toevoegen aan het verhaal op zich. De verhouding schei-, en natuurkundige uitleg en “persoonlijke verhalen” een beetje uit balans is.

Het kan natuurlijk echt wel aan mij liggen omdat ik vroeger al een broertje dood had aan de wetenschappelijke kant van het leven. De scheikunde en natuurkunde lessen wat mij betreft best vervangen hadden mogen worden door iets leukers ;-)
Toch draait het in dit boek om 2 vragen waar we als mensen wel vaker over nadenken, of je nu iets opgestoken hebt of niet van je lessen.

Religie of wetenschap.
Zelf ga ik altijd uit van logica en kan me dan ook wel eens verbazen over het feit dat er wereldwijd zoveel mensen alleen de religieuze kant van het verhaal willen “geloven”. Zoveel religies, zoveel verklaringen …
Ieder zijn ding natuurlijk, maar dat gaat mijn pet dan weer te boven, klakkeloos iets aannemen dat als je er logisch over nadenkt niet kan. (Sorry, wil niemand tegen zijn schenen schoppen – maar dat is mijn mening ;-))
Wetenschappelijk gaat het leven namelijk al ééuwen langer mee zullen we maar zeggen. Wat is de daadwerkelijke oorsprong van leven en waar moet het naartoe met onze wereld zoals we hem kennen?
Het boek zet zeker aan tot denken, misschien dat dat het grote pluspunt is van deze pil.
Maar of we er ooit aan uitkomen, we de vragen kunnen beantwoorden die zoveel wetenschappers bezighoudt … dat is de vraag die waarschijnlijk nog generaties lang op allerlei vlakken onderzocht zal gaan worden.
Als we tenminste nog de tijd hebben. Want als we Kirsch moeten geloven dan staat ons nog wat te wachten!

Ik neem alles met een korreltje zout, kan wel lachen om sommige verklaringen zelfs en aan de andere kant is het ook niet eens raar wat hij impliceert. Dat zag ik al aankomen in het begin van het boek. Mijn vraag was dan ook eerder;

Wat is groter – het brein of het ego? ;-)
En dan bedoel ik dat van Edmond Kirsch, niet van de schrijver uiteraard.

Helaas niet wat ik er van verwachtte, maar neemt niet weg dat het een geniale schrijver is.

https://josesprakeloos.blogspot.nl/2017/10/dan-brown-oorsprong.html