“Alice in wonderland” geschreven door Lewis Carroll en bewerkt door Ed Franck is een klein compact paperback boekje, met het originele sprookje van Alice in wonderland, maar dan op een meer kinderlijke manier verteld. Het verhaal is aangevuld met prachtige illustraties van Rébecca Dautremer. De illustraties zijn zowel in kleur als in zwart/wit (soort van luxe schetsen).

In het verhaal neemt Alice je mee naar wonderland en je valt daar van de ene verbazing in de andere. Je kunt het zo gek niet bedenken of het is mogelijk in wonderland. Pratende dieren, een grapkat, leuke versjes en een grappig thee feestje en nog veel en veel meer! Laat je meevoeren in dit heerlijke wonderland.

Alice is een erg lief en avontuurlijk meisje met een hele rijke fantasie. Af en toe is ze best eens een beetje bang, maar dat houdt haar niet totaal niet tegen. In haar gedachte praat ze vaak tegen zichzelf en spreek ze zichzelf af en toe streng of opbeurend toe.

De schrijfstijl/vertaling van Ed Franck is lekker luchtig, liefelijk en kinderlijk. Af en toe zijn er ook wat gekke woorden gebruikt, wat juist voor kinderen ontzettend leuk en lachwekkend is.
“Alice in wonderland” is echt een kinderboek en het leent zich daarom uitstekend om voorgelezen te worden. De hoofdstukken zijn best wel kort wat dus voor kinderen die niet veel concentratie hebben, ideaal is.

Daarnaast kun je ook prima met de kids kletsen over de prachtige illustraties, die echt een versterking zijn van het verhaal. Ze zijn heerlijk kleurrijk en vaak ook erg grappig. Al zijn de illustraties niet zo liefelijk en kinderlijk als het verhaal is.