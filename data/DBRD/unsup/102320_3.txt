De hoofdpersonen van dit boek zijn Lucia Maraz, Richard Bowmaster Evelyn Ortega. Doordat Richard met de auto tegen Evelyn aanbotst komen ze met elkaar in contact. De Chileense Lucia woont tijdelijk bij Richard omdat zij als gastdocent bij hem op de New York Universiteit werkt en hij haar baas is. Evelyn die oorspronkelijk uit Guatemala komt werkt illegaal als kindermeisje in Amerika. Dan blijkt er een lijk in de kofferbak van de auto van Evelyn te liggen en hierdoor raken hun levens verstrengeld.

Het is een boek waar van alles in zit: liefde, veel historie, immigratie, roadmovie, liefde, humor, ouderdom en verdriet.

Het verleden van de drie hoofdpersonen wordt prachtig omschreven. Je leert daardoor hun achtergrond goed kennen.

Het boek is vlot geschreven en leest makkelijk. Leuk dat er eens “oude” mensen als hoofdpersonages gebruikt worden.