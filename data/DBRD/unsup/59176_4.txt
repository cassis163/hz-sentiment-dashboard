Voor het eerst sinds de dood van Conan Doyle, de geestelijk schepper van Sherlock Holmes, verschijnt er weer een boek met dit markante personage in de hoofdrol. Ondanks dat ik nog nooit een Holmes verhaal heb gelezen, had ik toch wel hoge verwachtingen van dit boek. En gelukkig is dit boek ook hetgene wat ik ervan verwacht had. Het personage van Sherlock Holmes zorgt ervoor dat je van de ene verbazing en mysterie zo doorrolt in de andere. De schrijfstijl is eigenlijk heel sierlijk te noemen en Horowitz weet dan ook perfect dingen te omschrijven en sfeer/mysterie in het verhaal te stoppen. Dat maakt het lezen van dit boek tot een heel avontuur met tastbare sfeer van de 19de eeuw. Het enige minpuntje is dat er veel personages om de hoek komen kijken die eerder in een Holmes verhaal voorkwamen. Als je die verhalen niet hebt gelezen, dan mis je wel enkele zinsspelingen. Maar omdat ze op de achtergrond blijven, is het verhaal wel goed leesbaar voor beginnende Holmes lezers.