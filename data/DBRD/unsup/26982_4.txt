Matt Haig vertelt in Planeet Paranoia, Hoe De Wereld Ons In De War Brengt over onze moderne, gedigitaliseerde kapitalistische samenleving en hoe die onze mentale gezondheid en gedrag be√Ønvloedt.

Dit boek bestaat uit korte hoofdstukken die afzonderlijk gelezen kunnen worden, maar wel thematisch samenhangen. Dit laat Haig toe om verschillende thema's te verkennen. Hij praat over hoe slaap de vijand is van het kapitalisme (omdat we al slapend niets kunnen kopen, geen advertenties zien en geen Netflix kunnen kijken), maar we slaap wel nodig hebben om gelukkig te zijn. Hij praat over de overvloed aan info en opties die we vandaag de dag hebben, waardoor we het gevoel krijgen nooit klaar te zijn. Hij praat over hoe lang werken niet gelijk staat aan productiever zijn. En hij praat over hoe onze focus op de toekomst ons doet vergeten wat waar we nu al gelukkig mee kunnen zijn.

Als ik dit boek niet van de bibliotheek had gehaald, had ik ongetwijfeld heel veel passages gemarkeerd. Het boek had voor mij eigenlijk nog langer gemogen, want dat had Haig overal nog iets dieper op kunnen ingaan, maar desondanks denk ik dat dit een geweldige plek is om te starten als je meer wil weten over waarom we ons soms zo ongelukkig voelen en hoe we kunnen omgaan met de prikkels om ons heen.