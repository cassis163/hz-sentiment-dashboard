Officier van justitie Sylvia van Maele leidt, onder een groot embargo, een onderzoek naar zware criminelen. Officieel bestaat het onderzoek, met de naam Nemesis, niet eens. Het onderzoek richt zich in hoofdzaak op een bekende crimineel Martin Guzman.

Martin Guzman is in Nederland geboren en de zoon van een Spaanse vader en een Nederlandse moeder. Zijn ouders leerden elkaar in Spanje kennen. In Nederland leefden zij, terwijl Martin opgroeide, hoofdzakelijk in kraakpanden. Dat kwam de opvoeding van Martin niet ten goede. Hij werd sterk, hard en verdiende al vroeg geld door op school hasj te verkopen.

Sylvia hoort, terwijl zij in bed ligt, gestommel in huis. Zij gaat erop af en wordt overmeesterd door iemand met een bivakmuts op. Als zij beneden is wordt er, door een tweede man met een bivakmuts op, een andere man haar huis binnengesleept. Sylvia herkent deze man ook niet. Hij heeft ook een bivakmuts op. Maar dat zit achterstevoren. Daardoor kan zij de ogen van die man niet zien. Hij wordt onmiddellijk door zijn hooft geschoten en in haar woning achtergelaten. Als de daders het huis hebben verlaten ziet Sylvia dat de doodgeschoten man Faber is. Hij was één van de uit het criminele milieu in bescherming genomen personen die tegen Guzman zouden getuigen.

Onmiddellijk benadert Sylivia twee rechercheurs van haar team die zij naar de woning van de andere getuige dirigeert. Direct na aanbellen door één van de rechercheurs vindt er een luide ontploffing plaats waardoor de rechercheurs worden weggeblazen. Eén van hen overlijdt ter plaatse. Guzman wordt ervan verdacht achter de liquidaties te zitten.

Door dit voorval wordt Sylvia door haar chef Kummar van de zaak gehaald en moet zij het overdragen aan haar collega officier van justitie Oehlers.

Bedreigingen en intimidaties leiden ertoe dat het gezin van Sylvia moet onderduiken.
Lars, een oud rechercheur, maakte oorspronkelijk deel uit van het door Sylvia geleidde rechercheteam. Maar omdat Lars werd beschuldigd van corruptie, werd hij door Sylvia ontslagen. Lars hoort van de problemen die het rechercheteam ondervindt en dat doet hem besluiten contact te zoeken met Sylvia. Hij biedt zich aan en stelt Sylvia voor om het onderzoek voort te zetten.
Sylvia stemt daarmee in en verzamelt het oude rechercheteam in het geheim bij elkaar. Sylvia en haar rechercheurs beramen plannen om Guzman te pakken. Om dat doel te bereiken zijn ze genoodzaakt om de voor de politie geldende wettelijke regels te omzeilen. Terwijl het gezin van Sylvia ondergedoken in een Duits vakantiepark verblijft, worden de plannen omgezet in daden.

Het team van Sylvia krijgt één van de verdachten op een onorthodoxe wijze te pakken. Het betreft Chris, die in de woning van Sylvia mede schuldig was aan de dood van getuige Faber. Onder dwang legt Chris een volledige verklaring af met schokkende onthullingen.

NEMESIS, van auteur Simon de Waal, betreft een verhaal van een Officier van Justitie die met haar team rechercheurs voor een dilemma staat wanneer één van haar mensen onverwacht wordt gedood. Dat vraagt om een onorthodoxe manier om het doel (het uitschakelen van een grote crimineel) te bereiken.