‘De Verloren Familie’ is de titel van het nieuwste boek van Jenna Blum (1970), dat pas op 5 juni in Amerika zal verschijnen. Jenna Blum is in 2011 bekend geworden met haar bestseller ‘Het Familieportret’.

‘De Verloren Familie’ vertelt het verhaal van de Duits-joodse Peter Rashkin, die na de Tweede Wereldoorlog een nieuw leven probeert op te bouwen in New York. Hij wordt hierbij geholpen door zijn oudoom Sol. Peter heeft in de oorlog zijn gezin verloren, maar praat nooit over deze gebeurtenis. Hij richt zich 20 jaar later met ziel en zaligheid op zijn restaurant ‘Masha’s’, genoemd naar zijn eerste vrouw. Hij ontmoet het oogverblindende model June, trouwt met haar en samen krijgen ze een dochter, Elsbeth.

Het verhaal is onderverdeeld in 3 delen. Deel 1 gaat over Peter in de jaren 60. Door flashbacks kom je te weten wat er met zijn gezin is gebeurd. In deel 2, dat 10 jaar speelt, staat June centraal. Zij is niet gelukkig in haar leven met Peter, maar kan hier niet met hem over praten. Tenslotte, in 1985, draait het om Elsbeth, die dan een tiener is. Het wordt pijnlijk duidelijk dat het trauma dat Peter heeft opgelopen, ook in haar leven een grote rol speelt.

Hoewel mijn verwachting vooraf een ander soort verhaal was, heb ik genoten van dit boek.