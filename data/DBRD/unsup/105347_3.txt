Paul Herzfeld: forensisch patholoog vindt in een verminkt lichaam een capsule met het telefoonnummer van van zijn dochter. Hannah is ontvoerd en Herzfeld begint een zoektocht naar zijn dochter.

Dat is het begin van een verhaal geschreven door Sebastian Fitzek en Michael Tsokos, de laatste is een bekende Duitse patholoog-anatoom, die verschillende boeken heeft geschreven. Die beiden schrijvers ontmoeten elkaar tijdens een televisieopname en krijgen het idee om samen een thriller te schrijven. Die samenwerking mondt uit in gedetailleerde beschrijvingen van secties en in een spannend verhaal.

De zoektocht van Herzfeld wordt bemoeilijkt omdat hij de aanwijzingen moet volgen die in de lichamen van vermoorde mensen zijn verborgen maar die bevinden zich helaas op een eiland, dat verstoken is van een verbinding door een orkaan die er heerst. Daar op dat eiland heeft Linda, een tekenaar van gewelddadige comics, zich verscholen voor haar vroegere vriend, die haar stalkt. Linda vindt een lijk met een naam op zijn t-shirt en een telefoon, die contact maakt met Herzfeld, wat de reden is dat Herzfeld haar de opdracht te geeft het naar de sectiekamer van de kliniek te brengen, in afwachting van zijn komst Zij krijgt hulp van de huismeester van de kliniek.

Vanaf dat moment ontstaat er een wanhopige poging om naar het eiland te komen, er wordt gemanipuleerd er zijn aanwijzingen, er is een stageloper met een dubbele agenda, die met Herzfeld op pad gaat om de Hannah te vinden. Herzfeld komt er achter dat hij nu geconfronteerd wordt met een situatie uit het verleden. Een situatie waarin hij ethisch handelde maar die dramatische gevolgen heeft gehad. Alles heeft met elkaar te maken en dat maakt het verhaal af en toe verwarrend

Het onwaarschijnlijke zit in het vele snijden door een leek in de diverse lijken. Linda laat zich uit angst dwingen om activiteiten te ondernemen, die ze eigenlijk niet wil. De reden dat ze het toch doet is moeilijk te geloven. De invloed van de mede-auteur is hier duidelijk aanwezig.

Als je een boek van Sebastian Fitzek begint te lezen dan stap je in een verhaal dat voortdenderd en waar je nauwelijks mee kunt stoppen om even adem te halen. Hij ziet kans om onwaarschijnlijkheden als heel normaal te beschrijven. Er zijn er drie verhaallijnen, die van Herzfeld, van Linda en van een onbekende vrouw, die gevangen zit. De verhaallijnen wisselen elkaar af en maakt dat de spanning oploopt. Het einde is een complex plot waarin oude en nieuwe draden aan elkaar geknoopt worden.

Ondanks dat ik het verhaal onwaarschijnlijk vind heb ik het toch in één dag uitgelezen, dat effect heeft Sebastian Fitzek op mij. Hij sleept me mee het boek door omdat ik wil weten wie en wat iedereen in dit verhaal te maken heeft met de ontvoering en met elkaar. Vanaf de proloog begon de verwarring en dat hield pas op bij het plot. Pas daarna snapte ik de proloog.