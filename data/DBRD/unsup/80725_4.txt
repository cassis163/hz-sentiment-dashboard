In haar debuut ‘Ithana’ heeft Dianne Arentsen de basis gelegd voor een spannend, meeslepend fantasy verhaal, dat ze op meeslepende wijze uitwerkt in haar tweede boek, ‘Kimoh’ra’. Er zijn verschillende factoren die het voor mij tot een meeslepend boek maken.
Om te beginnen is dat de thematiek. ‘Kimoh’ra’ gaat over het vinden van vertrouwen, vriendschap en hoop in een wereld vol chaos, machtsstrijd en vernietiging. Voor de hoofdpersonages speelt met name de machtsstrijd een belangrijke rol. De auteur laat op verschillende manieren zien wat de invloed van macht is en welke impact dit kan hebben op een persoon, stad of wereld. Een sterk voorbeeld hiervan is Mordis, de antagonist in het verhaal. Zijn verlangen naar macht zorgt voor ellende.
Net als in ‘Ithana’, heeft dit boek ook boeiende personages. De kracht van de karakters van Arentsen is hun grilligheid. Dit geldt met name Leffin, een meesterwever. Op het eerste gezicht een buitengewoon, onaangename, arrogante galbak, maar naarmate het verhaal vordert krijgt de lezer al gauw door dat dit een masker is, waarachter de ware Leffin schuilgaat.
Ten derde is het motief van de gekleurde weefsels erg creatief. Arentsen gebruikt de ambivalente betekenis van verschillende kleuren op originele en voegt er in dit verhaal nog een extra dimensie aan toe.
Dus iedereen die een origineel boek over hoop, vriendschap en liefde in een chaotische wereld wil lezen, kan ik ‘Kimoh’ra’ van harte aanraden. #kimohra #diannearentsen #uitgeverijzilverbron