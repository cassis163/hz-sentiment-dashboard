Het boek leert ons een andere Luther kennen dan alleen die van de kerkhervormer. Hij is minder revolutionair dan zijn bekende naam liet vermoeden, hij had veel revolutionairder collega’s of beter tegenstanders die niet enkel de kerk wilden hervormen maar ook al de Middeleeuwse samenleving. Luther koos voor de bestaande civiele macht en had geen begrip voor de boerenopstanden die de samenleving van onderuit wilden veranderen. Hiervoor was hij zelfs bereid zijn vredelievend karakter op te geven en de strijd met de wapens “christelijk” te legitimeren. Het boek bevat moeilijke passages maar blijft interessant om te lezen.