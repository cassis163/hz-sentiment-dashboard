‘Oliver’ is voor oudere lezers, zogenaamde Young Adults. Het is een jeugdroman net als ‘De dagen van de bluegrassliefde’ (1999) en ‘Ons derde lichaam’ (2006), die beide bekroond zijn als beste young adultroman.
‘Oliver’ is zestien jaar oud en groeit samen met zijn neef Bendik op in Noorwegen. Ze brengen veel tijd met elkaar door in de natuur van Noorwegen. Hun moeders zijn vriendinnen en schoonzussen. De vader van Bendik is komen te overlijden, dat heeft veel inpact op de familie. Oliver wil graag keeper worden in het eerste elftal en dat lukt, sterker nog hij maakt een onvergetelijke indruk op zijn trainer. In de korte tijd daarna gebeurt er van alles met zijn vader, met Bendik maar ook met Oliver zelf. Hij wordt voor het eerst van zijn leven dronken op een feestje en in het vakantiehuis van Opa, Bendiks moeder en Olivers ouders worden belangrijke gesprekken gevoerd. Oliver vertelt over deze periode in zijn leven aan Tycho zijn Nederlandse vriend/ partner.

Wat ik vooral erg knap vind van Edward van de Vendel is dat hij zelfs door de woorden die niet hardop gezegd worden een hele gebeurtenis uit een kan zetten. Soms bleef er een vraag van mijn kant in de lucht hangen. Die dan verderop in het boek beantwoord werd. Ook ben ik erg blij met de diverse uitspatjes die Oliver maakt in de natuur. Dan eens zwemmen, dan weer roeien en vissen. Ik heb ervan genoten. Daarnaast ben ik dol op boeken- en filmseries, want als je eenmaal een boek of film van je gading gevonden hebt, dan wil ik er het liefst meer van lezen of zien. Bijzonder is dat deze drie jeugdromans in willekeurige volgorde te lezen zijn.

Op Instagram hebben @Oliver_Tycho een eigen plek waar ze dagelijks een filmpje delen met de lezers. ‘Oliver’ is in februari 2015, ook als e-book, uitgebracht door Em. Querido’s Kinderboeken Uitgeverij.

/Lmcmr