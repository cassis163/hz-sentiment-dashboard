Dit is een boek waarin Lieneke Dijkzeul een maatschappelijk probleem aan de kaak stelt.
Om de inhoud niet te veel prijs te geven blijft er in het midden om welk probleem het gaat.
Pieter Elting wordt ontvoerd door een tweetal mensen. Deze mensen willen hem iets leren om zo het maatschappelijk probleem te veranderen. De ontvoerders zijn namelijk indirect slachtoffer geworden van dit probleem. Het is de bedoeling dat Pieter door de ervaringen er achter komt waarom hij is ontvoerd.

Het boek start chronologisch en gaat later a.d.h.v. een dagboek terug in de tijd. Dit las prettig. Het boek valt onder een psychologische thriller, dit is niet passend. Een thriller geeft aan actie / gevaar. In het boek staat de ontvoering en mishandeling centraal maar komt de klemtoon te liggen op het maatschappelijke probleem. Spanning en echte actie worden gemist in het verhaal. Het boek is goed te lezen en geeft een inkijkje in wat een deel van de Nederlandse bevolking mee maakt en hoe zij eigenlijk lijden.