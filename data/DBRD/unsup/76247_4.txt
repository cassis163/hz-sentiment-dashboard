Neem mijn ziel van de IJslandse schrijfster Yrsa Sigurdardottir is de tweede thriller die ze schreef. Het boek is het eerste boek in de reeks met advocate Thora Gudmundsdottir als hoofdpersonage. Haar eerste thriller die ze schreef was Het laatste ritueel, geschreven in 2005. Neem mijn ziel wordt opgevolgd door Smeulend vuur waarbij Thora Gudmundsdottir alsook de hoofdfiguur is. Haar thrillers Neem mijn ziel en Smeulend vuur werden genomineerd voor de Glazen Sleutel (De Glazen Sleutel wordt uitgereikt aan de schrijver van het beste Scandinavische misdaadboek) en de bloeddruppel (IJslandse Gouden Strop).

Themas zoals nazisme, geheime verhoudingen, geestesziektes, geschiedenis van Ijsland, dood, politie en rechtzaken komen voor in dit boek. Neem mijn ziel is geschreven in een personeel vertelperspectief, Thora wordt de hele tijd gevolgd en wordt vermeld met ze.

Het boek is duidelijk gestructureerd aan de hand van datums die telkens een nieuw hoofdstuk aanduiden. Yrsa Sigurdardottir schrijft zeer spannend en eindigt elk hoofdstuk met een zin die je oproept om verder te lezen. Vooral op het einde is het moeilijk om te stoppen met lezen, het is een zeer spannende plot en ook zeer verrassend.

Zelf vond ik het boek erg goed, ik ben persoonlijk niet iemand die graag boeken leest. Maar dit boek heeft me tot op het einde geboeid door de themas die er in voorkwamen en de schrijfstijl die Yrsa gebruikt. Wat wel een beetje een nadeel was, waren de moeilijke en steeds nieuw opduikende Ijslandse namen die voorkwamen, dit maakte het ook soms moeilijk om te kunnen volgen, maar uiteindelijk is dit maar een detail.. Ze schrijft echt op een manier waarbij je hoofdstuk, na hoofdstuk wil blijven verder lezen.