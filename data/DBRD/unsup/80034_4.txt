We hebben al kennis gemaakt met Dr Emily Wess in De verborgen bibliotheek. Dr Wess geraakt terug betrokken in een nieuw avontuur dat zijn oorsprong in de oudheid vindt. Het boek is opgedeeld in verschillende delen. De proloog introduceert de verhaallijn. Deze verhaallijn vind ik gemakkelijker te volgen dat het verhaal van de verborgen bibliotheek.

In het eerste deel gaat Dr Wess, samen met haar echtgenoot, op zoek waarom inbrekers een op het eerste zicht van weinig belang manuscript zouden stelen er er ook een moord voor plegen. Ze komen al snel tot de conclusie dat op het manuscript een verborgen plattegrond opgenomen is.

In het tweede deel begint de zoektocht naar wat effectief verborgen ligt in Egypte aan de hand van de gevonden map. Een sekte is ook op zoek naar de verborgen schat en volgt Emily naar Egypte terwijl ze ondertussen alles verder voorbereiden voor de apocalyps.

In het derde deel komt het tot een confrontatie tussen het gezelschap van Dr Emily Wess en de broederschap. In Chicago zet de FBI zijn onderzoek verder naar de mogelijke terroristische aanslag die gepland staat op 4 juli.

Het vierde deel omvat de ontknoping. Zal de FBI er tijdig in slagen om een groep fanatici tegen te houden om hun plan ten uitvoer te brengen om iedereen te zuiveren van de materiÃ«le wereld. Zoals bij alle godsdienstfanatici gaat het niet om geloof maar om een ordinaire terreuraanslag. In dit deel wordt de spanning verder opgedreven.

De geheime sleutel is van dezelfde stijl als de verborgen bibliotheek. Een historicus wordt geprikkeld om erop uit te trekken om iets die al eeuwen verborgen ligt terug te vinden, terwijl slechteriken net hetzelfde willen en niets uit de weg gaan om hun doel te bereiken. Ik had bij de verborgen bibliotheek geen overdonderend wow-gevoel, maar de geheime sleutel vond ik wel stukken beter. Het is geen pageturner, maar het verhaal is wel gemakkelijker te volgen dan het verhaal van de verborgen bibliotheek. Ik hou wel van zo'n thema's aangezien ik een voorliefde heb voor de oudheid en alle mysterie eromheen.