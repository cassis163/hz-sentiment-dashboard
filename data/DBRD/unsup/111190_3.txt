Het boek is opgedeeld in zes delen en leest erg gemakkelijk weg. In het begin zelfs iets te gemakkelijk vond ik. (Nu behoor ik officieel ook niet tot de doelgroep.)
Het verhaal is geschreven vanuit Nathan, hij is de ik-figuur in het verhaal. Op sommige momenten lijkt het alsof je als lezer aangesproken wordt. Dat hij wil dat je je een voorstelling maakt van zijn verhaal.

Ik had hoge verwachtingen van dit boek, in het begin was ik even bang dat die niet waargemaakt zouden worden. Gelukkig zat ik na een paar hoofdstukken compleet in het verhaal. Daarna was het ineens uit...
Zonder dat het verhaal helemaal afgelopen was. Ik wist van tevoren niet dat het een vervolgverhaal zou zijn. Nu ben ik heel nieuwsgierig naar hoe het verhaal verder zal gaan, maar daarvoor moet ik nog wachten tot in maart 2015 deel 2, half wild, uit zal komen.
Al een hele tijd was ik van plan om Half Zwart te lezen, recensies had ik vermeden om niet teveel over het verhaal te weten te komen, daardoor wist ik ook niet dat dit het eerste deel van een serie was.
Behalve dat ik het jammer vind dat ik nu zo lang moet wachten op het vervolg, vind ik het ook leuk dat er nog meer delen komen. Ik hou wel van series. Zeker in dit genre.

Ik vind de cover van het boek mooi. Simpel, maar geheimzinnig, met goede kleuren.

Mijn complete recensie + review zijn te lezen op mijn blog via onderstaande link:
http://leesdan.blogspot.nl/2014/08/half-zwart-sally-green.html