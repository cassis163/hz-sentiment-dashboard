Sophie is een jonge vrouw die geniet van het leven. Samen met haar zus heeft ze een kledingwinkel, die goed loopt. Boven de winkel is haar appartement en neemt regelmatig mannen mee naar huis om daar een leuke avond mee te hebben. Relaties is niks voor haar tot zij Frederick ontmoet. Het begint in de club The Maxtrix waar zij met haar zus en vriendinnen naar toe is gegaan. Ze ontmoeten daar de vriendenclub die zichzelf High Five noemt.

Sophie weet het meteen, ze wilt Frederick hebben voor een nacht. Frederick gaat eerst niet op haar charmes in maar dat duurt niet lang. Sophie ontdekt al snel dat Frederick niet een man is voor een one-night stand en wordt verliefd! Frederick wilt graag met Sophie samen zijn maar heeft moeite met haar beste vriend Rens. In het begin is het lastig te volgen waarom Frederick zo jaloers is en wat Sophie geheim houdt. Maar hoe verder je leest hoe meer je te weten komt en ook beter snapt waarom Frederick is zoals hij is. Al komen nog niet alle geheimen boven water.

Het is een vlot geschreven verhaal die moeilijk weg te leggen is. Ik was het niet altijd eens met de keuzes die Sophie maakte al bracht het uit eindelijk wel een mooi verhaal. Wat ik wel jammer vond is dat het verhaal alleen vanuit Sophie geschreven is want soms had ik graag geweten wat er in Frederick omging. Maar dit houdt het ook wel weer spannend. Na het lezen van deel 1 kan ik niet wachten om in deel 2 te beginnen.