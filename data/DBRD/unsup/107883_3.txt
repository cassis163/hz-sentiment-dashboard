Sara wil moeder worden, maar is single en de dertig gepasseerd. Een goede partner vinden om te settelen lukt maar niet en dus moet ze actie ondernemen. Ze vertrekt voor een tijdje naar Mallorca, daar woont een vriend waarvan ze wel zwanger zou kunnen worden.

Het boek begint met een uitleg en hierna vertrekt hoofdpersonage Sara naar Mallorca. Al snel zit er vaart in het verhaal en de schrijfstijl leest erg prettig. Samen met Sara ga je als lezer op avontuur. Gaat Sara haar plan doorzetten, of gaat er iets anders gebeuren?

Het grootste gedeelte van het verhaal speelt zich op Mallorca af en maakt dit een fijn vakantieboek. Ook omdat de schrijfstijl fijn, vlot en simpel is. De personages zijn leuk.
Jammer dat het verhaal aan het einde iets te lang voortkabbelt en saai wordt. Dit maakt het maar een drie hartjes waardering voor mij. Ik denk als het einde voor mijn gevoel niet zo lang kabbelde ik het ik het vier hartjes zou kunnen hebben gegeven. Want Wendy heeft een fijne schrijfstijl.