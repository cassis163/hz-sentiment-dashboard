Het tweede boek van Anne-Laure Van Neer die voor mij indruk had gemaakt met haar boek "Justine", dus de verwachtingen waren hoog. Ging ze het humoristisch gehalte volhouden in haar tweede boek?
Maurice doet een belofte aan het sterfbed van zijn moeder, ik zal niet meer moorden. De 65-jarige gepensioneerde man noemt zich de verlosser van het kwade, de verlosser van de alfa mannetjes, de managers, de mannen die zich overheersen en vol zijn van zichzelf. Hij mag nog één moord plegen en wie heeft hij al in gedachte, zal het lopen zoals hij wil? Hoe moet hij zich tegenhouden, de drang om de wereld een gunst te doen?
De auteur heeft weer een humoristisch boek geschreven, personages worden met een kwinkslag voorgesteld, je begint zelf voeling te krijgen met een seriemoordenaar. Bepaalde personages uit haar eerste boek zitten mee in het verhaal toch kan je dit boek apart lezen, het is natuurlijk veel leuker als je hun voorgeschiedenis kent. De plotwisseling maakt het dan weer helemaal af, plaatsen waren voor mij heel herkenbaar. Misschien vond ik het een iets tragere start of lag Justine (het eerste boek) nauwer aan het hart, smaken verschillen natuurlijk! Toch zit ik nu al te wachten op haar volgende boek!