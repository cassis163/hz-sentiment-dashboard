‘Nachtvlinder’ is het derde deel in de serie ‘Unit Plaats Delict’ van Carina van Leeuwen. De serie speelt zich af in Den Haag en dat is voor mij echt een heel groot pluspunt. Het is zo leuk om plaatsen te herkennen in boeken. Deze keer speelde het verhaal zich wel heel dichtbij af, namelijk in Kijkduin. Er gebeuren in ‘Nachtvlinder’ drie zaken, die op het eerste gezicht onafhankelijk lijken maar waar Renee Spaan een verband in ziet.

‘Nachtvlinder’ is echt weer een kanller van een boek, waarbij het verhaal van Renee heel goed doorloopt. Je merkt dat Carina van Leeuwen langer over het schrijven van het verhaal heeft gedaan en dat ze meer schrijfervaring heeft opgebouwd. Haar uitgeverij sprak tijdens de boekpresentatie al over ‘het beste boek van de drie’ en daar ben ik het zeker mee eens. Carina van Leeuwen heeft een hele stap gemaakt in haar schrijfproces.

De Haagse politiegrapjes maakte me nog steeds aan het lachen, maar ik heb wel een gevoel dat er een einde aan de serie zit te komen of in ieder geval aan het verhaal van Renee Spaan en dat vind ik oprecht heel jammer.

‘Nachtvlinder’ is een echte politiethriller, gevuld met spanning, maar ook een flinke dosis humor. Wat mij betreft is dit het beste boek van de drie en ik heb met volle teugen genoten.