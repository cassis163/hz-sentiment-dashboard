Lisa en Marilyn werken al 10 jaar bij hetzelfde bedrijf en zijn daarnaast ook vriendinnen van elkaar. Ze denken alles van elkaar te weten, maar dat blijkt niet zo te zijn. Lisa draagt een geheim met zich mee, dat op een gegeven moment uitkomt. Ava de dochter van Lisa loopt van huis weg als ze achter dit geheim komt. Marilyn probeert uit te zoeken wat er waar is en hoe het geheim uitgekomen is. Ondertussen blijkt dat het huwelijk van Marilyn niet zo goed is als ze naar de buitenwereld laat blijken. Ze gaat bij haar man weg en gaat een poging doen om het geheim van Lisa te ontrafelen en belandt daarbij in gevaarlijke situaties. Het verhaal blijft tot het eind spannend.