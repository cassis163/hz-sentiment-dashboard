Een prachtig boek, verhalen over de levens van de huidige en vorige bewoners, families, van een flat door de jaren of zelfs eeuwen heen maar ook over hun vrienden, het verhaal achter een schilderij, het verhaal achter en over boeken, gebruiksvoorwerpen etc. In alles schuilt een verhaal. Zoveel verhalen en zo gedetailleerd verteld. Zoveel verschillende soorten mensen. Je kunt het boek per familie lezen, per verdieping, per appartement per gebeurtenis. Hoe je het leest bepaal je zelf.
Er komen zoveel personen in voor dat ik zelf in het begin opschreef wie wie was omdat ik het anders niet meer kon bijhouden. Het is zeker een boek dat je heel geduldig moet lezen en het is een boek dat je volgens mij meerdere keren kunt lezen omdat je steeds wat nieuws kunt ontdekken wat je de eerste keer gemist hebt. Een heel mooi boek.