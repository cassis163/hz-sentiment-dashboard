Het boek En Passant is geschreven door Esther Kreukniet.
Esther is communicatie-adviseur en werkt als freelance journaliste voor diverse tijdschriften, kranten en weekbladen. Esther heeft inmiddels 4 boeken geschreven. Carte Blance is haar 1e thriller, met En passant heeft ze nu haar 2e thriller uitgebracht. Esther geeft al haar boeken een franse titel.

En passant gaat over Michelle die door haar moeder gekoppeld is aan Lennart. Het lijkt een match made in heaven, maar is dat wel zo?
Michelle geniet van een luxe leven met een succesvolle echtgenoot en twee kinderen.
Ze heeft een mooi huis, een vakantiewoning in Frankrijk en is tevens eigenaresse van een kunstgalerie.
Dat Michelle ondanks alles niet echt gelukkig is, blijkt wel als ze een vriend van Lennart ontmoet. Deze Jacob is in alles het tegenover gestelde van Lennart. Met hem kan ze praten en zichzelf zijn en een passionele verhouding hebben. Door Jacob ziet ze de betrekkelijkheid van haar luxe leven inzien.

Dan krijgt Michelle een ernstig auto-ongeluk en raakt in coma. Terwijl ze in coma ligt hoort ze precies wie aan haar bed staat en wat er gezegd wordt.
Daar liggend ziet ze haar leven voorbij schieten, waarbij echter ook beelden van een ontvoering naar boven komen. Door alle flashbacks wordt haar ook duidelijk hoe alles in elkaar zit. In haar herinneringen lopen diverse verhaallijnen door elkaar, maar uiteindelijk komt alles samen.
Was er opzet in het spel? Wie kan ze nog vertrouwen?

De manier waarop Esther Kreukniet de coma beschrijft is zeer goed gedaan, ook zeer geloofwaardig. Je vraagt je af hoe ze dit zo voor elkaar gekregen heeft.
Esther schrijft in korte hoofdstukken, die allemaal een naam hebben. Ondanks dat ze veel van het ene naar het andere onderwerp overspringt, was het goed te volgen en totaal niet verwarrend.
En Passant is een zeer goed boek, prettig leesbaar en blijft je van het begin tot het eind bezig houden. Een echte aanrader.
Esther Kreukniet,....... kom maar op met je volgende boek.