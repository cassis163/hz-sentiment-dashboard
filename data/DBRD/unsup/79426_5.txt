Over Lucinda kan ik niet meer informatie vinden dan dit:
Lucinda Riley schreef op haar vierentwintigste haar eerste roman. De boeken van Lucinda zijn vertaald in 25 talen en in 36 landen uitgegeven. Riley woont met haar gezin in North Norfolk, Engeland.
Het boek de zeven zussen, is het eerste deel van een serie die uit zeven boeken gaat bestaan, het tweede deel (storm) is inmiddels ook uit en ook deze zal ik spoedig lezen, het derde deel schaduw verschijnt 12 april.
Waar gaat deze serie over?
Na de plotselinge dood van hun vader komen Maia en haar zussen bij elkaar in hun ouderlijk huis, een prachtig landhuis aan het Meer van Geneve. De zussen werden als baby door Pa Salt geadopteerd en krijgen na zijn dood allemaal een brief met een mysterieuze verwijzing van hun afkomst. Maia’s verleden brengt haar naar Rio de Janeiro. Daar aangekomen probeert ze met de weinige aanwijzingen die ze heeft haar achtergrond te ontrafelen. Het voert haar tachtig jaar terug in de tijd, naar de bouw van het wereldberoemde Christus de Verlosser-beeld en de roerige jaren twintig in Parijs. Slaagt zij erin haar ware identiteit te achterhalen?
Veel lovende recensies zijn geschreven, veel lovende woorden hoor je over dit eerste deel van Lucinda’s serie

,Zo af en toe heb je een juweeltje in handen dat je
niet meer weg kunt leggen. In vier dagen had ik het boek
622 p uit en kreeg in heimwee en nu verlang ik naar
het volgende deel.’ Boekhandel van der Meer

Normaal gesproken heb ik best een afkeer voor boeken waar een bepaalde hype omheen gaat. Goede marketing hoor, maar…..
Ik was dus voorzichtig met aanschaffen, maar na verschillende reacties, zag ik dat er daadwerkelijk geen een negatieve recensie te vinden is. Terwijl hype boeken toch vaak worden afgekraakt. Na nog eens te kijken waar het boek precies over ging en nog eens nadenken of dit verhaal wat voor mij zou zijn, ben ik overstag gegaan.
En ik moet eerlijk zeggen, dat dit het eerste boek is, dat ook gehypet is, dat gewoon elk woord dat erover geschreven is dik verdiend. Wat een boek, wat een pageturner, dit boek, dit verhaal laat je van begin tot het einde niet met rust. Je wordt werkelijk in het verhaal meegezogen, de liefde, de zoektocht, verdriet, onmacht. Dit boek is werkelijk adembenemend.
Het boek verveeld ondanks zijn dikte nergens, haar personages zijn heel geloofwaardig, de vele raadsels ook, je ziet ze voor je, de denkt mee.
Ik ben werkelijk verkocht aan haar boek.
Ik ben zeer benieuwd hoe het de zussen van Maia (eerste deel gaat over haar), verder vergaat in haar vervolg delen.
Een heel erg aan te bevelen serie, zelfs al ben je geen roman lezer, dan nog ga je zo ontzettend genieten van dit boek.
Ik geef dit boek 5* (meer als zou kunnen)
Van alle boeken die ik gelezen heb, komt deze met stip binnen in mijn top 5 boeken. Hopelijk ga ik net zo genieten van haar andere boeken, en zal ook daarover zeker een recensie plaatsen.