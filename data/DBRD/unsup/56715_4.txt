In haar kinderjaren werd Lily behandeld voor NonHodgkin. Ze heeft er haar grote passie, dansen, voor aan de kant moeten zetten maar werd na een intense behandeling genezen verklaard.
Lily stort zich weer helemaal op het dansen en dat werpt zijn vruchten af. Ze mag dansen in de videoclip van Unity.
Zo ontmoet ze Jim. Hij is gameontwerper en zal deze clip regisseren van deze hotste boysband.
Jim en Lily maken niet zo een goede start. Ze kunnen elkaar moeilijk verdragen. Maar gaandeweg leren ze elkaar beter kennen.
Zo komt Lily te weten dat Jim verkleed zieke kinderen gaat opbeuren in het ziekenhuis. Een kant van hem die haar raakt en stilaan groeit er meer.
Helaas speelt haar lichaam niet mee in deze vreugde en NonHodgkin slaat weer toe. Enkel een zware behandeling in Amerika zou haar leven kunnen redden. Maar kan ze dit gevecht weer aan? En kan ze Jim achterlaten??

Ik heb echt genoten van dit boek en het in 1 ruk uitgelezen. De ontluikende gevoelens en de kracht van de liefde in zware tijden worden heel mooi verwoord door Tamara Haagmans.
Het doorzettingsvermogen.  De strijd. De gevoelens... Het einde zorgde voor een lach en een traan. Echt een prachtig verhaal.