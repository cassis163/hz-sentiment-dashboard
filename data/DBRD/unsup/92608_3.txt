Roman over het recht van de sterkste en over overleven in de wildernis. Het boek inspireerde Christopher McCandle, de jongeman die de wildernis van Alaska introk en het niet overleefde (lees Into the wild van Jon Krakauer).

De hond Buck groeit op in het warme zuiden van Amerika, maar wordt op een dag ontvoerd en als trekhond verkocht aan sledekoeriers uit Alaska. Hij moet de strijd aan met de elementen, de mens en andere dieren. Waar de meeste honden het loodje leggen, groeit Buch uit tot een krachtig dier dat zijn plaats weet te vinden in de nietsontziende omgeving.