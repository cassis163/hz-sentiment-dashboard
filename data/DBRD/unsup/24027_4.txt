Het verhaal gaat over een Iers dorpje waar een skelet wordt opgegraven op een bouwterrein. De plaatselijke politie stelt met hulp van de recherche een onderzoek in, waarbij duistere geheimen van enkele dorpelingen aan het licht komen.
Ik was in het begin heel sceptisch. Weer een bekend iemand die denkt dat hij kan schrijven. Soms pakt het goed uit en soms niet. Deze keer wel. Ik zat vanaf het begin in het verhaal. Je kwam stukje bij beetje meer te weten wat er gebeurd was. Er zaten een paar plotwendingen in. Steeds dacht ik ja ik denk dat ik wel weet hoe het zit en dan las ik verder en had ik het toch mis. Ik vond het een aardig debuut. Ik ben benieuwd of Graham Norton nog meer gaat schrijven.