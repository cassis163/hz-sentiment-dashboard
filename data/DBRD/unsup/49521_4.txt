Michael Robotham flikt het hem weer.
Met Vincent Ruiz in de hoofdrol combineert hij twee belangrijke misdaden in een robuust verhaal. Malversaties met geldstromen die bedoeld zijn voor medische hulp en opbouwactiviteiten en terroristische en extremistische activiteiten. Je moet er maar op komen!

Het verhaal speelt zich op twee plaatsen af. In Irak probeert de journalist Luca Terracini een beeld te krijgen over de vele grote geldstromen die Irak binnenkomen en dan via een bankoverval het land weer verlaten. Hij wordt daar bij geholpen door Daniela Garner, een accountant die optreedt als VN auditor.
Het andere verhaal speelt zich af in Londen waar Holly Knight sierraden weghaalt bij Vincent Ruiz. Deze emotioneel beladen stukken waren van zijn overleden vrouw. Hij spoort Holly op en haar vriendje Zac Osborne zit ook in het complot. Want als stelletje beroven ze op dezelfde wijze de bankier Richard North die later spoorloos verdwenen blijkt te zijn.

Genoeg voedsel om Ruiz te laten doen waar hij goed in is. De inmiddels gepensioneerde oud rechercheur gaat proberen achter de achtergrond van alle acties te komen. Niet wetend dat hij zich in een waar wespennest waagt waar grote belangen op het spel staan, haalt hij steeds meer waarheid naar boven. Waarheid waar niemand echt blij van wordtÂ…..

Robotham verrast zijn fans niet zo snel meer maar met De afrekening heeft hij een sterk en goed doordacht verhaal in elkaar geconstrueerd. Dekkend aan alle kanten met Londen, Irak en Amerika als decor levert hij een sterk politiek en financieel verhaal af dat klinkt als een klok!