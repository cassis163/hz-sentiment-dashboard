Na 'De 100-jarige man die uit het raam klom en verdween' is Allan Karlsson terug, en hoe. In dit boek komt onze hoogbejaarde vriend terug om de wereld te redden. Na een relaxed verblijf op Bali komen Allan en zijn vriend Julius in geldnood en daarmee beginnen hun absurde avonturen. Als een reeks domino’s die omvallen, belanden de twee in de ene na de andere bijzondere situatie en ontmoeten ze wereldleiders als Kim Jong-un, Angela Merkel en Donald Trump. Deze personages worden zeer raak neergezet.

Glimlachend heb ik het boek gelezen. Ook de actuele thema’s die aangesneden worden, zijn erg herkenbaar. Echter wordt na een poosje de absurditeit storend. Naar mijn mening werd het te absurdistisch en ongeloofwaardig, waardoor ook de humor verflauwde.

Al met al een leuk voor tussendoor en lees het niet te lang achter elkaar, dan ga je je eraan ergeren. Daarom krijgt deze roman van mij drie sterren.