Omdat ik zelf in het promoteam van Storm Publishers zit moest ik dit boek natuurlijk lezen. Ik had er al vele verhalen over gehoord en ik ben een groot New Adult fan dus dit zou niet kunnen tegenvallen dacht ik. Om eerlijk te zijn heeft het boek mij niet teleurgesteld maar ik heb wel wat kritiek. Daan en Lynn zijn jongeren die beide problemen hebben die niet voor de wereld te zien zijn. Ze ontmoeten elkaar op vakantie, Lynn werkt in het animatie team en Daan is daar voor de zomer met zijn ouders en broertje. Ik vond het New Adult gehalte te weinig in het boek. Er was te weinig romantiek tussen ze in het echt, wel in de gedachten. Ook kan ik me soms erg storen aan de stereo type hoofdpersonages. Lynn is een meisje met problemen, zo is Daan en ze worden natuurlijk verliefd. Het lijkt net een (hard gezegd) ‘soort zoekt soort’ liefdesrelatie en daar ben ik erg op tegen. Voor de rest vind ik de geheimen en problemen die ze hebben wel onwijs goed uitgewerkt en daar geef ik zeker mijn complimenten voor.

Je leest Hitte binnen een dag uit en daarom is het een perfect boek om mee te nemen op vakantie en te lezen in de zon. Hitte neemt je mee naar een spannende zwoele zomer vol met geheimen.