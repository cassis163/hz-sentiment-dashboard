Dit boek van Rudi Vranckx geeft de nodige achtergrondinformatie over de oorlog in SyriÃ«, het ontstaan van IS en hoe al deze gebeurtenissen hebben bijgedragen tot ronselen van strijders en de aanslagen.

Je leert hieruit dat het al decennialang aan het sluimeren is, dat door de inval in Irak de hele regio gedestabiliseerd is. Extremisten hebben gebruik kunnen maken van deze situatie omdat de politiek en de internationale gemeenschap geen antwoord hadden op de problemen en de moeilijke situatie. Op dat vlak is het Westen enorm tekort gekomen en heeft het te lang de kop in het zand gestoken.

Niet alleen daar maar ook hier. In plaats van de problemen aan te pakken; werkloosheid bij jongeren, de achtergestelde wijken, de criminaliteit, schoolachterstand en armoede ging men de godsdienst viseren en dat is tot op heden de grootste fout. Met die aanpak speelt men net meer in op het radicalisme en extremisme, mensen verliezen daardoor hun voeling met de maatschappij waardoor de ronselaars hun discours kan aanslaan.

De politiek een enorme verantwoordelijkheid: ze moeten niet een deel van de bevolking viseren maar ervoor zorgen dat iedereen zijn plaats vindt in de maatschappij zonder dat iemand zich gediscrimineerd voelt.
Dan vinden de extremisten geen poel van ontevredenheid en teleurstelling meer waar zij juist gebruik van maken.

Er zou veel meer gebruik moeten gemaakt worden van mensen met expertise en ervaring zoals Rudi Vranckx om mee te helpen het politieke beleid uit te zetten.