Het boek vertelt het verhaal van de twee zussen Cecile en Elsa.Zij groeien op in een aristocratisch gezin eind negentiende/begin twintigste eeuw. Een gezin waar de boeken van Fr√∂bel centraal stonden. De kinderen gaan niet naar school maar krijgen thuis onderwijs op het moment dat ze er aan toe zijn. Zo mochten ze niet leren lezen of schrijven voor hun melktanden waren uitgevallen.
Cecile en Elsa groeiden op als vrouwen die opkomen voor hun rechten en weten wat ze willen. In hun jeugd hebben ze een sterke band samen. Cecile trouwt als eerst met Adriaan Goekoop. een wat depressieve man die handelt in onroerend goed. Ze mist de band die ze had met Elsa. Deze intimiteit kan ze niet delen met haar man. Ze voelt zich eenzaam en schrijft een roman. Het moet een populaire roman zijn geweest maar ik had er nog nooit van gehoord. Elsa trouwt later met een componist. Zij had graag concertpianiste geworden maar 'ze had geen talent voor het virtuoze'.
Het is een heerlijk boek inderdaad om snel te lezen om te weten hoe het allemaal gaat en hoe het allemaal loopt om het daarna rustig te herlezen en dat ga ik zeker doen tijdens een volgende vakantie...
Het is geen boek dat makkelijk geschreven is er komen vrij veel woorden in voor die ik toch even opzocht maar het boeit je en je leert dingen over de deze tijd in de geschiedenis die je daarvoor misschien toch wat door een roze bril zag.
Ik heb genoten van het boek en kan het zeker aanraden om te lezen. Een heerlijk non fictie boek die leest als een roman.