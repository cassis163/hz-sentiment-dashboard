In het indrukwekkende kookboek Recepten uit Wenen draait alles om de culinaire kant van deze Oostenrijkse hoofdstad. Antonia Kögl komt van oorsprong uit Duitsland, maar woont nu sinds enige tijd met haar man Benedikt Steinle in de indrukwekkende stad Wenen. Samen delen ze hun belangstelling voor alles wat met eten te maken heeft en ze wisten van koken hun beroep te maken. Hun blog Because you are hungry werd al snel een doorslaggevend succes. Net als hun bedrijf Kichenkonsulting.

Voor het boek Recepten uit Wenen verzamelde Antonia recepten van de beste, hipste gastronomen uit Wenen. Het resultaat is een ruime verzameling interessante traditionele recepten die worden afgewisseld met moderne Weense recepten. Haar man Benedikt Steinle, die tevens grafisch vormgever blijkt te zijn, nam de lay-out van het boek voor zijn rekening. Fotograaf Arnold Poschl zorgde, met zijn kleurrijke foto’s, voor de juiste sfeer in het boek.

Na een leuk voorwoord over de culinaire tocht door Wenen, wordt de lezer meegenomen langs tradities als de Kaffeebäuser, Fiakergulash en natuurlijk de Wienerschnitzel. Het boek start daarna opvallend genoeg direct met de snackgerechten. Inspirerende pronkenbonensalade bijvoorbeeld en fris ogende bieslookbroodjes. De snackgerechten worden opgevolgd door een veelvoud aan Weense voorgerechten, tussengerechten, hoofdgerechten, desserts en cocktails.

Het boek is een verzamelingsbundel van de lekkerste, uniekste en opvallendste gerechten uit de professionele keukens van de favoriete, door Antonia Kögl meest gewaardeerde Weense restaurants.

De recepten zijn allen afgestemd op vier personen. Bij elk recept vind je op de rechterpagina een paginagrote foto van het succesvolle resultaat. Handig is de vermelding van de bereidingstijd bij elk recept en de praktische tips voor het bereiden van de gerechten.

Ieder hoofdstuk over een bepaald Weens restaurant begint met paginagrote foto’s zodat je in een oogopslag een goed beeld krijgt van het besproken restaurant. De foto’s worden begeleid met een korte informatief stukje tekst over het restaurant. Op je een idee te geven; in het boek worden onder andere de recepten van voorstedelijk restaurant Weinhous Arlt besproken, van fijnproevers restaurant Freyenstein en familiebedrijf Reisinger’s. Het gaat helaas te ver om ze hier allemaal te benoemen en te bespreken.

Recepten uit Wenen is een zeer gevarieerd boek vol met traditionele en moderne gerechten. Van eenvoudige recepten die vermoedelijk iedere thuiskok wel kan maken tot vrij ingewikkelde recepten die een ware uitdaging kunnen zijn. In Recepten voor Wenen valt voor iedere thuiskok wel iets nieuws te ontdekken. Laat je meevoeren op een culinaire rondreis door het overweldigende Wenen.