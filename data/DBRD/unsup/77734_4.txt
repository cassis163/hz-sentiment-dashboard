Nino is de negenjarige zoon van een lid van de Guardia Civil als de burgeroorlog in Spanje in alle hevigheid uitbarst en dan met name in hun woonplaats Fuensanta.
Zijn vader is in feite een zachtaardige man, maar in dienst van Franco moet hij soms onvergetelijke dingen doen om zijn eigen hoofd te sparen, tot onbegrip van Nino en de bevolking die duidelijk op de hand is van de guerilla die zich in de bergen verschanst.
Nino raakt bevriend met Pepe een immigrant in het dorp die gehuisvest is in de molen en waarvan niet duidelijk is wat hij eigenlijk komt doen.
Als Nino hem op leugens betrapt, merkt hij dat Pepe anders is dan hij zich voordoet.
Uiteindelijk weten de guerillastrijders uit de handen te blijven (op de eerste hoofdman, Cencerro, na) uit de handen te blijven van de Guardia Civil, mede met hulp van zijn vader en Pepe, en in een eerder stadium van de hardvochtige Sanchis, een infiltrant van het eerst uur bij de Guardia Civil.

Almudena Grandes schreef een boeiend, indrukwekkend op feiten gebaseerde roman die zeer de moeite waard is, prachtig geschreven.
Je krijgt een goede kijk op situatie van toen, de heftige tijd waarin voor- en tegenstanders van het regime zich niet gelukkig voelde, althans dat gold voor een groot deel, stel ik mij voor.