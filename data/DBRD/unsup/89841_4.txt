Iene Miene mutte het debuut van M.J. Aldridge is het eerste deel in de Helen Grace serie

Op een avond komt een meisje helemaal overstuur uit het bos gelopen met het bizarre verhaal dat ze en haar vriend ontvoerd zijn en dat ze hem onder dwang (en op zijn verzoek) heeft doodgeschoten. In eerste instantie gelooft de politie haar niet maar als er weer een tweetal wordt ontvoerd moeten zij gaan onderzoeken of ze hier met een seriemoordenaar van doen hebben. Een seriemoordenaar die een heel luguber spelletje met de slachtoffers en de politie speelt, maar tegelijkertijd geen specifieke voorkeur voor een bepaald type slachtoffer lijkt te hebben. Toch moeten de slachtoffers een link met elkaar hebben maar welke?

Helen Grace een stereotiepe harde politievrouw met een onbekend verleden en haar team bestaande uit een politieman met een drankprobleem en een jonge vrouwelijke diender, moeten proberen de seriemoordenaar te pakken.
Dit blijkt moeilijker dan gedacht en er vallen veel doden voordat het uiteindelijk lukt.

De hoofverhaallijn is goed uit gewerkt hoewel er mogelijk sprake is van enige overkill (maar dit past eigenlijk wel bij een escalerende seriemoordenaar)
Juist doordat gedeelten van het verhaal een voor een thriller stereotiepe uitwerking hebben denk je meerdere keren de oplossing te weten waarna de schrijver je weer op het verkeerde been zet.

Waar de schrijver mogelijk wel ter ver in is gegaan is het aantal nevenverhaallijnen. Die maken het verhaal zo vol dat het de geloofwaardigheid geen goed doet. De verschillende verhaal lijnen worden echter wel goed aan elkaar geknoopt waardoor de spanning het gehele boek door op hoog niveau blijft en je het boek met een bevredigende zucht kan sluiten.