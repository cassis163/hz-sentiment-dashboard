Mooi verhaal over de twaalfjarige Frank die de Tweede Wereldoorlog door moet zien te komen zonder zijn vader. De belofte die hij deed om voor zijn moeder, broertje en zusje te zorgen mocht er wat met zijn vader gebeuren komt hij na,
ook al is hij zelf nog maar een kind...

In dit boek vertelt de auteur het verhaal van haar vader Frank. Niet alles berust op waarheid maar desalniettemin krijg je een indrukwekkend beeld over de oorlog bezien door de ogen van een opgroeiend jongetje.

Dit boek maakt onderdeel uit van de reeks Vergeten oorlog. Naast Oorlog zonder vader heeft Martine Letterie nog meer boeken geschreven over kinderen in de oorlog.