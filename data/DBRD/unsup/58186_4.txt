Dit boek heb ik per ongeluk toegstuurd gekregen ipv een boek wat ik gewonnen heb. En zo las ik toevallig een boek wat ik anders waarschijnlijk niet gelezen had. En dat was jammer geweest want ik vond dit een zeer leuk en bijzonder en origineel boek.

Ik moest er even inkomen omdat Elan Mastai eerst wat technische know how over hoe de moderne wereld waarin de hoofdpersoon leefde ontstaan is omschrijft, en dat vond ik aanvankelijk niet altijd even boeiend. Maar daarna gaat het verhaal wel vrij vlot los.

Elan Mastai creeÃ«rt interessante universa en komt door onhandigheden voor problemen te staan die niet zo makkelijk op te lossen zijn. Het verhaal blijft verrassen en de gebeurtenissen volgen elkaar in steeds hoger tempo op.


Ik las op Hebban iets over experimentele hoofdstukken. Ik vreesde een beetje interessant doen om het interessant doen, maar daar bleek gelukkig geen sprake van.
Ik las vantevoren over hoofdstukken in die het verhaal tot dan toe samenvatten, een hoofdstuk waarin alles van achter naar voor vertelt wordt, een hoofdstuk met alleen maar vloeken en een hoofdstuk wat volledig uit monoloog bestaat,.

De "experimenten" qua stijl blijken niet hinderlijk maar altijd in dienst van het verhaal en doordat de hoofdstukken talrijk en kort zijn duurt zo'n experiment nooit te lang en bovendien zijn van de 137 hoofdstukken er misschien 4 of 5 afwijkend of experimenteel.
En dat zijn dan hoofdstukken die driekwart pagina of anderhalve pagina beslaan. Kortom, geen paniek.

Mede door de korte hoofdstukken leest het vlot, het is een vrij weird verhaal, sci-fi hand in hand met humor en bizarre uit onhandigheid ontstane rampzalige verwikkelingen en levendige personages.

Het verhaal, daar ga ik niet te veel of eigenlijk niks over zeggen want je zegt al gauw te veel waarmee je dingen verklapt. Verrassende wendingen moeten verrassend blijven. Ik ben blij dat ik dit boek per ongeluk thuis gestuurtd kreeg, ik heb me er prima mee vermaakt.