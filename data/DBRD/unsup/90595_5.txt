Showstealer is het spannende vervolg op Showstopper, een verhaal over een circus met levensgevaarlijke acts, waarbij Droesems hun kunsten, vaak met dodelijke afloop, moeten vertonen voor de rijkere Zuiveren, die zichzelf de besten vinden en neerkijken op de armere Droesems.

De cover is in dezelfde stijl als deel 1, en valt goed op.

Hoshiko en Ben zijn op de vlucht, nadat ze het circus hebben verwoest wat spreekstalmeester Silvio zijn leven heeft gekost. Maar de Zuiveren zijn vastbesloten hen te vinden en een passende straf uit te delen. Als ze worden ontdekt, offert Ben zich op zodat Hoshi kan ontvluchten. Wat Ben en Hoshi niet weten, is dat Vivian Baines, de op macht beluste moeder van Ben, het circus nieuw leven heeft ingeblazen met nog dodelijk acts om zo van die Droesems af te komen. Ben wordt gedwongen om in het circus te werken, met alle gevolgen van dien. Maar dan is er nog de Brotherhood, een groep Zuiveren die de wereld willen veranderen.

Dit boek is een waardige opvolger van Showstopper. Het verhaal is ontzettend spannend, met veel cliffhangers waardoor je wilt blijven lezen. Ook hier wordt het verhaal weer verteld door Ben en Hoshi, die elkaar zo aanvullen. De schrijfstijl is heerlijk.
De karakters komen ook erg goed over. In Showstealer worden ook nieuwe personages ge√Øntroduceerd, die net zo echt overkomen.

Net als het eerste deel had ik Showstealer in een paar dagen uitgelezen. Het is een spannend en meeslepend verhaal, en een boek dat ik van harte kan aanraden. Lees wel eerst deel 1.