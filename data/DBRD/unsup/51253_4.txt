Deze reactie bevat spoilers, selecteer de tekst om de spoilers te lezen. Steekwoorden: kneuterig, grunnins, Marcuse, baardige werk/studieschuwe aksievoerende studenten, repressieve tolerantie, roddelende, jaloerse en foute professoren, vergaderen.. eindeloos vergaderen. Hermans weet het mooi te vertellen... de aardappellucht walmt je vanaf elke bladzijde tegemoet. Maar die kneuterigheid, die aardappellucht is heel vaak schijn...

Zouden, ook in de nieuwe wereld die ontstaan moest, de mensen alleen kunnen vermijden elkaar voortdurend te beledigen en pijn te doen, door haast voortdurend te liegen en haast voortdurend een gezicht te zetten alsof je andermans leugens geloofde?

"Op de universiteiten," zei ze, "wordt de wetenschap niet zozeer bedreigd door degenen die luid op hun politieke engagement wijzen, maar eerder door hen die de mond vol hebben van wetenschap en met een beroep op de wetenschap hun heimelijke politieke bedoelingen doordrijven."
"Verschrikkelijk!" zei Dingelam, "Hoe weet u dat? Het is mij nog nooit opgevallen."
"Enerzijds komt de materialistische dialektiek slechts tot haar recht, zolang de verbondenheid met het historisch onderzoek gehandhaaft wordt, anderzijds zie ik deze dialektiek als de theoretiese uitdrukking van de bevrijdingsstrijd der arbeidersklasse" antwoordde Ziska vlot.
"Maar Ziska" zei Gré archeloos, "dat is orakeltaal voor me. Jullie komen toch eens langs? Echt doen, hoor!"

In het casino, Rufus en Gré:
De nul liet zien waarom hij altijd uitgescholden wordt: Gré won niet.
"Ik zou nu maar kalm aan doen."
"Doe jij het zelf dan, als je het beter weet."
Een golf boze warme lucht steeg uit haar omhoog tot zijn neus.
"Het hindert immers niets," zei hij, "we doen het toch maar voor de grap? Wind je niet op."
Hij legde een fiche op een carré. Hij verloor.
"Ga mee weg, " zei Gré, " 't is zonde van het geld."
Ze hadden nu nog twee fiches over. Hij zette er een à cheval tussen 22 en 23. Nummer 21 kwam uit.
"Dat is ook wat moois, " zei Gré, "hoe kun je nu zo dom wezen die nummers te spelen. Dat balletje is daar al zo dikwijls in de buurt geweest. Jij begrijpt er helemaal niets van."
"Ik ben de enige niet."
"O, aardig zeg, heel aardig."
"Ik bedoel dat niemand er iets van begrijpt, want er is niets aan te begrijpen."
"En al die mensen die wat winnen dan?"
"Laten we er geen ruzie over maken. Hier is de laatste. Speel jij de laatste en dan gaan we weg."

Kortom een boek dat mij regelmatig 'kriebels in beide wangen' bezorgde. Ik blijf echter met één prangende vraag achter:

Is N-Ethyl-8-hydroxytetrahydrochloropheenhydrochloride nu echt de basis van Viagra?