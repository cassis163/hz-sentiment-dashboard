Respect, dat was het eerste wat ik dacht toen ik dit boek dichtsloeg! Het is geen dik boek, maar toch had ik het gevoel alsof ik weken lang werd meegesleurd in een heftige film die maar niet leek te eindigen! Ondanks dat bekend was hoe het af ging lopen, kon ik niet stoppen met lezen. Ik hunkerde naar het moment dat de ellende voor Sabine zou stoppen en kon het boek niet meer wegleggen tot ik het uit had. Ik heb het dan ook binnen een paar dagen uitgelezen en wauw, wat heb ik veel respect voor deze vrouw! Als je deze heftige gebeurtenissen op papier kan zetten en de lezer op deze manier echt meeneemt in wat jou is overkomen dan kan ik niet meer zeggen dan dat ik daar onwijs veel respect voor heb! Waar ik dacht dat het boek was afgelopen, stopte het niet meteen en kreeg ik als lezer ook nog een kijkje in de jaren die volgden. Als ik een boek dichtsla wil ik als lezer niet met teveel vragen achterblijven. Dit gebeurde hierdoor ook niet gelukkig wat ik erg prettig vond. Ik vond het alleen jammer dat er wel wat dingen werden weggelaten in het boek en dat dit ook telkens werd vermeld, dat maakt het toch iets minder volledig naar mijn idee! Al met al zou ik het boek zeker aanraden, het heeft me namelijk ontzettend geraakt!