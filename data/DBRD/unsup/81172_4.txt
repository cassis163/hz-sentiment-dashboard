Ik las dit boek nadat ik van Marieke Schreers een boekentipper gekregen had. Deze stond bovenaan. En het klopt! Ik heb ontzettend genoten van dit boek. Het speelt zich af in verschillende tijden. De crisis in 1933 en het nu. In beide jaren is er in Seattle een sneeuwstorm in mei. In 1933 verdwijnt er een jongetje en in het nu loopt een journaliste tegen dat verhaal aan en gaat op onderzoek uit. Dan blijkt dat er veel overeenkomsten zijn tussen het leven van Vera, moeder van het verdwenen jongetje, en Claire, de journaliste. Ik vond het een prachtig verhaal en door de sneeuwstorm ook erg ‘winters’. Ik vind het heerlijk om winterse boeken te lezen rond deze tijd van het jaar. Conclusie is dat ik vaker om een Boekentipper ga vragen. Echt erg leuk!