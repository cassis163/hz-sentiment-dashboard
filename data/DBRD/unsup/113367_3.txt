De Deense journalist Matthew Cave gaat op groenland wonen na een persoonlijke tragedie. Hij wordt opgetrommeld om groot nieuws te verspreiden over een mummie die in ee kloof gevonden werd. Onderzoekers zijn in hun nopjes. De politie plaatst de eerste nacht een agent om de mummie te bewaken maar de agent wordt gruwelijk vermoord. De moord lijkt erg op moorden in de jaren zeventig en Matthew moet maar eens uitzoeken of er een link is met die moorden.

Een boek perfect voor koude dagen want het speelt zich af in Groenland en sommige beschrijvingen voelen heel koud aan. Daarnaast krijg je ook koude rillingen van wat er nu echt aan de hand is in dit verhaal.
Je kan je afvragen wat koude en donkere dagen zonder zonlicht met een mens doen want de mens komt er niet te best uit in dit boek.
Matthew Cave draagt ook al niet bij aan enige vrolijkheid in dit boek door de tragedie die nog altijd zwaar op hem drukt. Kortom een boek dat wel spannend is maar waar je zeker niet vrolijk van wordt.