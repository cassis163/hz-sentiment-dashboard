Iedereen heeft wel in het nieuws gehoord over Amanda Berry en haar medegevangenen in Cleveland. Ik vind het heel moedig dat Amanda en Gina hun verhaal hebben gedaan door middel van dit boek. Het is heel goed verteld en opgebouwd, doordat er niet alleen vanuit Amanda en Gina wordt verteld maar ook wat er in de buitenwereld gebeurd naar aanleiding van hun verdwijning. Het is voor een moeder van een tienerdochter soms moeilijk te lezen, maar het getuigd van heel veel moed en doorzettingsvermogen om dit allemaal te overleven. Ik heb het idee dat beide dames hun leven weer op zullen kunnen pakken na verloop van tijd en daar ben ik heel erg blij om. Ik vind het alleen heel erg jammer dat Michelle niet mee heeft gewerkt aan dit boek. Dan zou het verhaal completer zijn. Maar ik begrijp uit het voorwoord dat ze zelf haar verhaal wil vertellen. En dat is natuurlijk haar goed recht. Ik wens alle betrokkenen nog een heel gelukkig en lang leven toe.