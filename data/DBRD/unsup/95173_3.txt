Dit boek was mijn eerste boek van Lieneke Dijkzeul en de kennismaking is goed bevallen. Ik had dit boek een paar dagen terug bij me voor in de trein, en zat vrijwel gelijk in het verhaal. Thuis bleef vervolgens een ander boek waarin ik al bezig was liggen, omdat ik erg benieuwd was naar de reden van de ontvoering van meneer Elting en naar de afloop van dit verhaal.

Ik had tijdens het lezen wel een paar keer vermoedens/associaties, maar vergat die eigenlijk ook weer vrij snel, maar bleek uiteindelijk wel in de goede richting gedacht te hebben. Maar de clou en het einde waren desondanks wel verrassend. Van mij krijgt dit boek 3,5 ster.