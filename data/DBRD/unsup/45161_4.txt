Nadat ik The Gentlemans Guide had gelezen van Mackenzie Lee, zag ik dit boek verschijnen. Ik dacht eerst dat het van dezelfde auteur was, maar dit leek niet zo te zijn.

Ik had in het begin moeite met de dure, Engelse woorden. Het zijn woorden die je niet vaak leest, vooral omdat het boek zich afspeelt in 1601. Je leest het verhaal uit 2 perspectieven. Van het meisje, Katherine (Kit) en de jongen, Toby (Tobias). Dat was wennen en ik vond het niet fijn, maar na een tijdje vond ik het leuk en wilde ik meer!

Het boek kwam langzaam op gang, maar dit komt denk ik omdat ik moeite had met de moeilijke woorden. Pas halverwege ging ik letterlijk op het puntje van mijn stoel zitten. Het werd plotseling erg spannend en ik kon het niet meer wegleggen, ik nam het boek zelfs mee in de trein naar school.

Ik heb het boek met een tevreden gedachte dichtgeslagen toen het uit was. Een goed verhaal, mooi vertelt en erg realistisch. De auteur heeft veel onderzoek gedaan en dat kon je ook duidelijk merken. Het enige jammere vind ik is de diepgang tussen de twee personages. Ik vond het te snel gaan, of tenminste, ze hadden beiden weinig redenen om elkaar z√≥ leuk te vinden. Er mochten van mijn part meer romantische scenes zijn. Maar dat is mijn mening. Verder vond ik dit boek echt het lezen waard! 4 sterren.