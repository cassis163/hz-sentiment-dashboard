Een goed begin is het halve werk. En dit debuut begint sterk met snelle en korte zinnen, leuke woordspelingen en taalvondsten. Tot pagina 212 leest het verhaal vlot weg en wordt de verbeelding volop gevoed met leuke beeldende vondsten. Na pagina 212 wordt het verhaal ongeloofwaardig en lijkt er ineens te moeten voldoen aan een genre stramien. Jammer, want hiermee stopt ook het leesplezier en wordt zichtbaar dat het toch maar een dun verhaaltje is.
De karakters in het boek stijgen niet boven hun rol in het verhaal uit. De twee vrouwen die een belangrijke rol spelen in het leven van de hoofdpersoon, zijn behoorlijk stereotiep en ongeloofwaardig.
Al met al is het een mager verhaal, heerlijk om als tijdverdrijf te lezen en om te genieten van de taalspelletjes die in grote getale voorkomen. Daarna blijft er weinig meer hangen dan dat het relaxed was en de "wacht"tijden snel opschoten
.