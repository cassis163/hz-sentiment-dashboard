Tulp is de dochter van de gevangenis directeur in Veenhuizen. Hij neemt brieven van gevangenen mee naar huis om te censureren. Tulp is een opgroeiende dochter van rond de 11. Pubertje. Ze leest een van de brieven. Ene Danilo schrijft aan een zekere L.S. en Tulp fantaseert er wild op los. Samen met haar beste vriendin Nora maakt ze contact met Danilo.

De Eerste Zonde is een mooi verhaal geworden over een opgroeiend meisje binnen een bijzondere woongemeenschap in Nederland. Haar vriendschappen, fantasieÃ«n, zelfbeeld, haar dromen, angsten komen allen aan bod en mooi opgeschreven door Mariet Meester. Ook de veranderende (gevangenis) cultuur in de jaren 70 is voelbaar.

Een mooi verhaal waarin je deelgenoot wordt van de puber Tulp die opgroeit en waarin je als lezer aan haar hand wordt meegenomen.