maakt het lange tijd volledig onmogelijk de plot te doorzien en weet je als klap op de vuurpijl te trakteren op een spannende ontknoping.,Alex Kava debuteerde vier jaar geleden in Nederland met de superspannende thriller Duister kwaad waarin de hoofdrol was weggelegd voor de eigenzinnige FBI-agente Maggie ODell. Blinde razernij is de titel van alweer de vierde thriller van de auteur en inmiddels heeft ze wereldwijd een grote schare thrillerfans aan haar weten te binden.
In Blinde razernij worden in een oude steengroeve een aantal verminkte lijken aangetroffen. Opgeslagen in vaten. Maggie ODell komt tijdens haar speurtocht naar een vermiste vrouw in aanraking met het lopende onderzoek door de lokale politie. Ongewild raakt ze, tijdens haar vakantie, bij de opzienbarende zaak betrokken, iets wat haar superieuren haar niet in dank afnemen
Ook in Blinde razernij brengt Kava een aantal opvallende karakters ten tonele. Niet alleen is er een mooie rol weggelegd voor Maggie ODell. Uiterst knap brengt ze ook de zieke geest van de seriemoordenaar haarscherp in beeld en verbluffend is de manier waarop ze de oude, dementerende Luc Racine tot leven brengt. Vooral Racine maakte indruk op mij. Langzaam maar zeker beseft de oude man dat hij zichzelf niet meer kan vertrouwen, maar even zeker heeft hij het gevoel achtervolgd te worden door iets of iemand. In Blinde razernij gaan ontroering, spanning en een tikkeltje humor hand in hand. Kava houdt de boog continu gespannen, maakt het lange tijd volledig onmogelijk de plot te doorzien en weet je als klap op de vuurpijl te trakteren op een spannende ontknoping.
Blinde razernij is een fantastische thriller van één van mijn grootste ontdekkingen van dit decennium. Vier topthrillers op rij is niet zo maar wat. Alex Kava hoort thuis in de boekenkast van de ware thrillerfan!