“Het Janussyndroom” is grof geschat ongeveer het tiende boek dat ik van Pieter Aspe gelezen heb en is alles wat je van een goede Aspe mag verwachten. Vlot geschreven, een goede spanningsopbouw en een duidelijk inzicht in de personages. Een vriendin vertelde ooit “Als je één Aspe gelezen hebt, heb je ze allemaal gelezen” en ik snap deze stelling wel. Na een aantal van deze boeken te hebben gelezen, kan je de structuur die het verhaal elke keer volgt goed voorspellen. Toch hoeft dit niet perse negatief te zijn. Een voorspelbare verhaallijn wil namelijk niet zeggen dat de misdaden en het motief of de onderliggende verbanden tussen de personages niet origineel kunnen zijn. Aspe is wat je van Aspe mag verwachten, een vlotte en spannende misdaadroman van een auteur wiens naam een merk op zich geworden is.

Bekijk de recensie op mijn blog via http://daisiesonbookshelves.wordpress.com/2014/06/18/het-janussyndroom-van-pieter-aspe/