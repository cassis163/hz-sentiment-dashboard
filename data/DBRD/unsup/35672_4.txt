Ik was één van de 100 gelukkigen die Het Joshuaprofiel mocht Buzzen en ik heb dat met veel plezier gedaan.

Het Joshuaprofiel deed mij denken aan de film Minority Report met Tom Cruise in de hoofdrol. Nog voor iemand een misdaad gepleegd heeft, wordt hij opgespoord en uitgeschakeld.

Ik heb genoten van dit boek. De personages Max, Jola en ja, zelfs Cosmo spraken mij aan. Cosmo is een veroordeelde pedofiel dus hoe kan zijn karakter mij aanspreken? Ik voelde op een gegeven moment zelfs sympathie voor hem. Hoe kan dat nou?! Lees het boek en je zult waarschijnlijk hetzelfde ervaren.
Van Kim, de vrouw van Max, moet ik niet veel hebben. Ik vind haar onsympathiek.

Net als je denkt dat het boek uit is (huh? ik moet nog 50 pagina's lezen??) gaat het verhaal nog even verder en hoe.... BAM, wat gebeurt er veel in die laatste pagina's!!

Ik heb van het boek genoten. Het is een goede, originele thriller. Sommigen voorspellen dat dit de thriller van het jaar wordt. Ik vind dat veel te voorbarig.
"Blijf waar je bent" van Sharon Bolton vond ik persoonlijk toch echt beter.

Spanning 4*
Leesplezier 4*
Psychologie 4*
Originaliteit 4,5*

Een dik verdiende 4*