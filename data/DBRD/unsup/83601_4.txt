Ergens midden in de nacht, bedacht ik me dat ik het verkeerde boek op mijn nachtkastje had gelegd. Het was een week geleden dat ik het Romeo & Juliet mysterie had gelezen en dus mocht ik vandaag aan het tweede deel van deze serie beginnen! En dit is op zich wel het moment dat ik ervan baal dat er geen halve sterren bestaan hier op goodreads, want ik vond het tweede boek nog beter dan het eerste!

Wat maakte dit boek nog beter? Allereerst vond ik dit mysterie sterker en beter in elkaar zitten. De hele motivatie van de daders was weliswaar ziekelijk en ongelooflijk verknipt, maar het klopte allemaal, was invoelbaar en daardoor vielen alle puzzelstukjes perfect op hun plek op het moment dat alle losse ingrediÃ«nten van het verhaal samen kwamen.

Daarnaast merkte ik dat ik de schrijfstijl technisch beter vond. Dat is niet iets wat me specifiek opviel, het viel me meer op dat niks aan de schrijfstijl me meer opviel, wat bij het vorige boek nog wel het geval is geweest. De zinnen lopen lekker, het verhaal loopt goed, er zit voldoende vaart en tempo in en alles vloeit heerlijk in elkaar over.

Ook de personages hebben weer een aantal stappen gemaakt in wie ze zijn, in hun ontwikkeling en in hun interactie met elkaar en andere karakters. Vooral Erika vindt overduidelijk steeds meer haar plek in het team en in de nieuwe job. Het enige element wat voor mij nog net een stapje verder mag, is de emotionele doorwerking van de gebeurtenissen. Die laatste halve ster, die krijgt het boek in deze serie dat me een krop in mijn keel doet krijgen of een traan over mijn wang doet stromen.

Dus...hou mijn reviews in de gaten. Vermoedelijk volgt er volgende week een nieuwe review van het volgende boek ;-)