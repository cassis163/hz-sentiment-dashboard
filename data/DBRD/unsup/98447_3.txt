De zwemmer is het debuut van de Zweedse schrijver Joakim Zander. Het eerste stuk van het boek komt wat moeizaam op gang door de vele personages die moeten worden voorgesteld. Ook door het schakelen tussen de verschillende jaren en plaatsen in het boek, is het soms wat verwarrend waar je nu zit in het verhaal. In 1980 of in 2013. En zit ik nu in Brussel of is het Afganistan?
Als je hier eenmaal doorheen bent is het boek goed opgebouwd. De spanning wordt steeds indringender en was ik erg benieuwd naar het einde. Het boek gaat over intriges, spionage, staatsgeheimen en marteling. Doordat op het punt staat uit te komen wat er jaren geleden allemaal in Afghanistan en Irak is gebeurd met gevangenen en tijdens verhoren, gaat er een alarmbelletje rinkelen bij de 'hoge heren'. Hierdoor ontstaat er een achtervolging om te proberen de staatgeheimen en filmpjes van deze martelingen te pakken te krijgen om te voorkomen dat deze openbaar worden gemaakt. Bij deze achtervolging wordt er niks geschuwd en worden alle middelen ingezet om de informatie in handen te krijgen. Er worden burgers ingezet om te spioneren en afluisteraparatuur te plaatsen, er worden mensen neergeschoten.. Kortom, na het trage begin ontpopt zich een echte actie thriller!