Dit is het dagboek van Cornelius Walters, die er met gevaar voor eigen leven op uit trekt om alle monsters ter wereld in kaart te brengen en te catalogiseren. Hij vindt een heleboel monsters, maar ook boodschappen in een mysterieus geheimschrift. Zal het hem lukken om die te ontcijferen voor het te laat is...?

Alleen al vanwege de prachtige illustraties is dit een aanwinst voor je boekenkast.
Daarnaast bevat het een schat aan informatie over legendes en mythische wezens overal ter wereld. Die schat aan informatie maakt echter wel dat het verhaal wordt onderbroken door een nogal droge opsomming van feitjes.
Maar de opsommingen kun je makkelijk overslaan, om ze later terug te lezen. Achter in het boek vind je een handige index.

Al met al is de Atlas van Monsters een must-have voor iedereen met affiniteit voor mythische wezens en de prachtige platen maken het echt de moeite waard.