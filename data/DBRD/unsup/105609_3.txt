Dit boek gaat over allerlei soorten ondode mensen: vampieren, ghouls, weerratten, vampierjunkies en andere niet-levende wezens. En natuurlijk Anita Blake, een animator, die doden tot leven wekt en ook vampieren bestrijdt. Ondode mensen zijn in dit boek gelijkgesteld aan levende mensen en leven en doden er rustig op los. Alles wordt uit de kast gehaald: zilveren kruisjes, zilveren kogels en houten staken. Heerlijke onzin, die lekker weg leest.

Anita Blake is een pracht hoofdpersoon met haar ironie en zelfkennis. Ze is ook een vrouw die tot het uiterste wil gaan om vrienden te beschermen. Soms ten koste van zichzelf. Een leuk boek van een schrijfster waarvan ik graag nog eens een tweede boek wil lezen.

Op de cover staat: In de traditie van Stephen KingÂ…..
Dit vind ik een vergelijking die kant nog wal raakt. Dit zijn voor mij twee hele verschillende schrijvers en ik vind hun boeken totaal niet op elkaar lijken. Vanuit mijn gezichtspunt dus een hele vreemde vergelijking.