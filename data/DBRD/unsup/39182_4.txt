Bob Mendes, een Vlaamse schrijver, won in 1993 de Goude Strop met Vergelding. Een jaar later kwam Link uit. Een fantastsch geschreven thriller die van begin tot eind boeit. Van tijd tot tijd zeer verrassende wendingen (bv op het eind), zeer vlot geschreven.

Link legt de link naar computers en die spelen ook een grote rol in het boek. Overigens zonder de boventoon te voeren, danwel onbegrijpelijk te zijn. Het verhaal begint met het overlijden van de vader van Nora Gevers. Op zijn sterfbed belooft ze hem te zullen trouwen met Walter Sloten, op dat moment al directeur van de familiefabriek van Gevers Foodpack. Deze Sloten heeft de fabriek van de ondergang gered. De ellende begint pas goed wanneer een aantal jaren later Bart Neels, inspecteur bij de BBI, ten tonele verschijnt. Hij begint een onderzoek en komt al gauw een grootschalige fraude op het spoor. Lastig gevallen door voorman Broekmans en de compaan van Sloten Mario Lazzera, moet Neels zijn uiterste best doen om te slagen. En dat terwijl Sloten zijn uiterste best doet om z.s.m. de fabriek te verkopen aan de Nederlandse concurrent Allplast. Zowel hij als Lazzera hebben geld nodig omdat ze door de Luikse Cosa Nostra op de huid worden gezeten. Kortom meer dan voldoende ingredienten om een zeer goed en spannend boek te schrijven.

Lees ook: Het chunnelsyndroom, perfect boek, zeker net zo goed als Link.