‘Schaduwvechters’ is het tweede deel in de ‘Hartland’-trilogie en de opvolger van ‘De vlinder en de storm’. Meestal vallen tweede delen in trilogieën behoorlijk tegen, maar Walter Lucius bewijst het tegendeel. ‘Schaduwvechters’ als tweede deel in de trilogie is net zo spannend, of misschien wel spannender dan zijn voorganger.

De verhaallijnen worden verder uitgewerkt, je leert de personages nog beter kennen én er komen nieuwe personages bij. Walter Lucius houdt je goed bij de les, want voor je het weet heb je een belangrijk detail gemist. Ondanks dat je goed bij de les moet blijven, wil je gewoon blijven lezen, want damn, dit is echt verslavend. ‘Schaduwvechters’ is denk ik nog beter dan ‘De vlinder en de storm’, gewoon omdat je de personages beter kent en er veel ontwikkelingen in het verhaal zitten.

De ontknoping is heel spannend, maar er is een ontknoping. Door die ontknoping snap ik eigenlijk niet zo goed waarom de ‘Hartland’-trilogie een trilogie is. Het verhaal lijkt nu al afgesloten en bevat zeker geen open einde zoals het eerste deel wel had. Ik ben dan ook erg benieuwd hoe Walter Lucius hierop verder gaat vertellen.

‘Schaduwvechters’ van Walter Lucius is een thriller met internationale allure die je vanaf begin tot eind bezig zal houden. De spanningsboog is goed gespannen en je blijft je verbazen over de ontwikkelingen. Echt een aanrader om te lezen dus.