Vanaf de eerste bladzijde werd mijn aandacht gevangen gehouden door hetgeen Jade te verduren kreeg. De spanning bleef gedurende het hele verhaal goed voelbaar en werd zelfs nog vergroot. Het genre lijkt hier en daar meer op horror dan op fantasy doordat deze auteur je laat gruwelen en griezelen.
Ik las bovendien over verkrachting, ontvoering, vampieren, het overnemen van de wereldorde maar ook over verliefdheid en vooral over kracht vinden in jezelf.

Het is jammer dat het leesplezier getemperd wordt door de vele taalfouten die niet gesignaleerd zijn. Indien deze fouten uit de tekst waren gehaald was dat zeker ten goede gekomen aan het boek. Met het oog op het tot stand komen van de volgende delen van deze trilogie zou de auteur daar ondersteuning voor kunnen zoeken.

'Traiders â€“ Het gevecht' scoort hoog in originaliteit, psychologie, plot en spanning, maar laag in schrijfstijl en leesplezier.
Ik ben blij dat ik dit eerste deel heb mogen lezen; deze auteur belooft veel voor de toekomst en ik kijk uit naar het volgende deel van de trilogie.