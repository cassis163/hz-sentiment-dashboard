De sprookjesachtige aandoenlijkheid van de personages staat in schril contrast met de historische achtergrond. De onrusten naar aanloop van de burgeroorlog komen zo terloops aan bod dat het geweld dat de oorlog met zich meebrengt het verhaal plots in een hogere versnelling plaatst. Ik denderde naar het einde af en moest mezelf verschillende keren halt toe roepen om niet over de mooie zinnen heen te lezen.

De pelikaan telt amper 140 paginaâ€™s, maar het verhaal beslaat verschillende jaren. De auteur slaagt er op een knappe manier in om de veranderingen die de bewoners en het stadje ondergaan op een mooie manier in beeld te brengen. Voor mij had het boek dikker mogen zijn, met meer ontwikkelde verhaallijnen en personages, maar het opzet is wel geslaagd. Mocht dit boek ooit verfilmd worden, sta ik in de rij om die te bekijken.

MIjn volledige recensie lees je op mijn blog: https://www.hebban.nl/spot/smakelijk-lezen/nieuws/de-pelikaan-martin-michael-driessen