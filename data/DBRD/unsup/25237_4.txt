Ten eerste wil ik even kwijt: Waarom zoveel informatie in de blurbtekst (achterflap)? Zo ongelooflijk zonde! Dat soort dingen moet je helemaal niet gaan vertellen, daar moet je als lezer achter komen.

Maar goed, ik heb echt heel erg genoten van dit boek. Het leest erg snel weg en dat vind ik zelf altijd wel erg fijn. Het is geen high-fantasy, maar toch lijk je je in zekere zin in een andere wereld te begeven. Een andere wereld, maar wel in het hier en nu.

Wat de personages betreft.. Kate - het hoofdpersonage - is naar mijn mening erg goed uitgewerkt. Ze reageert normaal en nuchter op alles wat haar overkomt. Ze is niet overdreven bang of zelfverzekerd. Je kunt je echt in haar inleven en dat vind ik erg goed gedaan. Daarbij is het ook fijn om te lezen dat ze zo nu en dan faalt. Een hoofdpersonage die alles maar in één keer haalt (of overal voor faalt..) is namelijk erg ongeloofwaardig. Wat de andere personages betreft vind ik ook hier dat ze erg goed zijn uitgewerkt.
Omdat ik spoilers wil voorkomen, ga ik niet teveel zeggen over alle personages, maar ik kan je wel vertellen dat ze echt ge-wel-dig in elkaar zitten. Niets is wat het lijkt.

Het verhaal vind ik erg goed en origineel. Het gebruik van de Griekse mythologie vind ik echt heerlijk, en raad eens: Geen vampiers en weerwolven! Helemaal top dus. Iemand die zonder deze twee "mythische wezens" toch een goed boek kan schrijven (en die niet meelift met de vampier/weerwolf love-hype.)
Het boek bevat veel plot-twists en de spanningsboog is heerlijk. De spanning wordt goed verdeeld over het hele boek. Zo nu en dan gebeuren er onverwachtse dingen die in één keer de spanningsboog omhoog laten schieten. Nice!

Ik zelf heb tijdens het lezen vaak dat ik ga nadenken over allerlei mogelijkheden die zich voor zouden kunnen doen. Ook nu heb ik dat gedaan en ik kwam er achter dat er een aantal dingen waren die ik al ergens op het begin van het boek had voorspeld, en die uiteindelijk ook bleken te kloppen. Sommige dingen waren dus wel wat voorspelbaar. Maar.. gezien het feit dat er ook echt dingen waren die ik absoluut niet had zien aankomen, maakt het mij helemaal niet uit dat er soms wat voorspelbare dingen zijn. Dit zorgt naar mijn idee alleen maar voor een welkome afwisseling. Je wilt je lezers natuurlijk niet helemáál van het padje brengen, ;).

Waardering: 4/5
- Heerlijk snel en makkelijk geschreven.
- Origineel.
- Lekkere spanningsboog.
- Niets is wat het lijkt, ;)

Absoluut een aanrader als je een beetje into Griekse mythologie bent. (Al hoeft dat niet niet eens persé, want het leest sowieso als een trein.)

Deze recensie is ook te vinden op: Pure Wordsmithery, onderdeel van een creatief bureau met een liefde voor boeken: Creatief Brein.