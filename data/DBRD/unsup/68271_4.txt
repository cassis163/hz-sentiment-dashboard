Melanie stopte met schrijven. Verbaasd bestudeerde ze de woorden die ze had opgeschreven. Was dit echt haar idee?
‘Wat is dat?’ vroeg haar vriendin Valerie, die stiekem had meegekeken, zachtjes. ‘Wat betekenen deze woorden?’
‘Ik denk dat ik zojuist ons ontwerp enorm heb verbeterd,’ zei Melanie, nog steeds verbaasd. Ze had niet gedacht dat het nog veel beter kon worden dan het al was, omdat ze maar een paar ideeën had toegevoegd.
‘Je hebt zelfs aan de details gedacht.’ Valerie wees een paar punten aan, maar stopte snel toen ze zag dat meester Keienberg naar hen keek.
Hij verliet zijn plek bij het bord en liep tussen de lesbankjes door hun kant op. Met iedere stap die hij zette, probeerde Melanie het blaadje verder onder haar lesboek te verstoppen, hoewel ze wist dat dit zinloos was. (blz. 9)

Informatie over het boek
Titel: Duister carnaval (De bieb-bende 2)
Schrijver: Michael Reefs
Bladzijden: 280
Uitgeverij: Stormsteen, 2014 (1e druk) - vanaf 5 juli 2014 te koop. Je kunt het boek alvast reserveren via de website van de bieb-bende
Doelgroep: 10+

Een uitgebreide recensie vind je op mijn website Ikvindlezenleuk:
http://www.ikvindlezenleuk.nl/2014/04/michael-reefs-duister-carnaval-de-bieb.html