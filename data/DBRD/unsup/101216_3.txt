Pieter Elting wordt op een klaarlichte dag ontvoerd. Waarom is direct de eerste vraag die bij hem zelf opkomt en ook bij de lezer. Hij is een succesvolle man met een mooi huis en mooie carri√®re. Wel is hij onlangs gescheiden van zijn vrouw, wat later in het verhaal naar voren komt.
Het blijft heel lang onduidelijk waarom hij gevangen wordt gehouden. Hij is totaal afhankelijk van zijn ontvoerders. Hij moet zich volgens de ontvoerders aan de regels houden. Hier komt hij ook snel achter dat hij dit ook maar beter kan doen.
Vanaf hoofdstuk 27 wordt meer duidelijk waarom hij hier zit en waarom de ontvoerders deze regels hebben. Dan wordt er een heel actueel maatschappelijk thema besproken. Dan begrijp je als lezer direct de eerste 27 hoofdstukken.

Een psychologische thriller voor dit boek vind ik een groot woord. Psychologisch is helemaal correct. Er wordt zeker een psychologisch spelletje gespeeld. Maar een thriller is niet het juiste woord. Daarvoor ontbreekt het aan spanning. Hoofdstuk 27 kwam als een verademing. Het begon langdradig te worden. Op het einde nam het dan toch een verrassende wending.
Het boek leest wel heel makkelijk weg. Als lezer wil je toch graag weten, in eerste instantie waarom en in tweede instantie hoe loopt dit af. De schrijfstijl is prettig en duidelijk. Het maatschappelijke probleem is goed beschreven, een echte eye-opener. Maar daar blijft het bij. Een thriller is het zeker niet.