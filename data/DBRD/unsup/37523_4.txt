Schaduwen kropen als sluwe monsters over het dash­board toen ze tientallen straatlampen passeerden. Va­lerie tikte met haar vingers tegen het zijraam en volgde een paar regendruppels met haar ogen.
‘Laat dat,’ snauwde haar moeder. ‘Zo maak je vlekken op de ruit.’
‘Sorry.’ Ze zakte onderuit in haar stoel en trok haar gordel iets losser.
‘Is het nog ver, mevrouw van Hoven?’ vroeg Melanie.
Het gezicht van Valeries moeder veranderde op slag. Haar mondhoeken krulden omhoog en haar ogen straalden toen ze via de achteruitkijkspiegel naar Melanie keek. ‘Wat ben jij toch altijd beleefd, Melanie.’ Ze controleerde haar horloge. ‘Het duurt nog ongeveer een kwartier, dan zijn we bij het museum.’
‘Hoe laat komt jouw tante ons weer ophalen?’ vroeg Luca aan Melanie.
‘Om half negen, als het museum sluit.’ (blz. 13)

Er blijkt iemand met de tijd te knoeien, waardoor soms de tijd stilstaat. De Bieb-bende gaat op onderzoek uit. Ze moeten tenslotte drie aanwijzingen vinden om de derde Hemelrijder te kunnen helpen. Door het knoeien met de tijd ontstaan er scheuren in de tijd. Door zo’n scheur gaat de Bieb-bende terug in de tijd. Ze komen in het jaar 536. Zuidbaai ziet er heel anders uit. Er zit een muur omheen, er staat een groot kasteel op de heuvel. In dit kasteel woont George Hill. Hij is de man die de Hemelrijders heeft vermoord en de Bieb-bende kent hem als ‘Man met de Bijl’, een geestverschijning die hen bedreigt.

Dan komen de kinderen in de kerkers van George Hill terecht. Zal het hen lukken om hieruit te ontsnappen? Kunnen ze weer in hun eigen tijd komen? Kunnen ze de derde Hemelrijder helpen?

Lees de rest van mijn recensie op Ikvindlezenleuk