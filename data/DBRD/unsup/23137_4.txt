Een Duistere Schaduw – Diverse bekende Zweedse thrillerauteurs

Dit boek bevat verhalen van Zweedse schrijvers en ze hebben allemaal een ding gemeen.
De verhalen zijn duister of hebben een donker randje. Het zijn thrillers die over moord, wraak, verlies en bijvoorbeeld hebzucht gaan. De titel van deze verhalenbundel is dan ook echt goed gekozen.
Alle verhalen zijn anders en uniek. Je leest hier verhalen van: Ake Edwardson, Rolf en Cilla Borjlind, Anna Jansson, Henning Mankell & Hakan Nesser. In totaal ongeveer 18 verhalen van verschillende schrijvers of schrijfduo’s. Ik vond ze allemaal erg goed. Maar wil er toch een paar uitlichten.

Stieg Larsson met Superbrein doet Science Fiction-achtig aan. Het speelt zich af in de verre toekomst. De medische wereld is tot allerlei nieuwe dingen in staat. En of we daar nu blij mee moeten zijn? Ik kreeg er echt een beetje de kriebels van. Dus ik als Horror/SF fan, vond dit verhaal er echt uitspringen. Het is net even anders als de andere verhalen.

Veronica von Schenck, ik had nog nooit van haar gehoord. Maar wat is d at een goede auteur! Dit verhaal moest ik echt in een ruk uitlezen. Mijn eten werd koud. Het gaat over een vrouw, die opgroeit in het kunsthandelwereldje. Maar ze is rechercheur in het dagelijks leven. Ze wordt door haar baas gevraagd om undercover te gaan in die oude vertrouwde wereld van haar. Maar het blijkt niet zo ongevaarlijk te zijn als ze in eerste instantie voorgeschoteld kreeg.

Eva Gabrielsson gaf me met haar verhaal: Pauls laatste zomer ook de kriebels…Stel je komt op een begraafplaats om je geliefde te bezoeken…En het graf ernaast, daar is iets goed mis mee….Er staat een steen op met jou naam! Maar je bent nog springlevend! Creepy, ik kreeg echt medelijden met deze man en wou ook echt weten wat er aan de hand was.

Magnus Montelius met Een alibi voor señor Banegas, vond ik ook erg goed. Het zit echt goed in elkaar. Een ongeluk zit in een klein hoekje…. Bewust een moord plegen is iets heel anders.

Ook staat er voor elk verhaal een stukje over de schrijver van het verhaal en na het verhaal ook nog. Dat vond ik ook allemaal erg interessant. Je leert ze toch een beetje beter kennen..En krijgt meteen meer tips over hun andere boeken. De inleiding van John-Henri Holmberg is ook interessant. Deze man heeft dit boek samengesteld. En dat heeft hij heel erg goed gedaan!
Deze verhalen bundel leest echt enorm snel. Ik ben normaal geen verhalenbundel lezer. Maar als ik een boek in een weekend uitlees, dan is het een goed boek! Ik weet nu ook zeker dat ik meer Zweedse schrijvers ga ontdekken. Ik was altijd een beetje afhoudend. Maar ik ben nu wel om.
Dit boek krijgt van mij ook 4 sterren****, gewoon omdat het een zeer originele en unieke verhalenbundel is, die mij echt vastgreep….( en pas weer los liet, toen het laatste verhaal uit was).