Iko nam het in het vorige deel op tegen wolfsoldaat Steele. Maar het gevecht is nog niet voorbij. Steele wilt wraak nemen op Cinder, zij is namelijk de nakomeling van de koningin die hem in een beest heeft veranderd. Hij wilt dat de genetishe manipulatie, die op hem en vele andere soldaten is uitgevoerd, terugdraaien en hij beweert dat Cinder dat kan maar weigert te doen.
Er raken steeds meer mensen bij betrokken en als hij ook onschuldige aardbewoners dreigt te gijzelen en zelf vermoorden moet het team van Cinder met een oplossing komen. Iko probeert iedereen te beschermen, zelfs haar irritante assistent die haar er op elk moment van de dag aan herinnert dat ze een andro√Øde is. Zij wilt hem er van overtuigen dat ze meer is dan dat, maar krijgt ze daar de kans wel voor?

In dit vervolg op de eerste graphic novel met Iko in de hoofdrol komen opnieuw alle personages, die ik als lezer van the Lunar Chronicles al kende, weer aan bod. Ieder met zijn of haar eigen trekje, en met de tekeningen erbij lijken ze nog meer tot leven te komen. Hoewel mijn voorkeur nog altijd uitgaat met een boek zonder illustraties, blijft de afwisseling wel leuk. Zeker bij een serie als deze.
Of de reeks op deze manier uitgemolken wordt, weet ik niet. Op zich is dit wel een leuke toevoeging aan de andere boeken, zeker omdat Iko het favoriete personage is van veel lezers. Maar of een derde deel nog nodig is? Het was spannend en zeker wel van meerwaarde om erachter te komen waarmee Cinder en haar vrienden allemaal nog te maken krijgen na de puinhoop toen Levana was verslagen. Maar om hier nog veel meer delen van te maken, ik weet het niet.

Het eerste deel was ook verrassender. Je krijgt als lezer een kijkje in de toekomst nadat Cinder de troon van Levana overneemt en de dreiging van de wolfsoldaten zorgt voor extra spanning. Deze spanning verandert niet veel in het tweede deel. Het tweede deel was iets minder verrassend en het was iets voorspelbaarder. Maar evengoed erg leuk en interessant om te lezen als je weg bent van de Lunar Chronicles.