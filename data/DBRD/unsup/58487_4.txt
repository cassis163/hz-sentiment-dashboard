Kate is een jonge meid in high school, maar ze moet alles alleen doen, ze woont in China Town in een kamer van een Chinees stel met een groentewinkel, waar ze voor werkt. Leren gaat haar gemakkelijk af en liegen ook. Op school kiest ze een meisje uit die haar kan helpen haar doel te bereiken: op Yale te worden aangenomen om te gaan studeren. Olivia, haar nieuwe vriendin is schatrijk, woont in een prachtig huis met haar vader die wel vaak op reis is. Olivia heeft alles wat Kate ook zou willen hebben, maar ze heeft ook geheimen. Waarom heeft ze een half jaar school gemist vorig jaar? Waarom heeft ze zo weinig vriendinnen?
Kate en Olivia vinden elkaar in vriendschap, hoewel het in eerste instantie een berekende vriendschap was. Maar er gebeuren ook dingen op school, waar Kate 's morgens werkt om te filen. Zo zit ze dicht op het vuur bij het schoolbestuur, maar ook gevaarlijk dicht bij Mark Redkin, die nieuwe fondswerver van de school. Iedereen vindt hem fantastisch met zijn knappe uiterlijk en alles wat hij voor elkaar krijgt voor de school.
Wie krijgt wie het eerst door? En komt Kate's doel in gevaar? Daar kom je achter wanneer je het spannende Pas op Breekbaar leest.

Pas op Breekbaar is een spannende YA, zit goed in elkaar, met beslist bijzondere twists en turns. Echt zo'n boek waarvan het jammer is dat het "al" uit is.