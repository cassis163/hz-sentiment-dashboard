Een driedelige reeks die Mankell opdroeg aan Sofia, een meisje dat hij ontmoette voor het centrale ziekenhuis van Maputo, vertelt achtereenvolgens over de raid op haar dorp waarbij haar vader het leven verliest, over hoe ze haar twee benen en een zus verliest in een ongeval met een landmijn, over hoe haar andere zus aids krijgt en dit ook niet overleeft, en daarbovenop over het bedrog van een man die in haar jonge leven komt. Ondanks al dit leed komt Sofia erbovenop en krijgt ze een beter leven door naaiwerk, en kan ze beginnen studeren (werken?) als leerkracht. Deze boeken zijn bedoeld voor jongvolwassenen en geven door de bril van Sofia in een persoonlijk relaas weer hoe hard het leven is in Mozambique en bij uitbreiding in vele landen in Afrika.