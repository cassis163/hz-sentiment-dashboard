Ik vond dit een bijzonder boek, mooi en heel boeiend. Hertmans heeft een prachtige schrijfstijl en ik houd van het Vlaamse taalgebruik, het lijkt soms wel of zij alleen onze mooiste woorden toepassen (terpentijn in plaats van terpentine). Hoewel het boek in feite een (auto)biografie is voelt het geen moment als een “en toen, en toen”-verhaal. Ik denk dat het feit dat Hertmans vooraleerst schrijver is maakt dat dit boek het juweel werd dat het is.

Een aanrader voor als je houdt van familiegeschiedenissen die spelen aan het begin van de vorige eeuw. Maar ook als je meer wilt lezen over die Grote Oorlog die 101 jaar geleden begon is dit boek zeer de moeite waard.

Lees mijn volledige review hier: http://bladzijde26.com/2015/07/02/review-oorlog-en-terpentijn-stefan-hertmans/