In dit boek staan steeds korte hoofdstukken over een bepaald personage. Ofwel hoort die bij de goede of de slechte kant. Er gebeuren vreemde dingen en in het begin vraag je je af wat hier de zin van is. Maar dat is ook waar het boek een beetje over gaat. Er worden mensen ontvoerd en zij komen in Senora terecht. Dan wordt steeds meer stukje bij beetje duidelijk wat er nu eigenlijk aan de hand is. Het boek is onderverdeeld in een Proloog, deel 1 de ontvoering, deel 2 de ogen volgen je overal, deel 3 de andere wereld en de Epiloog. Die indeling geeft direct de opbouw aan en de keerpunten in het verhaal. Pas op het eind komen alle draadjes bij elkaar en krijg je als lezer een duidelijk beeld van wat er voor gruwelijke dingen gebeuren in Senora. Ik vind dat het boek terecht een thriller wordt genoemd. Je moet niet hopen dat zoiets als wat hierin beschreven wordt ooit ook echt zal kunnen. De hoofdpersonen komen echt in een web terecht van een spin die toekijkt hoe zij reageren op bepaalde situaties. Jammer dat er toch zinnen en woorden fout geschreven staan. De redactie zou beter kunnen, dan kreeg het van mij vijf sterren. Ik moest erg wennen aan de steeds wisselende personages en omgevingen toen ik begin in dit verhaal, in het tweede deel wilde ik vooral erachter komen wat dat web nu precies inhield en waardoor die rare gebeurtenissen plaatsvonden, maar aan het eind werd alles duidelijk en kon ik begrijpen wat er nu gebeurd was. Ik vond het een heel goed verhaal. De kaft van het boek past er erg goed bij.