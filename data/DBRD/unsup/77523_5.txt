Hoe kennen we Dr Pol?

Dr Jan Pol is bekend van de tv show The Incredible Dr. Pol. De show is in Nederland te zien op National Geographic Channel. Bijna elke dag wordt er wel een aflevering uitgezonden. In de show zien we hoe hij en zijn collega’s aan het werk zijn bij de boeren of in de kliniek.

Wat kun je verwachten in het boek?

Het boek is verdeeld over 8 hoofdstukken. Elk hoofdstuk gaat over een bepaald onderwerp. In elk hoofdstuk begint Dr Pol steeds bij het verleden en gaat hij naar de toekomst, maar tussendoor worden er ook sprongen in de tijd gemaakt. Het boek is echt geschreven alsof Jan Pol aan het vertellen is. Net zoals we gewend zijn van hem in de show, gaat het aan een stuk door. Sommige hoofdstukken zijn 50 bladzijden en dan zitten er geen pauzes in de vorm van witregels in. Dit maakt het moeilijk om het boek weg te leggen.

Wat vond ik er van?

Dr. Jan Pol is altijd een van mijn favoriete dierenartsen geweest. De manier waarop hij zijn dieren behandeld en hoe hij zijn liefde voor dieren laat zien. Ook loopt hij niet weg bij aparte zaken. Andere dierenartsen zullen een slang oid niet behandelen, maar Dr Pol zal deze uitdaging aangaan. Doordat ik zo’n fan ben van Dr Pol, was ik bang dat ik alle voorbeelden uit het boek al kende uit de afleveringen van de show. Echter waren er veel voorbeelden die voor mij nog onbekend waren.

Aanrader?

Ja. Dit boek is een aanrader als je fan bent van Dr. Pol. Ik heb het boek in het Engels gelezen, maar het boek is ook uitgekomen in het Nederlands. Ik had het boek namelijk al gekregen voordat ze überhaupt bedachten om het in het Nederlands te gaan uitgeven. Ik heb in de boekwinkel even gespiekt en het boek is hetzelfde opgebouwd, dus gelukkig alleen vertaald.