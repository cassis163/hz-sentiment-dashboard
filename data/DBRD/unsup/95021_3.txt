Dit dikke fotoboek is ingedeeld in een aantal hoofdstukken:
In elk hoofdstuk wordt een groot aantal figuren en locaties ten tonele gevoerd, elk met een aantal leuke feitjes er bij. Afhankelijk van het belang van de persoon in de serie, kom je meer of minder te weten. Zo hebben Yoda, Anakin en Obi-Wan elk twee volle pagina's met plaatjes en feitjes, terwijl de andere Jedi er af komen met één feitje. Ook fans van The Clone Wars komen aan hun trekken: helden en schurken uit de tekenfilm komen net zo uitgebreid aan bod als de karakters uit de speelfilms.

Het boek is flitsend vormgegeven met veel tekstballonnen in rubriekjes: 'Waaw! Cool! Raar! Echt?! Vertel nog eens iets!', veel verschillende lettertypes en bergen uitroeptekens. Fan-feitjes zijn op een leuke manier bij elkaar gevoegd. Zo zijn er bijvoorbeeld twee pagina's over enge beestjes in de filmserie, is er een mooie lijst van alle vormen van Troopers die in het Star Wars Universe voorkomen en zijn er blokjes met handige handige taaltips van allerlei werelden. De foto's en illustraties zijn mooi vormgegeven en de afmeting van het boek is zodanig dat je het lekker op schoot kunt leggen om er doorheen te bladeren. De opmaak is heel gevarieerd; alles spat van het papier. Achterin het boek zit een handige index waarmee alle feitjes terug te vinden zijn.

Wat negatief opvalt in het boek, is dat er nauwelijks aandacht is voor de personen en gebeurtenissen in The Force Awakens, ondanks dat het boek verschenen is na het uitkomen van de film. Daarnaast zit er geen enkele chronologie in de het boek: alles staat door elkaar heen beschreven. Hierdoor is het geen boek om door te nemen als voorbereiding op The Force Awakens. De hoofdstukindeling komt geforceerd over, het is nergens een samenhangend geheel. Het is een visueel overweldigend naslagwerk voor jonge 'die-hard' fans die feitjes willen over de figuren die ze kennen uit het Star Wars Universe. En het zijn er veel, heel veel. Zo veel dat het allemaal nogal schreeuwerig over komt. Heel leuk om even door te bladeren, maar al snel te veel van het goede. Hoewel? Kun je ooit te veel Star Wars krijgen als fan?