Ik reis alleen is het debuut van Samuel Bjork, en om met de deur in huis te vallen: dat zou je niet zeggen!
Er wordt een jong meisje gevonden, hangend in een boom, met om haar hals een bordje: ik reis alleen. Holger Munch wordt op de zaak gezet en voor hem is het cruciaal dat zijn collega Mia Kr√ºger aan deze zaak meewerkt. Mia heeft intussen hele andere plannen, zij wil uit het leven stappen...
Dit is het begin van een bloedspannende thriller, waarin je meeleeft met de personages, en de spanning voelbaar is en aanwezig blijft tot het eind. De auteur slaagt erin je het gevoel te geven dat je in eerdere boeken iets gemist hebt, en doet dit zo goed dat ik toch nog maar eens ging uitzoeken of dit echt wel zijn debuut is :-).
Een boek dat je achter elkaar wilt uitlezen. Vier sterren omdat mijn vermoeden over de dader correct was, dus een minpuntje omdat ik niet volledig op het verkeerde been gezet ben.
Al met al: een aanrader!! Ik ben blij te lezen dat er binnenkort een vervolg komt op dit boek.