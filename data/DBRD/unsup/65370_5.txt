Versleuteld is het debuut van Donald Nolet en het is er een waar hij met recht zeer trots op kan zijn. Nolet heeft een heel erg prettige schrijfstijl. Hij wisselt humor en spanning op een geweldige manier af. De zinnen in het boek lezen heel natuurlijk en waarheidsgetrouw weg. De verschillende verhaallijnen zitten grandioos in elkaar en komen op een geweldige manier samen. De plot is uiterst nauwkeurig in elkaar gezet en de het feit dat de climax pas laat in het boek zit zorgt er mede voor dat de spanningsboog achteraf (bijna) perfect is. Je zou als lezer kunnen denken, als je de kaft bekijkt, dat het om een oorlogsboek gaat. Dit is niet het geval. Het is een verhaal dat in het nu speelt, maar stel dat we er nu achter komen dat de geschiedenis toch niet helemaal zo is als beweerd wordt. Nolet heeft er voor gekozen een cruciale gebeurtenis in de Tweede Wereldoorlog als punt van discussie te nemen. Dit heeft ertoe geleid dat je als lezer een heel andere kijk op deze rampzalige periode krijgt. Want wat nou als het zo gegaan is als Nolet voorsteltÂ…. Je moet er niet aan denken, maar uitsluiten kan je het ook niet.