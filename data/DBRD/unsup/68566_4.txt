Deze dikke pil had ik, ondanks dat je echt goed moet opletten, vrij snel uit! Je wordt helemaal opgezogen in het verhaal en je kunt het boek niet goed wegleggen.
De verschillende standpunten van waaruit je het verhaal bekijkt, enerzijds vanuit Peter de Haan en anderzijds vanuit Willem Rijsbergen, zorgt voor spanning en snelheid in het verhaal. Tussendoor lees je fragmenten van het manuscript en de combinatie van die 3 is magisch.

Halverwege het verhaal had ik al wel door wie er achter de moorden zat, maar daarvoor juist totaal niet. Ik zag geen verband en ik snapte niet wat de connecties waren tussen alle verhaallijnen en het manuscript. Dit sloeg, zoals ik al zei, ineens om en toen werd het verhaal, helaas, wat voorspelbaarder. Mijn inziens was het iets mooier geweest als het nuance verschil iets kleiner was.
Desalniettemin was er een grote variatie aan culturen en type mensen die voorbij kwamen, wat voor mij het verhaal heel levendig en realistisch maakte.
Ik heb veel nieuwe dingen geleerd en ik ben ook gaan nadenken over hoe ik tegen bepaalde dingen aankijk vanuit de Bijbel. Er worden allerlei visies hierop gegeven en verschillende standpunten ingenomen, maar er wordt wel respectvol mee omgegaan. Dit vind ik een erg groot pluspunt van dit boek.

Al met al geef ik het boek 4 sterren. Fans van Dan Brown zullen dit boek leuk vinden, maar de vergelijking die wel eens wordt gemaakt met Amerikaanse en Nederlandse films gaat hier wel een beetje op. De Nederlandse versies zijn leuk, maar deze kunnen niet tippen aan de Amerikaanse versies. Dan Brown blijft mijn favoriet, maar Jeroen Windmeijer doet niet veel onder!