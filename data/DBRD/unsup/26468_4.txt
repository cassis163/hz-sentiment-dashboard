Erg mooi boek. Verteld door drie verschillende vertellers;
Oskar en zijn grootouders van vader's kant.
Soms hartverscheurend maar soms ook met droge humor.
Het verhaal van Oskar gaat over zijn vader die in het WTC was tijdens
de 9-11-aanslagen. Over zijn vader, over de zoektocht naar een
bijpassend slot en over de mensen die hij onderweg leert kennen.
Zijn grootouders vertellen ieder voor zich hun eigen verhaal.
Triest maar soms grappig. Grootvader die niet meer kan praten en
die in de ene hand: JA en in de andere hand: NEE heeft staan.
Hij communiceert schrijvend via een notitieblok of zijn handen.
Grootmoeder die 'snertogen' heeft, zeer slecht ziet en alles alleen moet doen.
Ook visueel wordt een en ander verteld. Vooral door foto's maar
ook tekeningen, onleesbare bladzijden of een geheel lege pagina,
die misschien eigenlijk heel 'veelzeggend' is.
Heel erg mooi boekje over communicatie, zoeken , begrijpen,
keuzes maken en de gevolgen hiervan.