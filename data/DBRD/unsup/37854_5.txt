Dit boek is gebaseerd op een waargebeurde liefdesgeschiedenis, namelijk die tussen de grote Franse filosoof René Descartes en het dienstmeisje Helena.
Descartes verbleef lange tijd in Nederland waar hij in Amsterdam verbleef bij boekhandelaar Thomas Sergeant en zijn dienstmeid Helena.
In het verhaal wordt Descartes geïntrigeerd door de vindingrijkheid en leergierigheid van Helena. Er bloeit een liefde op maar door het verschil in stand moet deze relatie verborgen blijven. Dit wordt steeds moeilijker wanneer Helena zwanger wordt. Descartes kan niet bij haar blijven maar laat voor haar zorgen. Wanneer hij uiteindelijk Helena gaat bezoeken wordt hij overspoelt door liefde voor zijn dochtertje.
Descartes ging in Santpoort wonen samen met Helena, hun dochtertje en lakei Limousin.
Het valt Helena moeilijk dat ze nog steeds hun relatie en kind moeten verbergen.
Hun dochtertje Francine is hun grote geluk en wanneer zij sterft aan roodvonk twijfelen ze of het nog nog zin heeft hun relatie voort te zetten.

Ik vond het een prachtig boek, het deed me denken aan het meisje met de parel van Tracy Chevallier. Wie dat graag las, zal ook veel leesplezier hebben aan dit boek.