Little fires everywhere vertelt het verhaal van een brandstichting in het dorpje Shaker Heights. In het boek komen de verhalen van verschillende personages samen waardoor voor de lezer wordt gereconstrueerd welke gebeurtenissen tot de brand hebben geleid. In het begin vond ik het soms lastig dat er regelmatig in het verhaal van personage wordt gewisseld, maar dit zorgt wel dat er voldoende afwisseling is. Niet ieder personage is immers even 'likeable'. Dit maakt dat je steeds dichter bij de ontknoping van het verhaal komt en hoe de levens van de personages in elkaar verweven zijn. Celeste Ng heeft daarmee een boek geschreven dat een echte pageturner is.