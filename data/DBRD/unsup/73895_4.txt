De Ontmoeting verhaalt over Miles, sheriff en Sarah, onderwijzeres van het zoontje van Miles, Jonah genaamd. De vrouw van Miles en moeder van Jonah is twee jaar eerder bij een verkeersongeval om het leven gekomen.

Miles is kapot van verdriet en geobsedeerd op zoek naar de dader; die is immers weggereden van de plaats van het ongeval.
Sarah is gescheiden en van plan een nieuwe start te maken.
Jonah heeft wat problemen op school en zo komt het dat Sarah en Miles met elkaar kennis maken.

Zo omschreven lijkt het een maar al te voorspelbaar verhaal te worden. Niets is minder waard.

Doordat Miles naarstig op zoek blijft naar de veroorzaker van het ongeval, is De Ontmoeting niet enkel het zoveelste romantische verhaal, maar zit er ook wat spanning in.

De veroorzaker doet ook zijn zegje. Sparks wisselt deze "getuigenissen" af met de rest van het verhaal. In het begin word je regelmatig op het verkeerde been gezet omtrent de identiteit van deze persoon. Uiteindelijk geeft Sparks zijn naam prijs en komt het verhaal in een andere versnelling terecht...