spanning, geheimzinnigheid, polygamie geven het boek een suspense die het onweerstaanbaar maakt. Kortom, een meesterwerk!,Vrouw nummer 19 is de 4de bestseller van David Ebershoff (1969). Internationaal werd hij bedolven onder het lof door deze literaire thriller. Het magazine Publishers Weekly noemde het een van de beste boeken van het jaar. Het is minder bekend dat hij ook auteur is van reisverhalen. Daarnaast levert hij regelmatig journalistieke bijdrages voor de uitgeverij Random House en geeft les aan de Columbia University. Momenteel verblijft Ebershoff in New York City.
Vrouw nummer 19 is een lijvig boek. Het bestaat uit 2 verhalen die parallel lopen. Jordan Scott, een weglopertje uit een Mormoonse sekte, wordt geconfronteerd met zijn moeder BeckyLyn Scott. Ze wordt ervan beschuldigd dat ze zijn Mormoonse polygame vader vermoord heeft. BeckyLyn koos de kant van zijn vader toen die hem uit huis gooide. Jordan moet zich een weg zien te banen tussen zijn innerlijke conflicten, de verdediging van zijn moeder, zijn gevoelens voor zijn nieuwe vriend, zijn verleden en het zoeken naar de moordenaar. Daarnaast wordt het levensverhaal van Ann Eliza Young uitgewerkt. Ann Eliza was naar verluidt de 19de vrouw van Brigham Young, sekteleider en profeet van de Mormonen die meervoudige huwelijken als levensstijl promootte. In 1875 liet ze zich na een moeilijke strijd voor haar vrijheid van hem scheiden. Naar aanleiding van haar beproevingen schreef ze het werk Wife No 19. Hoewel Vrouw nummer 19 achteraan gedocumenteerd is met historische feiten bevat het niet de biografie van Ann Eliza Young. Haar verhaal wordt verteld door een ingenieus samenspel van feiten en fictie. Het resultaat is een geloofwaardig verslag van haar leven. Het is doorweven met het nodige enigma, waardoor de nieuwsgierigheid van de lezer geprikkeld wordt. Het boek bevat verschillende literaire teksten, namelijk het boek van Ann Eliza Young, een universiteitsseminarie, brieven, informatie van Wikipedia,...De aannemelijkheid van het verhaal vergroot hierdoor aanzienlijk. De kracht van het boek is tegelijk ook de zwakte omdat het tempo van het verhaal hierdoor wordt afgeremd. De verhalen van Ann Eliza Young en Jordan Scott zijn degelijk uitgewerkt en dragen bij tot de sfeerschepping in het boek. Het gaat om de sfeer van ge√Øsoleerdheid, eenzaamheid, devotie en misleiding...
Angst, spanning, geheimzinnigheid, polygamie geven het boek een suspense die het onweerstaanbaar maakt. Kortom, een meesterwerk!