Waarom raakt Murakami mij precies op de juiste plek? Waarschijnlijk komt dat door het gemeenschappelijk element in al zijn werk: een brug tussen fantasie en realiteit die telkens precies de juiste balans lijkt te hebben. Een delicate balans die mede door de schrijfstijl van Murakami als een betovering aanvoelt. Je voelt een connectie die in het pure fantasy-werk (wat ik zeker ook kan waarderen) bijna onmogelijk is. En dan is er nog genoeg over dat je losweekt van de betonnen realiteit en je in verbazing achterlaat. Murakami is een meester in deze magisch-realistische stijl. Hij heeft een verhaal te vertellen en het is zijn taak om dat zo kraakhelder mogelijk (slecht Nederlands, ik weet het) te doen. Alles wat hij schrijft is fris, stoutmoedig en sterk. Dit is pas mijn tweede boek, dus ik heb nog vele lekkere paginaâ€™s te gaan.