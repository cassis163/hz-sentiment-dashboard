Door een hoog tempo qua ontwikkelingen en de korte hoofdstukken blijft de vaart erin. Het is geloofwaardig qua opbouw en heeft herkenbare dialogen. Vooral die tussen de moslimjongeren bevatten typische straattaal. Het onderwerp is hoogst actueel en het plot heeft een dubbele laag. De ontknoping in de bunker schetst een somber toekomstbeeld voor ons land. Janzen maakt duidelijk dat zowel de radicale Islam als studiegroep Erkebrand maatschappelijke factoren zijn om rekening mee te houden. Voor iedereen die een actueel en realistische thriller wil lezen. Een nieuwe - mannelijke - ster aan het firmament van Nederlandse thrillerauteurs. Kan zich meten met Tomas Ross en Charles den Tex.