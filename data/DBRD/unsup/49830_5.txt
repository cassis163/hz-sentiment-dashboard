Joy is een vrouw met een verleden. Een erg heftig verleden. Als vrouw kun je niet anders en met haar mee leven. En met haar meedenken. Wat is gerechtigheid? Hoe ver kun je gaan?
Ze is op het eerste gezicht een dolgelukkige vrouw. Ze heeft van haar hobby haar werk gemaakt en ze verkoopt veel prachtige schilderijen. Maar haar leven gaat een heel andere wending krijgen, zodra ze haar lieve man Stefan gaat ophalen van zijn werk. Ze komt daar een groepje mannen tegen en haar hele verleden komt weer terug. Ze wil dat niet! Ze heeft het afgesloten en dat moet zo blijven, toch?

Ze besluit de ultieme wraak te gaan bedenken. Joy maakt graag lijstjes, dus schrijft ze het op.
Die 5 mannen uit haar verleden maken je boos en je wilt haar helpen. Je voelt enorm met haar mee.
Ook andere personages wil je het liefste een knuffel geven. Je gevoel springt op en neer. En ik denk dat elke lezer zichzelf gaat betrappen : Dat je gewoon ook wraak wilt nemen, samen met Joy.
Joy is zo goed neergezet, dat het lijkt alsof je haar echt kent.

Er zit echt veel humor in, de plee-art is ook enorm grappig. Het is vreselijk wat Joy is overkomen, maar het heeft haar humor niet weggenomen. Af en toe moest ik echt heel hard lachen, om wat Joy dacht of zei. Ze denkt veel, maar veel dingen zegt ze niet hardop.

De hoofdstukken zijn kort, het leest enorm snel en ik kon het boek niet meer wegleggen!
Het einde vond ik ook echt goed. Ik zag het laatste hoofdstuk niet aankomen. Toen moest ik wel even slikken. Ik snap dat Marjan zegt : Ik ga me hechten aan bepaalde karakters. Je kunt gewoon als vrouw, dit niet naast je neerleggen.

Wat heb ik genoten van deze Thriller. Marjan vroeg zich af, of het wel een echte thriller was. Ja, Marjan! Dat is het zeker! En ik hoop zeker dat je echt nog veel meer thrillers gaat schrijven!
De humor van Marjan (en Joy) en de ultieme wraak , zijn echt zeer goede ingrediënten om een boek spannend te maken. Ik heb altijd een beeld van een hoofdpersonage in mijn hoofd. En Joy leek voor mij veel op Marjan. Ik zag dat zo voor me. Terwijl Joy er niet zo uitziet. Maar dat kwam vast door mijn ontmoeting met Marjan.
Dit boek krijgt ook echt 5***** van mij…Spannend, humor en een emotionele achtbaan!