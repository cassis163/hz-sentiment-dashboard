Recensie ‘Gerechtigheid’ van James Patterson (***)

Oorspronkelijke titel: Cross Justice
ISBN: 9789023494690
Uitgeverij: Uitgeverij Cargo
Pagina’s: 411

Uiteindelijk altijd weer verrassend….

Wat is de magie die schuilt achter de boeken van James Patterson? Een nieuwe titel in de Alex Cross-serie wordt met de nodige scepsis ontvangen. Een grootmoeder die een leeftijd heeft waarbij je niets meer hoeft te verwachten, blijft recht overeind staan. Kinderen die maar niet volwassen willen worden. En natuurlijk een Alex Cross die het eeuwige leven lijkt te hebben, gezien de aanslagen die er al gepleegd zijn op hem. Ongeloof dreigt te gaan overheersen en toch moet een nieuw verhaal gelezen worden. Nieuwsgierigheid of toch een voorzichtige vorm van verslaving? Het maakt niet uit, ‘Gerechtigheid’ ligt er en dient dus gelezen te worden….

Alex Cross is een echte familieman, dat is algemeen bekend. En soms gaat dat verder dan alleen zijn huisgezin. Omdat zijn neef, Stefan Tate wordt verdacht van aanranding en moord, waarvan hijzelf verklaard onschuldig te zijn, vindt Cross dat hij daar zijn expertise in moet investeren. Hij vertrekt met zijn gezin, inclusief zijn oma Regina, naar zijn geboortestreek en probeert zijn nichtje Naomi ‘Scootchie’ Cross die als verdediger optreedt, bij te staan.
In zijn onderzoek komt hij veel bekends tegen wat niet alleen leuke herinneringen oplevert maar ook vragen waar hij nog nooit geen antwoord op heeft gevonden.

Patterson heeft wereldwijd miljoenen fans en allemaal wachten ze op nieuwe avonturen van bijvoorbeeld Alex Cross of andere bekende personages. ‘Gerechtigheid’ is enerzijds een terugreis naar de roots van Cross maar dat kan natuurlijk nooit zonder een spannend avontuur, dus dat krijg je er dan bij. Het bijstaan van zijn neef en ondersteunen van zijn nichtje levert een diep onderzoek op waar bedenkingen over corruptie op alle niveaus niet van de lucht zijn.
Maar Patterson, die volgens overlevering, alleen nog honderd procent verantwoordelijk is voor de Alex Cross-serie zou zijn naam geen eer aan doen als hij daar niet iets leuks van weet te maken. En inderdaad, ook in dit avontuur dat bestaat uit meerdere verhaallijnen, is het de creativiteit en de techniek van Patterson die de lezers toch weer vermaken. Soms op de grens van geloofwaardigheid maar dat weer wordt gecompenseerd door het vakmanschap om alles op elkaar aan te laten sluiten, roept dan weer bewondering op. Omdat het onderdeel leesplezier natuurlijk ook niet onbelangrijk is en de conclusie dat daar niets mis mee is, moet je dan toch maar weer vaststellen dat het Patterson wederom weer is gelukt. Een leuk verhaal dat voor alle niveaus aantrekkelijk is en brengt wat wordt verwacht; een paar uurtjes wegduiken in de interessante wereld van de familie van Alex Cross. Maar helaas wordt het niveau van de eerste Alex Cross-avonturen zoals bijvoorbeeld ‘Kat en Muis’ en ‘Slaap kindje slaap’ lange tijd niet meer bereikt en dat is wel weer jammer te moeten concluderen.

Eindoordeel: 3 sterren

Spanning: 3 sterren
Plot: 3 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 2 sterren