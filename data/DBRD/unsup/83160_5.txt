4,5 ster. Ik luisterde het luisterboek, wat wordt voorgelezen door Dieuwertje Blok. Dat zij het voorleest, deed me glimlachen omdat ze ook een rol heeft in het boek. Dit was de enige glimlach die ik had bij dit boek.
Dit boek is zwaar. Het is het trieste verhaal van ouders die niet functioneren nadat hun oudste kind is overleden. De drie kinderen die zijn overgebleven hunkeren naar liefde en aandacht, tevergeefs.
Marieke Lucas kan goed schrijven. Door haar poëtische zinnen neemt ze je mee in de wereld van het meisje Jas. Vaak houd ik niet van boeken met rare namen of poëtische zinnen (terwijl je het ook in gewone woorden kunt zeggen), maar hier werkt het heel goed en vond ik het niet irritant. Heel knap hoe de sfeer wordt neergezet.
Het heeft me geraakt. Ik denk aan al die kinderen die opgroeien in een dergelijke situatie. Het boek geeft een inkijk in hun leven.
Ik hoop dat Marieke Lucas nog meer gaat schrijven, dat ga ik dan zeker lezen.