In The New York Times van 20 September 2010 schreef journaliste Jenny Nordberg voor het eerst over de bacha posh: meisjes die opgroeien vermomd als jongens.
De verborgen meisjes van Kabul (in het Engels The Underground Girls of Kabul) is het resultaat van 5 jaar studie. Jenny Nordberg doet uitgebreid verslag over haar onderzoek naar de bacha posh in Afghanistan

Ik ben niet helemaal onbekend met de toestanden in Afghanistan. Merendeel wat ik van het land weet heb ik uit kranten maar het onderzoek van Jenny Nordberg gaat verder. Het is een boeiend en prettig geschreven verslag over het waarom meisjes opgroeien verkleedt als jongen. En sommige meisjes gaan het liefst ook tijdens hun puberteit als jongen door het leven. Tevens doet Jenny Nordberg verslag over hoe het is om als vrouw te leven in Afghanistan. Zij doet dit aan de hand van de persoonlijke verhalen van de vrouwen zoals bijvoorbeeld Azita, een vrouw die politiek actief wil zijn en van Zahra, een puber die een jongen wil blijven. Voor mij als een vrij opgevoede vrouw is zoâ€™n leven haast niet voor te stellen.

Jenny Nordberg laat met haar verslag ook zien waarom goedbedoelde projecten van het Westen niet altijd effect hebben gehad. Het verhaal van De verborgen meisjes van Kabul verdient het om door veel mensen gelezen - en doorverteld te worden.