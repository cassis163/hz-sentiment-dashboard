Ik ben niet bang, wordt verteld vanuit het oogpunt van Michele, een 9 jarig jongen. Het verhaal speelt zich af tijdens een snikhete zomer in Italië. Als hij met andere kinderen aan het spelen is op een verlaten heuvel, ontdekt hij in een put een jongen van zijn leeftijd, die vastgeketend zit. Michele moet dealen met dit grote geheim, waar hij zich geen raad mee weet. Hij is zowel nieuwsgierig als bang, maar ook ontzettend moedig, als hij beslissingen neemt, waarbij hij zichzelf in gevaar brengt.

Dit is het eerste boek dat ik heb gelezen van deze, in Nederland steeds populairder wordende auteur. Het laat zich snel lezen, zonder moeilijke woorden en zinsconstructies. Het verhaal is heel aardig, maar toch had ik er iets meer van verwacht. Nu hoor van verschillende kanten dat dit niet zijn beste boek is, dus ik wil zeker nog andere boeken van hem lezen.

Ik gaf dit boek 3½ ster, wat ik afrond naar 3 duimen.