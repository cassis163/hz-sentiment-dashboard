De cover

Op de cover is een stoel te zien die in een natuurlijke lichtbundel staat. De omgeving oogt verlaten. In mijn beleving is dit de loods waar Engelina op een bepaald moment in het verhaal vastgehouden en mishandeld wordt. De cover spreekt mij erg aan en ik vind hem ook erg goed bij het verhaal passen.

De auteur

Engelina Fenn (1973) is in Drenthe geboren en woont al jaren in Groningen. Dat ze opgroeide in Friesland, maakt haar een echte Noorderling. Ze is een sprankelende persoonlijkheid die beide kanten van het leven heeft meegemaakt. Eerder publiceerde ze korte verhalen, waarvan een aantal is gepubliceerd in twee bundels. Wekelijks schrijft ze een column in de digitale wijkkrant, altijd weer met een belangrijke moraal erin verweven.

Mijn mening

Het verhaal begint meteen sterk met de zin ‘Voor de zoveelste keer is Willem vreemd gegaan’. Hierdoor had ik al direct het gevoel dat er iets niet klopte in het leven van de hoofdpersoon Monica. Maar deze eerste zin is nog niks ten opzichte van de wereld waar Monica letterlijk wordt ingezogen.

Gaande weg het verhaal zie je de hoofdpersoon, Monica, veranderen van een naïeve en goedgelovige vrouw naar een vrouw die niemand vertrouwd maar wel echt standvastig is. Dit heeft Engelina echt goed weten over te brengen op de lezers. Dit zal mede dankzij haar beeldende schrijfwijze komen. De spanning is aanwezig vanaf het eerste tot het laatste hoofdstuk. Ik kon het boek dan ook maar met moeite wegleggen en ik wilde het echt in één ruk uitlezen en als ik dat heb dan is het boek meer dan geslaagd.

Nu, nadat ik het boek gelezen heb kan ik alleen maar diepe respect opbrengen voor Engelina. Wat een leven heeft deze vrouw gehad. Of je nu graag thrillers of waargebeurde verhalen leest. Dit boek mag niet ontbreken op je gelezen lijstje!