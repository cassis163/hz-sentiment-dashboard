In dit tweede deel, Het Verzet, blijkt dat Noa en Peter geen hulp van de FBI krijgen in hun poging de medische experimenten op straatkinderen en jongeren, uitgevoerd door Pike & Dolan, stop te zetten.
Noa is al twee keer ontsnapt en werkt nu samen met Zeke om te proberen over heel het land geheime plaatsen waar de experimenten uitgevoerd worden, te bestormen om zo kinderen te bevrijden. De zieke kinderen worden ergens bij een bevriend en rijk expaar ondergebracht. Noa staat erop dat er geen vuurwapens gebruikt worden. De informatie waar zich de gebouwen bevinden en hoe die eruit zien, krijgt ze van Peter.
Peter heeft zo zijn eigen problemen. Amanda doet raar en hij vermoedt dat ze tijdens de ontvoering in het vorige boek, ge√Ønjecteerd is met PEMA en ziek is. Daarnaast moet hij moeite doen om uit het zicht te blijven van Mason en zo normaal mogelijk doen voor zijn ouders.
Een en ander loopt goed mis wanneer er een dode valt en iemand een vuurwapen gebruikt. Om het nog erger te maken is er een mol onder de geredde kinderen.
Dit boek leest ook heel vlot, het is spannend en het laat je achter met de nodige vragen.
Ik kijk uit naar het volgende deel.