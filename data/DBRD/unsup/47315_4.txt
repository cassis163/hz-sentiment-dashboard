Wat heb je nodig?
Dat is de vraag die aan leerlingen van de Nottawa High School wordt gesteld via een nieuwe social media site: Nodig. Op deze site blijven de leerlingen anoniem en krijgen alleen een nummer toegewezen, ideaal denken er veel weet namelijk wie jij bent. En het belangrijkste nog, je krijg zomaar van de site wat je nodig hebt! Er zit natuurlijk een addertje onder het gras, je moet er wel wat voor terug doen. En wat onschuldig begon loopt compleet uit de hand.

Kaylee Dunham is de hoofdpersoon in het boek en ze weet heel goed wat ze nodig heeft, een nieuwe nier voor haar zieke broer. Echter op het moment dat ze haar verzoek in dient krijgt ze geen tegenprestatie.. zou zij de enige zijn die iets gevraagd heeft wat ze echt nodig heeft?

Het boek sprak vanaf het begin gelijk aan, het is heel actueel door social media en naar mijn idee iets wat in het echte leven zo zou kunnen gebeuren. Joëlle Charbonneau weet heel goed waar jongeren behoefte aan hebben en wat ze er voor over zullen hebben. Er is heel goed beschreven hoe men eigenlijk helemaal niet echt nadenkt voordat je iets uitvoert als er iets van je gevraagd wordt. Een doos van een bakkerij bij iemand afleveren, tja wat kan daar nou mis mee zijn?

Joëlle Charbonneau schrijft op zo’n manier dat het boek makkelijk weg leest maar ook dat het heel erg spannend is! Je leest het boek zo uit omdat je moet weten hoe het verder gaat en wilt weten wie er achter nodig zit!

Erg goed in Nodig zijn de verhaallijnen, zoveel verschillende opdrachten en toch komt alles uiteindelijk samen, heel goed bedacht en vooral ook uitgewerkt.

Hetgeen wat wel wat tegenviel in het boek was dat het een beetje ver ging, het is dan wel een thriller maar ik hou er niet van dat er veel mensen dood gaan in een boek en zeker niet op de manier zoals in dit boek. Ook de ontknoping verraste me erg en viel een beetje tegen, eerst vallen alle puzzelstukjes op hun plek en dan is er toch nog een open einde!

Dit boek is al met al een topper en een aanrader voor iedereen die van young adult en van thrillers houdt. Dus wat heb jij nodig?