Dagen van schaamte van Lieneke Dijkzeul is een verrassende thriller die je echt aan het denken zet.
De omslag is zeer mooi vormgegeven met glasscherven waar je alleen vage vormen achter ziet.
Laat je meeslepen in de wereld van iemand die het eigenlijk best goed voor elkaar heeft, maar dan ineens in een heel ander leven terecht komt. Pieter heeft het vanaf de buitenkant bezien goed voor elkaar, een goede baan, borrelen met vrienden na een potje tennis en een mooi huis met een watertje erachter. Alleen is hij wel alleen, zijn vrouw is ervandoor omdat ze zijn manier van doen niet meer trok.
Pieter komt terecht op een plek waar hij niets van begrijpt, hij is volkomen in de war. Hij probeert te beredeneren wat er gebeurt en waarom hij is waar hij niet wil zijn. Heel mooi wordt omschreven wat hij denkt en zijn eigen reflectie over wat hij dan denkt. Tijdens het lezen voel je de desoriÃ«ntatie en het doet regelmatig je maag samentrekken van plaatsvervangende ... schaamte.