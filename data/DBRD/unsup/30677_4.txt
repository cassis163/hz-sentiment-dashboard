Na wat twijfel uiteindelijk toch maar dit boek aangeschaft. Door de uiteenlopende recensies maar zeker ook wel door de mooie cover. En ik heb geen spijt van de aankoop. Het verhaal wordt mooi opgebouwd. Je zit wel meteen in het verhaal. Daarna gaat het snel maar je krijgt niet het gevoel dat het wordt afgeraffeld of zo. Erika, de hoofdpersoon, wordt mooi beschreven en je krijgt steeds meer een beeld van haar en de last die ze meedraagt.
De hoofdstukken zijn kort en de zinnen duidelijk en helder. Niet onnodig overgoten met allerlei details maar precies goed.
Ik heb het boek 4 sterren gegeven. 5 geef ik zelden, dan moet het echt perfect zijn en dat is het naar mijn mening niet. Zo had ik zelf na 300 pagina's wel een idee van de afloop en dat is toch jammer. Maar aangezien het blijkbaar het eerste deel van een serie is die gaat verschijnen dan kan het wellicht gaan streven naar die 5 sterren en dus perfectie. Op naar deel 2 zou ik zeggen!