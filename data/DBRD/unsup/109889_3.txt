Eerste reactie
Het verhaal op zich is wel leuk. Het is inderdaad een boek voor (de jongere) Young Adults. Na het lezen van de inleiding had ik een boek met meer diepgang verwacht.
Samenvatting
Alya, een meisje of jonge vrouw, leeft in een weldadige omgeving samen met haar vader, in dienst als raadsheer bij de Emir van Al Andalus, en een huishouding die gerund wordt door slaven. Alya heeft er plezier in om vreemde talen te spreken. Dit komt de emir te weten en wanneer hij behoefte heeft aan een tolk in een gezantschap naar Navarra vraagt hij Alya’s vader om haar mee te laten gaan met dit gezantschap om voor hem de onderhandelingen te voeren.
Na de voorbereiding van de reis gaat het gezantschap op pad.
Na een overval wordt Alya echter als slaaf aangeboden.
Als slavin maakt ze veel mee waarbij ze veel baat heeft bij haar talenkennis om de tegenslagen die ze mee maakt zover te beïnvloeden dat ze er telkens weer wat beter uit komt dan was voorzien.
Dit deel eindigt vrij abrupt in een ontwikkeling van nauwelijks twee pagina’s.
Conclusie
Het boek leest lekker vlot weg maar inhoudelijk blijft het wat achter bij de verwachting die ik had. Tegenslagen en eenvoudige of toevallige oplossingen houden de spanning beperkt. Gebruikmaking van de historische feiten waartoe dit verhaal uitnodigt zijn ook wat beperkt
Het einde nodigt te weinig uit nieuwsgierig te zijn naar het volgende deel.