Welkom bij Kamp Halfbloed, je bent een halfgod. Met deze gids Kamp Halfbloed (vertrouwelijk) weet je straks precies wat je kunt verwachten.

Ik wou dat ik echt naar Kamp Halfbloed kon, dat er echt zoiets bestond, want het zou een gaaf kamp zijn. Ik vind het altijd wel grappig om een, nou, ik noem ze bijboeken te lezen (van die boeken die wel bij de serie horen, maar niet echt bij het verhaal van de serie). Dit zijn boeken die wat extra details verschaffen die je niet in de boeken van de serie kunt vinden. Zoals The Shadowhunter’s Codex van Cassandra Clare, Four van Veronica Roth of Lang & Gelukkig van Kiera Cass.

Ik vond het heerlijk om weer in de wereld van Percy Jackson te duiken, ook al was het maar een boek voor één avond (157 blz, dat lees je echt giga snel uit). In dit boek kom je alle oude bekenden weer tegen. De Percy Jackson serie is echt een aanrader. Alle kennis die ik heb over de Griekse mythologie heb ik daar geleerd, op een grappige manier.

Dit boek staat vol met illustraties, notes van Percy en ander commentaar. Je komt nieuwe dingen te weten over Kamp Halfbloed. Hoe is het nou eigenlijk ontstaan, welke plekken zijn er allemaal, dit wordt afgewisseld door korte verhalen van Halfgoden. Het is geschreven door halfgoden, voor halfgoden, dit kun je merken aan de manier van schrijven. Het is een grappig boek, passend bij de andere boeken. Hier en daar vond ik het boek wel wat kinderlijk, maar het is waarschijnlijk ook voor jongere kinderen bedoelt, en ik vond de stukken van Apollo’s welkom een beetje irritant. Maar verder is het een vermakelijk boek.