Ik wil nog zoveel talen leren. Spaans, Frans, Italiaans… De taalcursussen staan allemaal klaar in mijn kast, maar tot op heden is het me nog niet gelukt om ze te leren. Als pre-reader van De taalhacker van Gabriel Wyner dook ik als een leergierige student in het boekje en liet mij verrassen door de handige tips en trucs.

Het boekje zelf is geen taalcursus, maar een handleiding om iedere taalcursus met succes af te ronden. De eerste helft van het boek beschrijft Wyner hoe het werkt. De tweede helft is een uitgebreide handleiding voor het maken van je eigen flashcards. Deze zijn nuttig als je bij de basis van een taal moet beginnen en om de taal in het lange termijn geheugen te krijgen.

Ik ga zeker gebruik maken van Wyner z’n techniek en hoop binnenkort te zeggen: Sicily, here I come!

Aanrader voor iedereen die een taal, of meerdere talen, wilt leren.