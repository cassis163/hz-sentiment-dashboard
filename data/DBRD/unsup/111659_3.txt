Het verhaal op zich is erg aandoenlijk. Je krijgt als lezer een prachtige maar huiveringwekkende kijk in de tijd dat Rusland nog onder het regiem van Lenin en Stalin stond. Een vreselijke tijd, maar prachtig weergegeven voor de liefhebber.

Alleen naar het verhaal kijkend en de wijze waarop het geschreven is, ben ik er persoonlijk niet zo kapot van. Het verhaal verloopt erg traag en kent voor mij te weinig spanning. Hierdoor daalde de spanningsboog voor mij persoonlijk soms te veel. Wat er gebeurt is gruwelijk, maar dit zijn slechts pieken in het verhaal. De tijd tussen de pieken is voor mij veel te lang. De uiteindelijke climax kwam voor mij ook iets te laat.

Mooi om dit boek gelezen te hebben, maar dergelijke thrillers hebben duidelijk niet mijn voorkeur. Vandaar dat ik Kind 44 beoordeel met 3 sterren (op de schaal van crimezone.nl)