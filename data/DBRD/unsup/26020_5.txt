Ken Follet, een oud-journalist, schreef vele boeken. Pilaren van de aarde (Pillars of the earth) is waarschijnlijk één van de bekendste boeken en bovendien is dit boek ook verfilmd.

Het boek begint met de executie van een man, een man die voordat hij sterft aan de galg zingt voor zijn geliefde Ellen die vervolgens zijn beulen allemaal vervloekt

Het verhaal gaat verder met Tom Builder die samen met zijn gezin, als meesterbouwer, een huis is aan het bouwen in het graafschap Shiring. Al snel blijkt dat hij zijn werkzaamheden moet stoppen omdat de hooghartige William Hamleigh zijn huwelijksaanzoek afgewezen ziet. Vanaf hier begint Tom en de lezer een waanzinnige reis op zoek naar werk, liefde, reine zielen en de bouw van de kathedraal. We maken kennis met koningen, burgers en ambachtslieden in barre en boze tijden, verraad en intriges en de allesbeheersende kerk. Ellen de heks, Jake haar zoon. Philip de prior, Aliena en Richard.. er zijn zoveel boeiende en levendige personages om mee kennis te maken.

Het is een geweldig boek, een episch verhaal en het laat het leven in de middeleeuwen zien. Je waant je in Engeland rond 1140.. je kan bijna de beerputten ruiken. Een waanzinnig begin van een trilogie.