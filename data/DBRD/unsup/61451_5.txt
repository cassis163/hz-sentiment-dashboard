Ik heb weer een juweeltje gelezen!
"Ster van het noorden" van D.B. John krijgt echt vijf sterren van mij.

Jenna (of Jee-min) is 12 jaar geleden haar tweelingzus Susie (of Soo-min) verloren. Soo-Min was toen in Zuid-Korea en de instanties hebben gezegd dat ze is verdronken, maar ze is nooit gevonden.
Jenna gelooft dat niet en denkt dat ze is ontvoerd door de Noord-Koreaanse regering, die in die tijd meerdere ontvoeringen verrichte.
Een goede vriend van haar vader werkt bij de CIA en vraagt haar medewerking in de stroeve verstandhouding tussen Amerika en Noord-Korea.
Als geheim agent gaat ze infiltreren in het land dat onder invloed is van het strakke regime van Kim Jong-il.
Ze komt er achter dat haar zus nog leeft en in een strafkamp is geplaatst. Maar wat speelt er allemaal achter de schermen en hoe kan ze haar zus bevrijden in dit land waarin je op de voet wordt gevolgd en elke misstap dodelijk kan zijn?

Het boek wordt verteld vanuit drie hoofdpersonages: Jenna (de tweelingzus van Soo-min), Cho (een hooggeplaatste Noord-Koreaanse diplomaat) en mevrouw Moon (een Noord-Koreaanse handelsvrouw).

Een erg indringend verhaal dat je de gruwelen van het strakke regime van Noord-Korea laat zien.
De schrijver heeft aan het eind van het boek een extra stuk toegevoegd met de passages die op feiten berust zijn.

Ik vond het erg pakkend geschreven, je krijgt een kijkje in een cultuur die je niet voor kunt stellen. Echt de moeite waard, een verrijking van je algemene kennis en gewoon een heel mooi boek!!!