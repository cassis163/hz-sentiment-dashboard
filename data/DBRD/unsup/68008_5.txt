Ik kwam dit boek toevallig tegen en had echt niet verwacht dat het zo goed zou zijn. Het is alweer een tijdje geleden dat ik een boek heb gelezen dat zoâ€™n indruk op mij heeft achter gelaten. Ik moet ook eerlijk zeggen dat de omslag van het boek alleen al mooi is. Wat dit boek zo goed maakt, is dat je stil gaat staan bij dingen waar je normaal niet snel aan denkt. Zo lees je in dit boek dat je anderen niet moet veroordelen, zonder dat je het hele verhaal kent. Er zitten vaak meerdere kanten aan een persoon of een verhaal dan je in eerste instantie denkt. Lees maar wat er allemaal wordt vertelt over Declan en hoe hij eigenlijk echt is. Een foto, een beeld vertelt niet direct het hele verhaal. Je bent meer dan het beeld dat mensen van je hebben. Ook komt in dit boek heel erg naar voren dat je zelf je eigen weg kunt kiezen. Je bent jezelf en je kunt jezelf met niemand anders vergelijken. Jouw mening doet er toe, jouw verhaal doet er toe. Dit boek gaat over Juliet en Declan, twee personages, die beide iemand in hun familie hebben verloren. Daarom word er ook veel gepraat over rouwen in dit boek, maar wel op een mooie manier. Rouwen is een proces dat iedereen op zijn eigen manier doet, dat je niet kunt dwingen. Wat ik vooral mooi vond was dat ze brieven begonnen te schrijven aan elkaar, zonder dat ze wisten van elkaar wie ze waren. Op deze manier hebben ze elkaar echt geholpen, niet alleen met het verwerken van het verlies, maar ook bij het leven wat ze leven. Hulp komt soms van onbekenden en onverwachte hoeken, als je er maar voor open staat. Het is belangrijk dat als je ergens mee zit dat je het aan iemand kwijt kan, dus praat, alles valt te repareren. Ik vond het ook leuk om te lezen over fotografie, vriendschap, vooral tussen Rev en Declan vond ik leuk, en liefde natuurlijk, dat hoort er altijd bij, maar ook de verschillende soorten gezinnen. Je leert hele verschillende levens kennen, maar ook hoe je elkaar kunt helpen, hoe je iets voor een ander kan betekenen. Iedereen vind op een gegeven moment een manier om iets te betekenen, in het leven van een andere, voor jezelf, voor de wereld.