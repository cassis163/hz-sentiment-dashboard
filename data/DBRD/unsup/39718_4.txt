Het afscheid van de tropen is een aangrijpend verhaal dat zich afspeelt tegen de achtergrond van de Emergency (noodtoestand) in Maleisië tijdens de jaren vijftig.
Wanneer Lydia thuiskomt van haar tijdelijke verblijf bij haar zieke vriendin blijkt dat haar man en twee dochters weg zijn. Niemand kan haar vertellen waar ze naar toe zijn. Er zijn aanwijzingen dat ze naar het Noorden van Maleisië zijn vertrokken. Lydia begint aan haar zoektocht naar haar dochters, maar krijgt tijdens haar reis met veel tegenslagen te maken. Ze wordt geconfronteerd met de wreedheden van de rebellen. Lange tijd wordt ze in de waan gehouden dat haar man en dochters zijn omgekomen bij een brand. De waarheid is echter heel anders. Haar man is met zijn dochters vertrokken naar Engeland en de meisjes Emma en Fleur wordt verteld dat hun moeder wordt vermist.
In elk hoofdstuk wisselt het verhaal tussen Lydia en Emma zich af. Lydia een zeer krachtige vrouw en Emma die een groot vertrouwen in haar moeder blijft houden.
Het wordt in een rustige schrijfstijl verteld. Leest vlot weg. Er worden mooie exotische beschrijvingen van het land gegeven. Een meeslepend, ontroerend en aangrijpend verhaal.