Arianne Grootendorst - Over de Rand

Na het lezen van dit boek, ga je niet naar bed totdat je zeker weet dat alle deuren op slot zitten. Je krijgt echt de kriebels van dit waargebeurde verhaal.

Arianne ligt niets vermoedend in haar bed. Midden in de nacht schrikt ze wakker omdat er iemand bovenop haar zit. Hij probeert haar te wurgen. Ze weet bijna zeker dat ze doodgaat………
De doodsangst laat je niet meer los als lezer. Echte pure angst en de wil om te overleven, je voelt het! Het is geschreven door de ogen van Arianne zelf. Het geeft mij een thriller gevoel, vermengt met Crime en autobiografische aspecten.
Je volgt Arianne na deze verschrikkelijke gebeurtenis en voelt de angst voor mannen. Maar ook de angst om onder de mensen te komen. De angst van: Wat als hij terug komt om zijn werk af te maken? Het hele politie onderzoek , Arianne die haar leven weer probeert op te pakken en de onrust die er ontstaat bij haar familie en vrienden. Zullen ze de dader ooit pakken?
Je leest vooral veel over Arianne, hoe zij er mee omgaat. Het is verschrikkelijk als je zoiets overkomt. Nu krijg je echt een kijkje in het leven van een slachtoffer. Ik vond het enorm aangrijpend, je weet immers dat het echt is , dit verhaal. Dat is echt even slikken. Je emoties worden op de proef gesteld. Het is een zeer persoonlijk verhaal en ik vind het bijzonder knap dat ze het op papier durft te zetten!

Het leest vlot en je gaat nadenken over je eigen huis. Ben je wel veilig? Je kunt wel denken: Ik hoef de deur niet op nachtslot te draaien, er overkomt mij toch niets. Maar dit verhaal laat je echt goed nadenken. Een psychopaat wacht zijn kans af. Ook als je een keer vergeet je deur goed opslot te draaien. Ze zijn zo binnen, dat is simpel en dan kun je niet meer vluchten. Ik kreeg er echt de kriebels van. Je thuis is toch je veilige haven, maar als je zoiets overkomt, dan voel je geen veiligheid meer. Psychisch maakt dat je kapot. Arianne is zeer sterk. Ik vond het echt een meeslepend proces, vanaf de verschrikkelijke nacht tot de laatste bladzijde aan toe. Ben je eigenlijk wel ergens echt veilig? Psychopaten liggen op de loer….En ze zien er doodnormaal uit. Ze hebben geen opvallend uiterlijk. Je gaat misschien wel een beetje anders kijken, naar mensen die je op straat tegenkomt. Iedereen kan iets te verbergen hebben!

Er komen stukken uit de getuigenverslagen voorbij, verhoor van de dader en psychiatrische rapporten. Het geeft je een echte kijk in de wereld van de Crime, maar dan in thriller vorm. Zoiets is vrij uniek en origineel. Ik noem het dan ook een crime-thriller.

Ik geef het boek 4****.