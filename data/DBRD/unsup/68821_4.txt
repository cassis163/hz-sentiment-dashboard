Paola Dante ligt in coma. Paola is een ambitieuze carrièrevrouw en in de steek gelaten echtgenote. Ze staat voor een keuze. Gaan of blijven? Ze moet een besluit nemen.

Het begon allemaal met een merkwaardig incident in hun jeugd, met een ingewikkelde driehoeksverhouding en een tragisch ongeluk. Lange tijd later komt Daniel terug in haar leven en weet hij haar over te halen om met hem te trouwen. Dan verdwijnt hij op een dag spoorloos, terwijl hij het avondeten klaarmaakt. Het is alsof hij van de aardbodem is verdwenen, en nooit deel is geweest van haar leven.

“Toen het eindelijk dag werd, trok ik mijn hardloopschoenen en trainingspak aan en ging ik een kalm rondje hollen in de kille ochtendlucht. Als ik andere mensen zag die dat deden, voelde ik niets dan onverschilligheid.”

Ik moet bekennen dat ‘Lady Limbo’ mijn eerste kennismaking was met Roland en ik moet zeggen, het was een aangename! Wat een schrijftalent en wat een scherpe waarnemingszin legt deze vrouw aan de dag.

“Ik vocht terug met al mijn kracht. Ik klauwde en beet als een wilde kat in het nauw, maar Nicky was sterk en had zijn zelfbeheersing verloren. Ik had geen schijn van kans.”

Roland weet haar personages scherp en net voldoende gedetailleerd te presenteren zodat je als lezer telkens meer te weten wil komen, je wil deze personages verder karakteriseren. De auteur laat haar lezers continu op het puntje van hun stoel zitten en nét wanneer je achterover denkt te zakken is er weer zo’n onverwachte plotwending. Diverse duistere geheimen komen voorbij in ‘Lady Limbo’. Dit alles maakt dat de dikke pil die ‘Lady Limbo’ herbergt, geen enkel moment verveelt. Fijne, geloofwaardige dialogen en een fraaie taalbeleving (ongetwijfeld ook met dank aan de vertaler in kwestie) maken dit werk helemaal af.

Wat heeft Lady Limbo te maken met de verdwijning van haar man? Hoe ver zal Paola Dante gaan om de enige man van wie ze ooit heeft gehouden te vinden? Je leest het in ‘Lady Limbo’!

Over de auteur
Consuelo Roland (Kaapstad, Zuid-Afrika) is een alom geprezen auteur met meerdere titels op haar naam.

Uitvoering
Karakter Uitgevers
ISBN 9789045213699 , 9789045213996
Paperback, 448 pagina’s

Over Hanneke Tinor-Centi
Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent.
http://ht-c-communicatie.nl/