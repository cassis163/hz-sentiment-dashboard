Ik heb Dina Perla leren kennen als een daadkrachtig professional, een powervrouw en expert in haar vakgebied. Naar aanleiding van dit boek en de gesprekken die ik daarna met Dina Perla had, heb ik haar écht leren kennen. Ondanks stelselmatige fysieke en psychische kindermishandeling wist de orthodox Joodse gemeenschap reguliere hulpverlening buiten de deur te houden. Het was Dina Perla die op eigen kracht door wist te overleven. Om, na de vlucht, geconfronteerd te worden met ongewenste kinderloosheid, waar Dina Perla en haar echtgenoot nog altijd mee worstelen.
Maar dat is niet wat dit boek zo bijzonder maakt.

De kern van het boek ligt besloten in de kracht en het doorzettingsvermogen van Dina Perla. Tegen de stroom in, twee stappen vooruit, één terug, maar doelgericht vooruit.
"Exodus" is het verhaal van de lotusbloem, waarvan de modder de onmisbare voedingsbodem is geweest. Hoe meer modder, hoe beter de lotus gedijt.

Het is een boek over hoop.
- Hoop dat extreem gesloten -dus duistere- gemeenschappen meer openheid (moeten) geven;
- Hoop op begrip van mensen buiten die gemeenschappen;
- Hoop op het "uit de kast komen" van mensen die gelijksoortige ervaringen hebben;
- Hoop op een betere toekomst.
Met een blik vooruit.