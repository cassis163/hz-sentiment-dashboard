De Russische maffia in Nederland wordt lastig gevallen door een eenling die meedogeloos te werk gaat bij zijn operaties. Natuurlijk neemt de maffia de nodige maatregelen om de lone ranger op te sporen om zo het gestolen goed terug in hun bezit te krijgen en van de lastpost verlost te raken. Dit is een boek vol actie, en zoals het hoort in het genre, soms afgewisseld met het obligate naakt. Dat Esther goed heeft nagedacht over het plot laat zich blijken in de aanwezige personages, die allen hun rol in het verhaal spelen. Er is niet één overbodig persoon in het boek aanwezig. Deze personages worden niet echt uitgewerkt, want de nadruk ligt op de vaart van het verhaal. Verwacht u dan ook aan een opeenvolging van actiescènes in typische Hollywood-stijl.

De rechtlijnige plot en de zeer vlotte schrijfstijl maken dat je werkelijk overdonderd wordt door het boek. Het verwondert me dat dit boek nog niet verfiilmd werd, want het verhaal leent er zich bij uitstek toe. Kortom een zeer vlot lezend boek vol actie, met een eenvoudige plot en zonder losse eindjes. De opvolger van dit boek Onder druk staat al te klaar om erin te vliegen.