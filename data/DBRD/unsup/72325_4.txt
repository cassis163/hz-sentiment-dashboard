Mijn eerste kennismaking met Elisabeth George. Na een aantal verfilmingen gezien te hebben, waar ik erg van onder de indruk was, heb ik dit boek aangeschaft. Het is een prachtig verhaal, maar waar ik wel aan moest wennen is de ietwat langdradige schrijfstijl van Elisabeth George, het verhaal had naar mijn mening wel korter gekund. Als het verhaal eenmaal op gang komt is het heel erg spannend. Tot vlak voor het einde heb je geen idee hoe het af gaat lopen. Zelfs op de laatste paar pagina's gaat het verhaal ineens weer een hele andere kant op, met een verassende ontknoping.

Het verhaal gaat over de ontvoering van de dochter Charlotte van de staatssecretaris Eve Bowen. Charlotte is geboren uit een slippertje van haar met de redacteur van een plaatstelijke roddelkrant, Dennis Luxford. De ontvoerder eist van beiden dat er in de krant een artikel wordt geplaatst waarin Dennis Luxford zijn eerste kind erkent. Eve Bowen wil hier niks van weten, zij is van mening dat Dennis Luxford zelf degene is die de ontvoering in scene heeft gezet en er alleen op uit is om haar onderuit te halen.

Maar dan wordt Charlotte na een week dood gevonden. Pas nu wordt inspecteur Lynley erbij gehaald, die heel boos is dat er niet eerder actie ondernomen is. Er zijn bijna geen sporen meer te vinden, en hij en zijn team tasten volledig in het duister over wat er gebeurd is. Maar dan wordt ook de zoon van Dennis Luxford ontvoerd, en wederom eist de ontvoerder dat er een artikel in de krant geplaatst wordt waarin hij zijn eerste kind erkent. Vanaf dan neemt het verhaal een andere wending. Nogmaals een echte aanrader voor thriller fans!!