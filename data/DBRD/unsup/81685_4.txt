Anoek woont in Amsterdam, maar lijkt daar haar draai niet te kunnen vinden. Ze vertrekt naar Tokio om daar te gaan werken in een nachtclub als danseres. Ze gaat ervan uit dat het voor een korte periode zal zijn, maar het worden acht lange jaren.

Nachtwild is het waargebeurde verhaal van kunstenares Anoek waarin zij verteld over haar tijd in een glamourwereld, voor velen zeer waarschijnlijk een ver van mijn bed show. Een dapper en open verslag over een leven in Japanse nachtclubs, waar grenzen overschreden worden en je als danseres te maken krijgt met pittige en vaak oneerlijke concurrentie. Glamour blijkt soms ver te zoeken. Een boeiend verhaal over het ontdekken van je eigen grenzen, doorzettingsvermogen, verlangen naar liefde en vriendschap. Een hard bestaan waar het moeilijk overleven lijkt. Vlot en boeiend geschreven door Anoek de Groot, ze gebruikt zo nu en dan Japanse termen en beschrijft veel van de omgeving en Japanse gebruiken waardoor je als lezer meegenomen wordt in een exotische wereld vol erotiek. Nachtwild is origineel, grensoverschrijdend en verrassend goed!