Als je zelf niet tot de hetero-meerderheid behoort ben je al snel tevreden. Misschien dat ik dit boek daarom 5 sterren heb gegeven in plaats van vier, maar ja, ik mag af en toe toch ook een puntje geven voor de sier? Na het debakel 'Troy', waarin ze Patroclus dan maar Achilles' neef maakte om elke mogelijke verwijzing naar homoseksualiteit uit te bannen, is het wel eens fijn om een boek te lezen waarin het verder ook niet echt een probleem is.

Afkeer van homoseksualiteit en mannenliefde is voornamelijk een Christelijk dingetje - de Grieken hadden daar, zo is algemeen bekend, minder last van - en dit boek maakt daar dankbaar gebruik van. De 'awkward' romance tussen twee tienerjongens waarvan de ene weet dat hij nooit de gelijke van de andere zal zijn is schitterend beschreven. En Achilles? Achilles denkt juist dat Patroclus de enige is die hij ooit een gelijke zal kunnen noemen.

Maar zelfs Achilles laat de roem zich uiteindelijk naar het hoofd stijgen - en daar komt juist de tragedie om de hoek kijken.