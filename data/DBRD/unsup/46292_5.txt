Wat is er gebeurd met dreumes Theo Edevane? Hij verdween van het landgoed Loeanneth tijdens het midzomerfeest van 1933. De zaak is nooit opgelost.
Brigadier Sadie Sparrow die met gedwongen verlof bij haar opa in Cornwall verblijft, stuit tijdens het hardlopen op het verlaten landgoed. Zij hoort over de geschiedenis en verdiept zich in de zaak. Ze wil de onderste steen boven zien te krijgen.
Een goed in elkaar gezet verhaal met boeiende personages, waarin Kate Morton de lezer steeds op het verkeerde been weet te zetten. Hoewel het boek valt in de categorie romantiek, heeft het veel van een detective, wat het des te aantrekkelijker maakt. Het leest makkelijk weg en is spannend tot het eind.
Knap werk! Nu al benieuwd naar haar volgende roman.