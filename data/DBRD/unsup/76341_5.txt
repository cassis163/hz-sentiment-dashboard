"Geef terug. Mijn verhaal. Mijn leven".

Schaduwkant vertelt een levensverhaal. Het gezin Illica bestaande uit vader Ben, moeder Maddy en de drie kinderen Emma 14, Gracie 9 en Caleb 7 jaar oud. Een gelukkig gezin zo op het oog, maar met een zwarte kant. Ben heeft neuroses. "Elke ochtend draaide ze aan het rad van Bens fortuin, in de hoop dat de pijl zou blijven staan op tevreden echtgenoot of in elk geval op niks aan de hand man".

Maddy is in staat haar gezin te leiden met een beetje hulp met Xanax. "Ze kon één keer per week een pil pakken; ze kon er ook elke dag een nemen. Hoe dan ook, de wetenschap dat ze altijd ergens voor het grijpen lagen, bood haar troost".

Dan gebeurt wat iedereen vreest, een vreselijk auto-ongeluk met grote gevolgen. In de auto Ben en Maddy, Ben komt eraf met kleine verwondingen, maar Maddy ondergaat een hersenoperatie en blijft vier weken in coma. Daarna volgt er een weg van revalideren in een verpleeghuis. "Verpleeghuis - puh! Gevangenis". Het ongeluk komt voor uit roekeloos rijgedrag van Ben. Iedereen weet dat het Ben's schuld is, alleen Maddy blijft in het ongewisse. Ze wachten tot de tijd rijp is.

"Hij reed te snel. Als een maniak. Einde verhaal". "Het is toch zoals het is? Laten we gewoon zorgen dat ze beter wordt. Ze zal Ben nu meer dan ooit nodig hebben".

Wanneer Maddy thuiskomt valt een groot deel van de huishoudelijke klussen op Emma's schouders. De was, schoonmaken, oppassen en schoolwerk. "Niemand in haar familie had er ook maar enig idee van dat Emma het slaafje van het gezin was geworden. Emma is niet iemand van bijna vijftien, maar eerder bijna dertig. Over twee dagen zou haar moeder thuiskomen. Hoe zou ze zijn. De stamelende, angstige vrouw die ze in het verpleeghuis had gezien, was dat nu haar moeder".

Iedereen doet zijn best, loopt op zijn tenen. Maddy probeert mee te helpen met huishoudelijke dingen, maar alles blijkt te moeilijk voor haar.

Dit verhaal is levensecht, je leeft mee met Maddy die de strijd van haar leven aangaat, maar ook met Ben en zijn schuldgevoelens. Hoe roekeloos gedrag kan leiden tot zo iets groots. Een aanrader!