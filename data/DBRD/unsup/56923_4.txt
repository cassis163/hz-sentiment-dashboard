Dit prachtige boek heb ik in 2 avonden uitgelezen, en da's snel voor mijn doen, EN een goed teken. Boeken-die-ik-leuk-vind heb ik om de een of andere reden vlugger uitgelezen dan boeken-die-ik-wat-minder-leuk vind, of misschien lijkt dat alleen maar zo...
Het boek is een grote ode aan de liefde, met alle stemmingswisselingen die daarbij horen, vooral als de liefde nog pril is, waarbij de onzekerheid over de duur van de relatie en blijvendheid daarvan op je gemoed kan inspelen.
Ikzelf ben verliefd geworden op dit boek en kan het iedereen aanraden. Ik heb het aangeschaft in een 2e hands boekenzaak in mijn woonplaats (naam van de zaak 'Bookies', opbrengst voor het goede doel) voor de waanzinnige prijs van Euro 3,50, en het boek was ook nog in zeer goede staat. Een van de beste investeringen in mijn leven tot nu toe.

Connie Palmen, bedankt voor een kijkje in je leven. Ik heb 'De vriendschap' al jarenlang ongelezen in de kast staan, maar niet lang meer....