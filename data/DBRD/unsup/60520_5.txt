Dit is het derde deel in de sciencefiction serie over interstellair priv√©detective Kit Guardner.
Ze is nog maar net bekomen van heer vorige reis of haar hulp is alweer nodig. Dit keer gaat het om Cheche, die vermist wordt. Ze komt in een maalstoom van gebeurtenissen terecht. Natuurlijk gaat het niet alleen om Cheche, maar zijn er meerdere kwesties die een rol spelen .Kit moet zelfs de confrontatie aan gaan met de gevreesde Landataren. Ze raakt verstrikt een duistere wereld van neurogaming , de opdracht vergt het uiterste van Kit. Kan ze dat wel aan?
Als je de andere twee delen gelezen hebt, ken je het karakter van Kit inmiddels. Ze is nog steeds eigenwijs en nieuwsgierig en gaat geen enkele uitdaging uit de weg. Dat komt haar in dit deel goed van pas, want het wordt haar niet makkelijk gemaakt. Maar Kit zou Kit niet zijn als ze bij de pakken gaat neerzitten.
Haar broer Jim heeft ook weer een rol, hij is altijd bezorgd als het om zijn zus gaat maar kent haar inmiddels wel. Hoewel.. Ik vind hem wel leuk omdat hij een hekel heeft aan moderne apparatuur en gadgets, waar Kit juist gek op is.
De andere karakters worden genoeg beschreven om je in hen te kunnen inleven.
Net als de andere delen, leest het verhaal vlot. Er zit veel vaart en spanning in waardoor je alles zeer realistisch meemaakt. Je hebt geen tijd om na te denken, want er gebeurt alweer iets.
De auteur beschrijft de plaatsen en de omgeving in het boek goed, helder, duidelijk en met her en der een vleugje humor. Je leest het boek in een adem uit.
Het plot is passend bij het verhaal maar niet voorspelbaar. Ik ben erg benieuwd naar het volgende deel in deze spannende vlot lezende scifi serie.
5 sterren.