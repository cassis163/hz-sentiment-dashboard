Ik stond op het punt om een groot aantal duimpjes voor dit boek te geven, want ik heb er echt met heel veel plezier in gelezen. Het boek greep me vanaf de eerste bladzijde aan en de schrijfstijl was dusdanig dat ik er echt van genoot en enkel door wilde lezen. Het idee dat het boek in 'gangen' (van een diner) is ingedeeld, vond ik werkelijk geniaal. Gaandeweg het einde ging ik me echter een beetje ergeren aan de geheimen van de hoofdpersoon, die hij voor de lezer ook geheim wil houden (en daarin slaagt). Daar had ik nog mee kunnen leven als het boek spetterend afgerond werd, maar helaas vond ik het einde tegenvallend, kwalitatief minder uitgewerkt en ergens ook wat onbegrijpelijk. Jammer.