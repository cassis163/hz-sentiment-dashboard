Het verhaal, verteld door de dochter van een Irakese vader en Engelse moeder, speelt zich af op het Irakese platteland. Het grootste deel van het boek richt de dochter, een naam van haar komt niet in het boek voor, zich tot haar vader. Ze vertelt over haar vroegste herinneringen, over haar jeugd, haar leven tot haar dertigste jaar, de cultuurverschillen tussen haar ouders, de oorlog tussen Irak en Iran, het overlijden van haar vader en later haar moeder en natuurlijk ook over haar leven in Irak en Engeland. Het boek geeft een, in mijn ogen, goede weergave tussen de verschillen tussen Oost en West. Het is in een vlotte en prettig te lezen stijl geschreven en heeft me geen moment verveeld.