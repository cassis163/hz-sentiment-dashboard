Eerste deel van een serie boeken over Carl Morck. Een rechercheur
die na de dood van zijn collega Anker en het verlamd raken van
Hardy na een periode van afwezigheid weer terugkeerd op het bureau.
Hij wordt "verbannen" naar de kelder om daar leiding te geven aan
Afdeling Q. Een afdeling waar "zaken die bijzondere aandacht
vragen" worden aangepakt. Ongemotiveerd en uitgeblust neemt Morck
deze taak op zich. Hangend en rokend achter zijn bureau gaan de
dagen voorbij. Totdat zijn nieuwe assistent Assad verschijnt. Deze
Assad neemt het voortouw met het uitkiezen van een onopgeloste
zaak. De verdwijning van politica Merete Lynggaard. Ze verdween 5
jaar geleden en sindsdien is er niets meer van haar vernomen. In
het boek lopen de verhaallijnen van Merete (2002) en Morck (2007)
langs elkaar. In het begin is dat even wennen, maar later wordt je
gepakt door beide verhaallijnen. De verhouding tussen Morck en
Assad geeft een humoristische draai aan dit spannende en
beklemmende boek.