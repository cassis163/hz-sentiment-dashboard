Boek: Waar het licht is.
Qoute: We don’t remember days, we remember moments.

Finch en Violet, twee verschillende mensen die bij elkaar zijn gebracht op de klokkentoren. Hier zien ze dat ze helemaal niet zo ver van elkaar af staan als ze voorheen hadden gedacht. Finch, de freak van school, de jongen die gefascineerd is door de dood. Violet, die het leven niet meer ziet zitten nu haar zus verongelukt is bij een auto-ongeluk. Iedereen verwacht dat Violet door gaat met het leven, dat ze weer mee gaat naar de populaire feestjes. Niemand weet hoe zij zich nou echt voelt.

Voor een schoolopdracht moeten ze Indiana gaan verkennen. Finch besluit dat die samen gaat werken met Violet, dit tot ergernis van Violet. Tijdens hun tocht door Indiana leren ze elkaar steeds beter kennen, Finch laat Violet zien dat ze mag genieten van de wereld om haar heen, dat de kleine dingen het mooist zijn in het leven, dat je geen dagen herinnert maar momenten herinnert. Terwijl Finch Violet weer laat genieten van het leven valt hij steeds verder in een zwart gat. Kan Violet Finch dit maal redden?

Waar het licht is van Jennifer Niven is een van de indrukwekkendste verhalen die ik ooit heb gelezen. Dit boek staat dicht tegen de werkelijkheid en laat mensen zien hoe het is om zo te leven zoals Finch of Violet leeft. Dit is een boek met humor, verdriet maar bovenal met liefde. Voor fans van John Green is dit een boek die je zeker op je ‘to-read’ lijstje moet hebben!