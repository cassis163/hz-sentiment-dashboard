De titel van de roman, evenals de teaser op youtube, schepte hoge verwachtingen. In mijn geval werd niet aan die verwachtingen voldaan toen ik het boek las.
Het duurde lang voordat ik doorhad welke personages er in het verhaal meedoen. Het boek is ingedeeld in korte hoofdstukken per hoofdpersoon. Dit leest gemakkelijk, echter pas rond pagina 80 kwam ik in de flow van het verhaal doordat er concrete actie in kwam en van een aantal personages de achtergrond werd uitgediept.
Het boek snijdt actuele thema's aan (Brexit, Russische invloed in Europa, populisme), waardoor ik meer geboeid raakte en het boek ook af en toe in mijn gedachten kwam als ik nieuwsberichten las.
De spanning van een thriller, zoals ik die gewend ben van Scandinavische schrijvers zoals Jussi-Adler, heb ik niet gevoeld. Wel was ik nieuwsgierig naar de ontknoping waardoor ik het boek toch de kwalificatie Page-Turner wil geven.
Kortom, een aanrader voor een iedereen die een boek zoekt dat actuele thema's verbindt met fictie.