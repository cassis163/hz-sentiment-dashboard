Na het plotseling overlijden van haar verloofde Matt wordt Tender overmand door verdriet. Als zij zich overgeeft aan een lucide (heldere) droom gebeurt er die nacht iets wat mij de rillingen over mijn lijf bezorgde...Â’n ijzersterk stukje geschreven door Judith Visser in haar nieuwe boek Oversteken...
Enige tijd later besluit Tender de uitnodiging om haar ouders te bezoeken te aanvaarden. In de bus, laat Judith Visser, Tender zeggen: "Hoe kon dit?"
Ik denk: droomt Tender? Is ze wakker? Ik merk dat ik helemaal mee ga in de sfeer van wakker, slapen, dromen. Ik vraag mij af: Waar gaat dit verhaal over Tender naar toe, wat gaat er nog gebeuren?
Aan het overrompelend einde van het boek denkt Tender: "Droom en werkelijkheid waren tegen elkaar aangeketst, zo hevig dat de hele wereld om me heen draaide."
Oversteken van Judith Visser is een thriller die aangenaam verbaast. Zij heeft veel research gedaan naar droomtechnieken. Visser schrijft met veel gevoel over het verliezen van dierbare medemensen. Haar schrijfstijl is verfrissend, actueel, verrassend en in haar boek Oversteken soms onheilspellend spannend.