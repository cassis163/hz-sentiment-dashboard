Mijn God, dacht Mae. Dit is het paradijs.
De campus was immens en grillig, een explosie van Stille Oceaankleuren, en toch tot in het kleinste detail zorgvuldig overwogen, door de meest expressieve handen vormgegeven. Op een stuk land waar ooit een scheepswerf had gezeten, toen een drive-in bioscoop, toen een rommelmarkt, toen drie keer niks, bevonden zich nu zachtgroene heuvels en een fontein van Calatrava. Een een picknickterrein met in concentrische cirkels opgestelde tafels. En tennisbanen, gravel en gras. En een volleybalveld waarop de peuters van de bedrijfscr√®che gillend ronddartelden, meanderend als waterstroompjes. Te midden van dit alles was ook nog plek om te werken: anderhalve vierkante kilometer geborsteld staal en glas, het hoofdkantoor van het machtigste bedrijf ter wereld. De hemel erboven was strakblauw.
Dit alles passeerde Mae toen ze van de parkeerplaats naar het hoofdgebouw liep en erg haar best deed eruit te zien alsof ze daar thuishoorde. (blz. 5)

Informatie over het boek
Titel: De Cirkel
Schrijver: Dave Eggers
Bladzijden: 445
Uitgeverij: Lebowski, 2013 (1e druk) - ook te koop als e-boek
Vertaler: Gerda Baardman, Lidwien Beekmann, Brenda Mudde en Elles Tukker (The Circle, Verenigde Staten, 2013)
Doelgroep: 15+

Een uitgebreide recensie vind je op mijn website Ikvindlezenleuk:
http://www.ikvindlezenleuk.nl/2014/03/dave-eggers-de-cirkel.html