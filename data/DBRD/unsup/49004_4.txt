Het Project betekende mijn kennismaking met Ilyo Hansen en ik kan alvast wel verklappen dat ik genoten heb van dit boek. De eigen en originele schrijfstijl, doorspekt met Vlaams en een tik humor vond ik direct bijzonder leuk weglezen. Hansen verweeft kunst op een zalige wijze in dit psychologische verhaal en wat Boris Dittrich kan, kan Ilyo nog beter. Het homoseksueel zijn wordt op zo’n wijze gebracht dat het compleet natuurlijk aanvoelt allemaal en het gewoon zó geen ‘issue’ is. Tof staaltje werk.

De personages zelf zijn op sommigen na voldoende uitgewerkt, zijn voorzien van karakters die blijven intrigeren, èn waarvan een enkeling zich na heel veel shit zo heeft weten te ontwikkelen dat je hardop wil roepen: Chapeau! You go girl!

We hebben het over een thriller en uiteraard vallen er doden. De weg naar de antwoorden verloopt met spannende en snelle stukken, soms ook ietwat rommelig, maar het houdt hoe dan ook de aandacht vast. De tussentijdse gesprekken met de psycholoog geven het verhaal een fantastische boost, wie zijn dit?? Deze opbouw is geweldig en wanneer je dan bij de laatste bladzijde belandt, komt daar die laatste zin. Whaaaaa briljant!

Conclusie:

Ik rond af naar boven, vier sterren voor Het Project.

Karin Meinen - Samenlezenisleuker