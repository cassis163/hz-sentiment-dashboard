De vijftienjarige Laurel woont op het platteland bij haar hippie-ouders, die haar zelf onderwijzen. Wanneer ze naar de stad verhuist om naar de middelbare school te gaan, vergt dit een serieuze aanpassing. Ze mist haar thuis enorm, al lukt het aardig op school en raakt ze goed bevriend met David, een knappe jongen uit haar klas die haar steunt en begrijpt. Tot Laurel merkt dat ze - letterlijk - vleugels krijgt. Ze durft haar ouders niet in vertrouwen te nemen en gaat samen met David op zoek naar haar afkomst. Zo komt ze te weten dat ze een elf is. Haar wereld wordt helemaal dooreengeschud wanneer ze op een dag op weg naar huis de elf Tamani ontmoet.
Het is een mooie combinatie van magie en intrige, romantiek en gevaar. Alles wat je dacht te weten over elfen, wordt in twijfel gebracht. Je gaat er gewoon zelf in geloven en leest de 4 boeken achter elkaar, want je wil gewoon weten waar Laurel uiteindelijk voor kiest . . .
Wat ik ervan gehoord heb zou er ook een film van gemaakt worden, of de cast hiervoor al bekend is weet ik niet.