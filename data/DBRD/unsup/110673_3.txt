Er vallen best een aantal positieve zaken te zeggen over deze roman. Zo vond ik de passages over de duikexperimenten van Anna zeer boeiend. De beschrijvingen over het pak dat duikers dragen, over de manier waarop ze naar de bodem duiken, hoe ze zich onder water gedragen, brengen heel wat kennis bij. Ook het psychologisch aspect van de onderlinge verhoudingen vond ik knap.
De evocaties van de maffiawereld hebben mij minder aangesproken en ook de vele plaatsnamen die vermeld worden lijken mij soms enigszins overbodig.