Ik vind het boek De eetclub een zeer spannend boek dat komt door de vele drama`s die er allemaal gebeuren in het verhaal. Het taalgebruik van de auteur is redelijk gemakkelijk, waardoor het boek heel vlot leest en je niet veel moeite moet doen om het verhaal te kunnen begrijpen. Ik heb het boek uitgelezen op ongeveer één week tijd. Normaal gezien heb ik veel meer tijd nodig om een boek uit te lezen. Dat komt doordat ik het boek heel spannend vond waardoor ik altijd wou weten wat er zou gaan gebeuren. Ik had het boek uitgelezen voordat ik het zelf door had en dat vond ik wel fijn, aangezien ik eigenlijk helemaal niet zo graag lees. Tenslotte wil ik het boek aanraden aan alle lezers die net zoals ik heel weinig leerervaring hebben in de literatuur, omdat het een ideaal boek is om in de volwassenenliteratuur te komen.