Ik ben onlangs met Harlan Coben begonnen als nieuwe schrijver voor mij. Ik lees boeken bij voorkeur in de volgorde waarin ze uitgegeven zijn, vooral om ook de ontwikkeling van de schrijver te volgen. Na Dood spel was dit dus mijn 2e boek van Coben.
Ook dit deel is me prima bevallen. Coben schrijft in een stijl die makkelijk leesbaar is, de pagina's vliegen voorbij. Natuurlijk is het origineel al lang geleden geschreven en is het onderwerp gedateerd. Voor mij was het vooral het besef hoe primitief we niet zo heel lang geleden dachten over bepaalde onderwerpen interessant. Het boek is spannend, met goede onverwachtte plot wisselingen. Ik ben benieuwd naar het volgende boek!