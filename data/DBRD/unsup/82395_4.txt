Een jeugdboek, 12 - 15, met een mooi thema. Mag je, als je vindt dat je je leven hebt geleefd, een einde maken aan dat leven? Hoe voorkom je dat je anderen er in betrekt? En als je er anderen in betrekt, bepaalt dat dan het verdere verloop? Eva en mevrouw De Graaff spelen de hoofdrollen in dit verhaal. Ze kruisen elkaars leven op een heftig moment. Dat moment verbindt ze, maar, net als met liefde, zijn er veel vragen. Koos Meinderts leeft zich zowel in Eva als in mevrouw De Graaff geloofwaardig in. Het is een fraai ingetogen verhaal, dat goed wordt voorgelezen door Anna van Veen.