Overkomt me niet vaak, dat ik niet weet welke kant ik op moet met een recensie. Gerritsen kan schrijven, dat is duidelijk. Prachtige volle zinnen en een vlotte stijl, dat spreekt me aan. Een mooi geschreven verhaal, indrukwekkend en soms spannend. Bovendien ben ik bovengemiddeld geinteresseerd in alles wat met geloof en religie te maken heeft. Kortom: zo'n boek leest gewoon lekker weg.

En toch ... het blijft wringen. Maar waar en in welke schoen?
Misschien komt het doordat ik als lezer te weinig aan het werk wordt gezet. Alles is of wordt ingevuld en dat maakt mij lui. Ik denk dat ik dit boek over een tijdje nog eens moet lezen.