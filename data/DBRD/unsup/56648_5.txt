"Without love, we are birds with broken wings."

Mila van den Elzen laat alles en iedereen achter zich, om samen met haar man Lucien en hun kinderen, Laurie en Lucas, een nieuw leven op te bouwen in het idyllische dorp La Roquette-sur-Var in Frankrijk. In Nederland was Mila een succesvol advocate, met een eigen kantoor, in Frankrijk is zij vooral de vrouw van, en staat volledig in de schaduw van haar man.

"Eenzaamheid heeft een morbide schoonheid, de helse pijn van verlangen een zoete smaak."

De sprong in het diepe leek zo mooi, een kans om opnieuw te beginnen, de werkelijkheid blijkt pijnlijk anders. De emigratie naar Frankrijk heeft niet gebracht wat ze ervan gehoopt hadden.
Lucien stort zich volledig op zijn werk, maakt lange dagen en verwaarloosd daarbij zijn vrouw en kinderen. Om niet geheel te verdrinken in eenzaamheid, zoekt Mila haar heil in Social Media. Facebook is haar uitlaatklep, haar plekje om even stoom af te blazen en in contact te blijven met haar vrienden in Nederland.

"Samen oud worden met jou was waar ik altijd van droomde, maar sinds we hier wonen, lijkt een toekomst samen zover weg."

Mila en Lucien hebben een heel leven en verleden samen. Het verlies van hun zoontje Liam, heeft veel verdriet en een diepe leegte achter gelaten. Dit heeft een emotionele kloot tussen Lucien en Mila veroorzaakt, ze begrijpen elkaar niet meer en staan zo anders in het leven.

"Onze monden zullen elkaar opzoeken voor een herhaling van die éne kus."

Wanneer Mila na twintig jaar weer met haar oude liefde, Chris Velterman, in contact komt, staat haar hele leven op zijn kop. Hoe één druk op de knop, alles kan veranderen. De vonk is er nog, het voelt alsof de tijd heeft stil gestaan. Ze halen herinneringen op aan vroeger en al snel zijn ze niet meer uit elkaars leven weg te denken. Is er een toekomst voor hun samen?

"Twee zielen die elkaar in hun eenzaamheid gevonden hebben."

Om de verwarring compleet te maken, loopt Mila tijdens de BBQ van haar achterbuurman, de lieve knappe gevoelige Sebastiaan Daniels, tegen het lijf. Ze hebben direct een klik en het voelt alsof ze elkaar al jaren kennen, er ontstaat een bijzondere band.

"Kunnen wij de weg naar elkaar nog terug vinden? Willen we dat?"

Mila zweeft in een achtbaan van emoties, haar gevoelens worden voortdurend op en neer geslingerd tussen drie totaal verschillende mannen. Mila klampt zich vast aan het verleden, aan wat er ooit was, maar is dat wel genoeg? Ondertussen zet ze alles op het spel, maar waarvoor? Is dit het allemaal wel waard? Ze gaat kapot aan twijfels en schuldgevoelens. Is verliefdheid slechts een fase? Is Chris slechts een vlucht of is hun liefde voorbestemd? Of moet ze vechten voor haar huwelijk en haar gezin? Lukt het Mila om de juiste keuze te maken?

"Het symbool van trouw en verbondenheid. Een ring die tussen hen beiden in staat."

Zullen Mila en Lucien elkaar terug vinden? Is hun liefde sterk genoeg om alles te overwinnen?

Op de cover van Herkenning zien we niemand minder dan Fabiënne de Vries, die de rol van Mila vertolkt, met in haar handen een iPad, welke een belangrijke rol in het verhaal speelt. De cover is kleurrijk en mooi vorm gegeven. De titel is toepasselijk, een betere titel had niet kunnen volstaan, uit alles spreekt HERKENNING. De omschrijving op de achterkant van het boek maakte mij nieuwsgierig naar het verhaal.

Herkenning bestaat uit 25 lange hoofdstukken, die zowel een nummer als een titel bevatten. De hoofdstukken zijn geschreven vanuit Mila en Chris.

Gaby Sadowski heeft een heerlijke schrijfstijl die ervoor zorgt dat je vanaf de eerste bladzijde het verhaal ingezogen wordt. Gaby schrijft met heel veel gevoel en beschikt over veel inlevingsvermogen, waardoor het verhaal je raakt en echt overkomt, alsof het verhaal waargebeurd is, alsof je erbij bent.

Herkenning is een bijzonder en modern boek, wat op een originele manier is opgebouwd. De kaft, de vier foto’s in het boek en de auteursfoto zijn te scannen met de app Smilez, waardoor het boek tot leven komt. Het boek heeft een eigen website en zelfs een eigen titelsong. Social Media, en in het bijzonder Facebook, staan centraal in het boek. Facebook, Mila’s uitlaatklep en de mogelijkheid om in contact te blijven met haar vrienden in Nederland, Lucien snapt er niks van, Een vriend op Facebook is iets anders dan een vriend in het echt. Het zijn slechts ‘Facebookpoppetjes’. Maar is dat wel echt zo? Mila deelt haar Facebook statussen gedurende het verhaal met ons, evenals de briefwisselingen, wat een aangename afwisseling geeft aan het verhaal.

Gaby is diep onder de huid van haar karakters gekropen, om zich in te leven in hun gevoelens en emoties, hierin is ze uitstekend geslaagd. De hoofdpersonen komen tot leven, alsof ze zo uit het dagelijkse leven zijn gegrepen. Ik voel me enorm met ze verbonden, vooral met Mila. Lieve naïeve Mila, die het te graag goed wil doen voor iedereen en zichzelf daarbij vergeet en wegcijfert. Soms was het net alsof Gaby mij beschreef in plaats van Mila, ongelofelijk hoeveel overeenkomsten, ik herken mezelf echt in haar en dat is iets wat meer mensen zo zullen ervaren denk ik. Het boek beschrijft een onderwerp wat veel meer mensen bezig houdt als dat je vooraf zou denken, waar men niet zoveel over verteld, denk ik. Tijdens het lezen kwamen mijn eigen herinneringen ook naar boven.

Gaby heeft dit alles op een mooie, bijzondere en gevoelige manier in haar verhaal verwerkt, ze beschrijft de kwetsbaarheid van het leven. Herkenning voor iedereen. Ondanks het zware onderwerp toch met humor gebracht. De twijfels, de schuldgevoelens, de wanhoop, is dit het nou? De teleurstelling, de leegte en de eenzaamheid. De onderlinge irritaties, frustraties en verwijten, wat een nare man kan Lucien af en toe zijn. De heftige gevoelens en verlangens, je voelt de opwinding en de spanning. Je zweeft zelf ook van Chris naar Sebastiaan en dan weer naar Lucien, voelt medelijden. Voor wie zou jij kiezen? De mooie band die Mila met haar kinderen, haar alles, heeft. Het hartverscheurende verdriet en de enorme leegte die Liam achter heeft gelaten, heel aangrijpend.

Aan het eind van het verhaal heeft Gaby een schokkende wending aan haar verhaal gegeven, het kippenvel schoot over mijn lichaam en de tranen schoten in mijn ogen. Dit ‘ijskonijn’ dacht het wel even droog te houden, dus niet. Gaby raakt! Toen ik het boek dicht klapte was ik er echt even stil van. Herkenning is een boek wat raakt, het heeft veel met mij gedaan, ook na het lezen blijft het in je hoofd hangen, ik ben serieus van slag geweest, het heeft op mij een diepe indruk achter gelaten.

Wijze levenslessen uit Herkenning; volg je hart, vecht voor je geluk en je grote liefde en koester de mooie momenten, alleen jij kan jezelf gelukkig maken, maar vooral geniet van het leven, het duurt maar heel even.

Gaby is op dit moment hard aan de slag aan haar tweede boek, Herinnering. Ik kijk er met smart naar uit.

Herkenning, liefde en het maken van de juiste keuze, een debuut wat raakt en een diepe indruk achter laat, lezen zonder tranen is een onmogelijk opgave, absolute aanrader!