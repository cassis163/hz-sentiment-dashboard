Weer een heerlijk boek van Joanne Harris waar het Franse leven van lang geleden in doorsijpelt en waarin bourgondisch eten een grote rol speelt. Mysterie en realiteit zijn zo fijn verweven dat het een nostalgisch gevoel geeft en tegelijkertijd een spanning opwekt. Alleen is in dit boek de richting iets meer voorspelbaar en daardoor bekruipt je af en toe een gevoel van langdradigheid..hoewel Harris dit toch op tijd weer rechttrekt door de combi van een verhaal in het nu. Blijft heerlijke kost voor onder de parasol in de zomer, met een mand vol zwarte, sappige kersen en zoetgeurende nectarines in de buurt!