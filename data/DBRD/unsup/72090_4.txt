Hoewel de titel Engels is, is het verhaal gewoon in het Nederlands geschreven. Later in het verhaal wordt de titel verklaard. Ook de coverfoto komt later in het verhaal voor.
Het verhaal gaat over de 15 jarige Lynn. Haar ouders zijn gescheiden. Deze zomer gaat ze met haar vader verhuizen naar een plaatsje aan de kust. Lynn krijgt er meteen een familie bij, namelijk de nieuwe vriendin van haar vader met drie kinderen. Brandon, van 18, Leigh van 12 en Robin van 10. Voor Lynn, die enig kind is, is dat allemaal wel wennen. Met de twee jongste kinderen kan ze het wel vinden, maar met Brandonâ€¦ Hij is erg vreemd en gunt haar geen blik waardig. Lynn vind hem maar een afstandelijke puber..
Lynn maakt snel vrienden op haar nieuwe school en wordt voor het eerst verliefd. Hoewel dit normaal gesproken een fijne nieuwe fase in je leven is, wordt het voor Lynn heel anders.
Door verschillende gebeurtenissen krijgt ze een hele ander kijk op mannen. Na deze zomer is niks meer hetzelfde.
Het verhaal is een YA waar veel romantiek in zit, maar ook spanning, humor en verdriet. Het is geen chicklit, maar ook geen thriller. Het verhaal leest als een trein. Na het lezen van de proloog wil je weten wat er is gebeurd.
De schrijfster heeft de karakters van Lynn en Brandon goed uitgediept. Je kan je goed verplaatsen in Lynn, haar problemen zijn heel herkenbaar voor jonge meiden. Soms wil je haar waarschuwen en helpen. Ondanks dat Brandon een ontoegankelijk en onbenullig stuk vreten lijkt te zijn, kan je je wel goed in hem verplaatsen. Vooral later in het verhaal. Zijn personage maakt wat mij betreft de beste ontwikkeling door. Stiekem is hij mijn favoriete personage.
De opbouw naar het plot is goed, tot op het eind heb je geen idee wat er gaat gebeuren. Het eind vind ik wat abrupt ,ik had dit niet zien aankomen. Het is duidelijk dat er nog een deel gaat komen, want dit is niet af voor je gevoel. Ik kijk uit naar deel twee.
4 sterren