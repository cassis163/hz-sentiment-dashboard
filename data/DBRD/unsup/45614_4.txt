Een roadtrip door Nederland naar bijzondere plekken, dat is hoe je in het kort Afrit Akersloot van Carola Houtekramer en Freek Schravesande kunt noemen.

Ze nemen je mee en laten je kennismaken met de mensen die deel uit maken van deze verrassende plekken. Plekken waar je zelf niet zo snel komt, als je de betreffende afslag niet neemt en waar het soms moeite kost om er tussen te komen. Zo komen we in een Van der Valkhotel afrit Akersloot, een volksbuurt in Den Haag , een camping in Noord-Brabant, bij een kerncentrale in Zeeland, een industrieterrein in Nieuwegein en een op onze nationale luchthaven.
Allemaal dingen gegrepen uit het dagelijks leven van deze mensen, mooi en pakkend geschreven.

Ik vind het boek een groot plezier om te lezen, het is zo beeldend geschreven dat het gewoon lijkt dat ik zelf alles heb meegemaakt en het inspireert me om vaker expres een verkeerde afslag te nemen en te ontdekken waar dit mij brengt.