Op Facebook had Michael Berg een tip gegeven over dit boek, dat in de VN thrillergids vier sterren had gekregen. Ik was nieuwsgierig en bij de bib was hij nog niet te leen, dus heb ik "Zachte heelmeesters" gereserveerd. Dat boek viel niet tegen, dus dit boek kwam er snel achteraan. Nicolet Steemers was voor mij een nieuwe auteur.

Het gegeven van een tweeling komt tegenwoordig vaker voor in thrillers, zoals in "Stille grond" van Hilde Vandermeeren (welke ik nog moet lezen trouwens). De psychologie van het opvoeden van kinderen in éénzelfde gezin heeft altijd mijn interesse gehad. Want waarom komt de één goed uit een moeilijke opvoeding en de ander aan de drugs. Ik vind Nicolet Steemers goed schrijven, met een heel eigen stijl. De plot is origineel. Ik ga vast nog meer boeken van haar lezen. Een aanrader dus!