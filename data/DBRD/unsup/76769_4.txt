Martine Pauwels schiep met Achter maskers een intrigerend en spannend verhaal, waarin gesjoemel met identiteit, corruptie en zelfbehoud de boventoon voert. Deze aspecten maken het verhaal uniek in zijn soort. In het Venetië van 1780 lijkt niet alles om de pracht, de praal en de luxe te draaien. De kilheid van de misdaad schijnt venijnig door de rijkdom van het masker heen en dat kan voor fascinatie zorgen.
Toch zijn er een aantal opmerkelijke dingen in de schrijfstijl van Pauwels. De roots van de schrijfster schemert op sommige plaatsen door en een aantal zinnen worden onbegrijpelijk geformuleerd. Indien men zelf uit Vlaanderen komt, zal dit weinig problemen met zich meebrengen. De auteur heeft in ieder geval duidelijk haar best gedaan om er een vloeiend en begrijpende verhaallijn van te maken en dat wordt gewaardeerd. Het verhaal is spannend genoeg om je in de richting van het plot te begeven. Je wilt deze ontrafelen en in je hart sluiten.
Een boek dat niet voor elke historie en/ of fan van de mysterieuze misdaad is weggelegd vanwege de duistere somberheid waarmee het verhaal is doordrenkt. Lezers die graag lezen over de gevoelens van personages, zullen dit een fantastisch boek vinden. Wanneer je meer zoekt naar een verhaal waarin je wordt geconfronteerd met de geschiedenisfeiten en waarin je de sfeer uit het Venetië van 1780 kunt proeven, dan is dit niet het meest geschikte boek. Achter maskers is hoe dan ook de moeite van het lezen waard.