Voor ik ga slapen is de debuut van S.J Watson wonend te London, na het volgen van een cursus schrijven is dit het resultaat. Het is zo een succes dat de rechten aan inmiddels 30 landen zijn verkocht. S.J Watson was ge√Øntrigeerd door het echte verhaal van Henry Molaison die op 27 jarige leeftijd aan amnesie leed na een operatie, hij overleed op 82 jarige leeftijd met geen nieuwe herinneringen elke morgen werd hij wakker met het gevoel dat hij nog steeds die 27 jarige jonge man was.

Hoe moet het zijn wanneer je elke ochtend wakker wordt in een vreemd huis, lichaam en naast een vreemde man? Dit overkomt Christine elke dag. Elke morgen is Christine haar geheugen gewist en heeft zij geen idee meer wie zij is. Het geheugenverlies is veroorzaakt door een ernstig ongeluk in het verleden. Christine leeft samen met haar man Ben die haar elke ochtend verteld wie zij is, hij laat haar foto's zien en verteld haar dag in dag uit over haar verleden. Op een ochtend wordt Christine gebeld door een arts dat zij samen een afspraak hebben, hij verteld haar dat zij een dagboek bijgehouden heeft en dat hun al een aantal weken contact hebben met elkaar. Hij vraagt haar het dagboek te lezen en haar eigen conclusies te trekken. Puzzelstukje voor puzzelstukje valt alles op zijn plek. Waarom liegt haar man Ben over dingen uit het verleden?

Het verhaal op zich is goed geschreven, ik zit alleen te twijfelen of het als thriller bestempeld kan worden, persoonlijk vind ik het meer neigen naar een roman met een tikkeltje spanning. Pas de laatste 30 bladzijdes van het boek begon er naar mijn mening spanning in te komen. Het boek leest wel lekker door, af en toe valt het boek in herhaling maar dat is ook niet zo gek omdat het vanuit Christine zelf verteld wordt. Ik zat te twijfelen tussen 3 of 4 sterren, ben gegaan voor de 3 omdat ik toch net de spanning mis wat een echte thriller nodig heeft.