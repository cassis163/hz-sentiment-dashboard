Sara en Liv is een autobiografisch verhaal van twee zusjes, die spijtig genoeg maar een kort leven hebben gehad en de impact van hun dood die op het gezin weegt.

Suzan Hillhorst leert haar Zweedse echtgenoot kennen in Nicaragua. Zij huwen en besluiten zich in Nederland te vestigen waar hun wens in vervulling gaat en Sara wordt geboren.
Na een tijdje blijkt dat Sara een hartafwijking heeft en worden we meegesleurd in de behandeling en onderzoeken allerhande...tot Sara sterft.
Suzan is opnieuw in verwachting en dochtertje Liv wordt geboren. De geschiedenis herhaalt zich echter…

De auteur neemt de lezer mee in een rollercoaster van emoties zoals: woede, vriendschap, blijdschap, begrip, onbegrip, … maar vooral heel veel warmte en liefde.
Sara en Liv boeit vanaf bladzijde één en Suzan Hillhorst weet als geen ander de lezer steeds opnieuw te raken.
Zij vertelt het verhaal vanuit haar perspectief, maar wat o zo mooi is, is de stem die Sara en Liv krijgen in dit boek.
Dit maakt van hen, ondanks hun dood, toch levende wezentjes.
Deze gegeven stemmen maakt dat het boek erg integer en ingrijpend is.

De auteur heeft in dit debuut een hartverscheurend onderwerp aangesneden maar op een erg menselijke en ontroerende manier.
Uit alles blijkt dat ze heel veel liefde heeft voor haar dochtertjes en dat ondanks alle tegenslagen zijzelf, haar echtgenoot en haar zoontje hun leven kunnen verderzetten met mooie herinneringen aan de twee meisjes.

Uit alles blijkt dat dit boek geschreven is vanuit een diepe liefde, vanuit een warm moederhart en met veel wilskracht haar emoties durft delen met de wereld.

Sara en Liv is een krachtig en gedurfd debuut.
Dankbaar dat ik dit beklijvende maar ook zo mooie boek vooraf mocht lezen.