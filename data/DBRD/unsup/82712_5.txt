De altijd dronken vader van de broers Patrick en Mike komt na een heftig ongeluk, waarbij hij een kind heeft doodgereden, in de gevangenis terecht. Daarna worden de twee broers door iedereen in hun omgeving met de nek aangekeken worden. Terwijl zij hun leven weer op de rails proberen te krijgen, vechten ook Layla en haar zusje Verna voor hun plekje in de maatschappij, de zussen worden hierbij ernstig gehinderd door hun zwaar gelovige ouders. Layla zoekt steun en liefde bij Patrick, maar deze weet zich geen houding te geven tegenover de – op een vreemde manier – aantrekkelijke, maar nog veel te jonge Layla, daarbij komt dat Patrick zijn hart al heeft verloren aan een ander……
In de thriller Red jezelf maak je als lezer kennis met diverse jongeren en hun gecompliceerde levens. Ze worstelen met zichzelf, hun ouders, religie, heftige pesterijen op school en elkaar. In Red jezelf worden alle personages vlijmscherp neergezet. Ieder karakter heeft een intense diepgang, met als gevolg dat het even duurt voordat het verhaal werkelijk op gang komt. Dit trage verloop blijkt echter goed doordacht en is slim vormgegeven. Tergend langzaam vloeien de verschillende levensverhalen in elkaar, de hoofdpersonages ontmoeten elkaar gaandeweg. De auteur Kelly Braffet weet onverwachts maar genadeloos tot je door te dringen en voor je het beseft lijkt het wel of je zelf in de huid van de personages bent gekropen.

Red jezelf vraagt om geduldige lezers die hiervoor uiteindelijk beloont worden met een goed plot. Red jezelf is vooral een huiveringwekkend, droevig verhaal wat je genadeloos te grazen neemt. Een indrukwekkend boek dat je na het gelezen te hebben moeilijk loslaat.