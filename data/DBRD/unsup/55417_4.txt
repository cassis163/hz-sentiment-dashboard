Dit boek, een novelle, gaat over een liefde die ontstaat tussen een psychiater en een schizofrene vrouw, ergens in Duitsland. De psychiater legt contact met de vrouw vanuit een professionele belangstelling, maar al gauw wordt hij gegrepen door het mysterieuze van deze vrouw en gaat op in een onderzoek, een zoektocht naar de achtergronden van deze bijzondere vrouw. Hij laat zijn primaire lusten steeds meer de overhand krijgen en verliest gaandeweg zijn grip op de zaak, en zeker op zijn professionele benadering.

In het boek wordt heel knap een fraaie spanning opgebouwd, waardoor je doorleest, op zoek naar de ontknoping, de echte achtergrond van deze vrouw. Met een vleug erotiek daarbij is het een heerlijk en intrigerend boek, waarbij de ontknoping ronduit verrassend is. Als lezer blijf je over met een groot vraagteken, waardoor je het boek verder gaat analyseren.