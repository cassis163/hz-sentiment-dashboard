BOEK REVIEW: LIEFDE IN TWIN BRIDGES â€“ ABBY & BLAKE

Deze cowboyroman is geschreven door Debra Eliza Mane, de eerste succesvolle Nederlandse western romance auteur. En door Lizzie van Ham, bestsellerauteur van romantische boeken op iTunes, Kobo en Amazon.

Sinds kort is Debora Elisabeth overgestapt op twee namen: Debra Eliza Mane voor haar cowboyromans en op Debora Elisabeth voor haar Young adult. Deze keuze heeft ze gemaakt zodat het direct te zien is wat je kunt verwachten van het boek.

WAAR GAAT HET OVER?

Boek review: liefde in Twin Bridges

Abby de hoofdpersoon van het boek verliest op een dag haar baan en haar vriend Rens. Ze besluit naar Amerika te vliegen samen met haar rottweiler, maar door alle haast heeft ze haar jas niet mee genomen. Als Elvis- fan wil ze een bezoek brengen aan Graceland, het huis van the King.

Het lot heeft echter andere plannen met haar. Alle vluchten naar Tennessee zitten vol en Abby komt terecht in Montana, in het charmante dorpje Twin Bridges. Al snel belandt ze op de radar van sexy cowboy Jacob, maar Abby heeft eigenlijk haar hart verpand aan Blake, de man die haar bij aankomst in Montana zo goed heeft geholpen. Zijn uitgeleende jas houdt haar warm als ze het moeilijk heeft. Maar zal ze Blake ooit nog terugzien?

WAT VIND IK ERVAN?

Mijn eerste reactie toen ik het boek uit had, was om de andere twee delen aan te schaffen via Kobo, toen ik vol enthousiasme verder wou lezen kwam ik er al gauw achter dat het recensie- exemplaar alle drie delen bevat.

Het boek las heerlijk weg en was helaas zo uit. Je word mee gesleept in Abby haar drama, liefde en vriendschap. In het dorpje Twin Bridges maakt ze vrienden en heeft ze haar up and downs, waar je door heen wordt begeleid met een prettige schrijfstijl. Abby was voor mij echt een geweldig personage, ze is een beetje chaotisch en haar hele leven lag overhoop. De stad en de mensen hebben ervoor gezorgd dat ze weer op het goede pad komt.

Er wordt in dit boek ook uit Blake zijn perspectief geschreven, hierdoor zie jij dingen aankomen die de personages nog niet aan zien komen. Je leest over zijn dromen, zijn uiterlijk en wat hij mee maakt.

CONCLUSIE

De personages zijn erg goed uitgewerkt, de stad ook. De stad Twin Bridges is zo uitgewerkt dat je er zelf heen wil en helemaal verliefd wordt op de cultuur daar. De passie die Debra heeft voor cowboys, paarden en ranches is goed te zien in dit boek, en doordat ze zelf de passie heeft heeft het boek dat ook. Samen met de romantische tint van Lizzie is dit een geweldig boek die je veel te snel uit hebt.