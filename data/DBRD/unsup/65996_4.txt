Over de auteur:
Anita Terpstra (1974) debuteerde in 2009 met haar boek Nachtvlucht, dat werd genomineerd voor de Schaduwprijs. Daarna volgde Dierbaar (in 2011) en vervolgens Overmand (2013). Ook verscheen in 2013 Stilzwijgen, een kort verhaal. In 2014 verscheen Anders.

Over het boek:
Het boek telt (inclusief dankwoord) 296 pagina’s.
Het verhaal beslaat een periode van zes dagen: van zondag tot en met vrijdag.
De hoofdstukken dragen als titel het nummer van de dag, de naam van de dag en het tijdstip, bijvoorbeeld: dag 4, woensdag | 21.15 uur.
Sommige hoofdstukken zijn vanuit Amy (ik-figuur) geschreven.
Prettige letter, goede lay-out.
Cover is prachtig, zowel van kleur als de afbeeldingen die bij het verhaal passen: de vrouw en de bladeren.

De korte inhoud:
Amy viert haar vrijgezellenfeestje. Ze trouwt binnenkort met Leo en ze blijven wonen in Alaska. Kristen, de zus van Amy, is te gast op het feestje.
Na een korte woordenwisseling tussen de zussen, zoekt Amy verkoeling op de parkeerplaats en komt niet weer terug.
Kristen gaat, samen met Leo, op onderzoek uit. Is Amy vrijwillig vertrokken en waarom dan? Of is zij ontvoerd? Door wie, en waarom worden er geen eisen gesteld?
Een zoektocht door het lege, uitgestrekte en koude Alaska begint.
Kent Kirsten Amy goed? Wat heeft ze niet verteld over haar relatie met haar ex Tom? 
Is Leo wel degene die hij zegt te zijn, en waar past ene Janey in het verhaal?
Iedereen is of wordt verdacht.

Mijn mening:
Prettige schrijfstijl, pakkend verhaal. De personages komen goed tot leven en de spanning is voelbaar. Vooral naar het einde toe ervaar je steeds meer haast. Er wordt weinig weggegeven waardoor het eind verrassend is en de puzzelstukjes op zijn plek vallen.
Het is zo’n boek dat je, als je de laatste pagina hebt gelezen, eigenlijk opnieuw wil lezen, met de kennis die je nu hebt. Ben na dit boek erg nieuwsgierig naar haar laatste titel: Anders.

Het boek komt tekort voor 4 sterren, maar is te goed voor drie sterren. Vooral als je het hele verhaal uit hebt en je realiseert hoe alles in elkaar stak.
Dus: 3,5 * Omdat dit op Dizzie niet kan: dan toch de 4!