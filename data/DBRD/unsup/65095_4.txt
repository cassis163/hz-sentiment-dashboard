Het Boek over Alles van “James Brown en Richard Patt” is een groot boek met wetenschappelijk feitjes, kleurrijk en op begrijpelijk manier beschreven

Wat als eerste opvalt is de lay out. De keuze van de kleuren, blauw wit en rood is goed. Het is zeer uitnodigend en dat samen met het formaat zorgt dat het absoluut op zal vallen in de winkel.
De voorkant heeft een cirkel met reliëf, wat er mooi uitziet en lekker aanvoelt.
In het blauw staan verder kleine witte plaatjes, die aangeven wat het boek zoal te bieden heeft.

Elke pagina bestaat uit een bepaald onderwerp, zo gaat het over “Knopen”, “Ogen”, “Skelet”, “Atomen” en nog veel meer.
De linker pagina is voorzien tekst, onderverdeeld in kleine stukjes. De onderwerpen worden goed, kort en bondig uitgelegd. Dat motiveert om te lezen. Voor jonge kinderen zal het moeilijker te lezen zijn, maar samen met een volwassene is het meer dan interessant, juist omdat er dan ook een interactie ontstaat. In de tekst wordt uitleg gegeven over het onderwerp, maar er staan ook leuke ‘wist-je-datjes” tussen.
Echt diep op de onderwerpen wordt er niet ingegaan, het is voornamelijk de basis, maar wel zo uitgelegd dat je als lezer ineens van alles wat weet!

Op de rechterpagina staan illustraties met kleine tekst-uitlegveldjes. Zo worden bij het skelet alle botjes genoemd! En staan alle knopen afgebeeld met de naam erbij. Op deze wijze wordt visueel duidelijk wat op de linker pagina in tekst wordt verteld.
De keuze van de kleuren zijn ook hier weer opvallend. Per pagina 1 kleur met wit, waardoor het een rustig geheel vormt en prettig lezen is.
Nadeel van deze één kleur print is wel, dat bij “vlaggen” de plaatjes minder tot hun recht komen.
De kleuren wisselen per pagina, de lay out is mooi, speels en overzichtelijk.

Het is een prachtig boek, alleen al het in handen hebben is al een feestje. Dan het openslaan en de geheimen ontdekken van wetenschap in klare taal, met duidelijke illustraties is het volgende feestje. Een leerzaam boek, voor jong en oud, wat zich uitstekend leent om in een hoekje weg te kruipen en alle kennis op te slokken, maar ook zeer geschikt om met een kind op de bank te kruipen en 1 of 2 pagina’s helemaal uit te pluizen.

Een geslaagd boek, het ideale cadeau, een heerlijke hebbeding, een aanwinst voor de leestafel (want in de boekenkast zal het moeilijk passen, ook beter, zo wordt het nog regelmatig doorgebladerd!).