Het negende gebod, geschreven door Chris Houtman is een spannende thriller.
Drie musea krijgen de kans om een tot nu toe onbekende codex met brieven van Plinius de Jongere te kopen, tegelijkertijd wordt Esther van Baerle gevraagd om een filmscenario te schijven over deze zogenoemde Plinius codex door Helen en haar moeder Naira.
Wanneer Esther haar vroeger professor in oude geschriften Niels van Rooijen verbonden aan de Radboud Universiteit in Nijmegen een bezoek brengt voor haar research blijkt hij te zijn vermoord.
In haar verdere zoektocht naar de Plinius codex doet ze een beroep op Anthony Mulligan die conservator is van Het British Museum. Al snel merken ze dat ze gevaar lopen en dat er meerdere zijn die alles in het werk stellen om de film tegen te houden. Ook Het Legioen van Christus schuwt niks om alles wat met de Plinius codex en de film te maken heeft tegen te houden aangezien deze de Rooms Katholieke Kerk kan schaden.
De doodzieke Helen en haar moeder Naira blijven druk uitoefenen om de film zo snel mogelijk af te krijgen. Door de moeilijkheden en dreigingen proberen ze met Esther en Anthony onder de radar te blijven en de film af te maken. Ook voor Helen is het de vraag of ze de film kan zien, dit aangezien ze niet lang meer te leven heeft..
Een thriller die op een fijne manier is geschreven en met een einde die ik in ieder geval niet zag aankomen. Jij wel?
Door dit tweede deel ben ik ook nieuwsgierig geworden naar het eerste boek van schrijver Chris Houtman met de titel Akte van berouw.