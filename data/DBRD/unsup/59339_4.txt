In Wat rijmt er op stoep...? gaat Thomas op weg naar zijn oma's verjaardag. Hij wil haar een gedicht geven, maar die moet hij onderweg nog even maken. Hij begint met rijmen, maar dan gebeurt er op straat wel iets geks. Wat rijmt er op stoep...?

Harmen van Straaten is de auteur en illustrator van dit boek. Wat ontzettend leuk is, is dat je als lezer mee kunt rijmen. Het daadwerkelijke rijmwoord verschijnt pas als je de bladzijde omslaat, dus interactie is gegarandeerd. Daarbij is rekening gehouden met de belevingswereld bij de doelgroep, wordt er gewerkt aan de woordenschat en het verhaal blijft ondanks de rijm doorlopen. Dit alles laat het talent van Van Straaten zien. Daar kunnen overigens ook de tekeningen aan toegevoegd worden. De tekeningen zijn kleurrijk en ontzettend grappig.

Al met al een geweldig prentenboek! Een lach op je gezicht is gegarandeerd!