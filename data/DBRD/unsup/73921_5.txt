Mijn leeservaring:
Waar zal ik eens beginnen!
Laat ik het boekenweekthema maar even aanhalen dan: #WAANZINnig goed boek!!

Het eerste deel in een nieuwe serie (goh ik ben eens op tijd ;-)) met in de hoofdrollen Holger Munch en Mia Kruger, leden van een onderzoeksteam dat wordt ingezet op speciale zaken. En dat deze zaak speciaal is dat spreekt voor zich.

De lugubere vondst van een opgehangen zesjarig meisje gaat sowieso al je fantasie te boven.
De omstandigheden waarin ze gevonden wordt duiden erop dat dit niet het laatste meisje zal zijn en dan begint de tijd te dringen natuurlijk …
Je wordt vanaf het begin dus al overrompeld door dit macabere tafereel en ook de vrachtlading namen/karakters die de schrijver over je uitspuwt zijn niet voor de poes maar maken in het geheel het verhaal naar mijn idee beter – spannender. Er is of zijn wel degelijk connecties tussen al deze karakters, de vraag is alleen hoe loopt dit op een gegeven moment in elkaar over of hoe gaat hij (de schrijver) dit af laten lopen?
Je hebt ideeën genoeg hoor maar neem maar van mij aan dat je vaak heen en weer geslingerd wordt tussen die zogenaamde “Aha-momenten”. Het blijft spannend tot het laatst en wordt op zo'n snelle manier verteld dat je maar blijft omdraaien of verder klikken naar de volgende bladzijde.
Meer dan aangenaam verrast was ik door zijn schrijfstijl en hoewel het een thriller is heeft hij me ook met tijd en wijle doen slikken van emotie door het verdriet of de omstandigheden waarin karakters zich bevinden. Meeslepend realistisch omschreven, waarvoor petje af.

Geweldige karakters die mooi uitgediept worden maar nog genoeg over laten om meerdere delen te vullen en ja hoor, die kunnen mij niet snel genoeg geschreven worden!
Holger en Mia – een nieuw duo om in je hart te sluiten.
Scandinavië op zijn best wederom!

http://josesprakeloos.blogspot.nl/2015/03/samuel-bjrk-ik-reis-alleen.html#comment-form