In het verrassend leuke kookboek Oprah’s Favoriete gerechten deelt Oprah Winfrey haar fijnste recepten graag met eenieder die hier belangstelling voor heeft. Voorafgaand aan de 115 recepten vindt je voorin het boek een openhartig voorwoord, waarin Oprah uitgebreid vertelt over alle diëten die ze in het verleden heeft gevolgd en hoe zij dit persoonlijk heeft ervaren. Ook praat ze over haar zoektocht naar het ideale dieet, waarbij ze uiteindelijk de conclusie moest trekken dat het ideale dieet niet bestaat, maar slechts een tijdelijke oplossing biedt.
Bij eten moet het om het genieten gaan en niet draaien om lijden. Bewust en goed eten, voed je lichaam en je geest en dat maakt het leven een stuk fijner! Aldus Oprah.

Weight Watchers benaderde haar en zorgde voor een ommekeer in haar leven.
Ieder hoofdstuk start met leuke anekdotes uit, onder andere, Oprahs jeugd en haar ervaringen met voeding. Het boek is verdeeld in zes uitgebreide hoofdstukken. Ze start met een hoofdstuk over soep waar je onder andere een gezonde artisjoksoep en een zomerse maissoep kunt vinden. Gevolgd door hoofdstukken waar je onder andere diverse visgerechten, recepten met kip en lekkere pasta’s kunt ontdekken. Waaronder onder andere een lekkere kalkoenlasagne en zeeduivel met citruslinzen.
Bij ieder recept is een paginagrote kleurenfoto geplaatst van het smaakvol ogende resultaat. Onder het recept valt in een oogopslag te zien hoelang de voorbereiding en de bereiding zelf in beslag neemt. Voor hoeveel porties het genoemde recept bedoeld is, hoeveel smartpoints (Weight Watchers) het recept heeft en de hoeveelheid kilocalorieën staat vermeld.
Achter in het boek worden nog even de chefs die een bijdrage aan dit boek hebben geleverd vermeld en een praktisch alfabetisch register waarin alle recepten vlot in zijn terug te vinden.

Een handig kookboek vol gezonde recepten, voor wie af willen vallen of gewoon graag gezond eet een aanrader! Ook een boeiend leesboek voor fans van Oprah Winfrey.