Meester Bart laat in zijn gebundelde columns - en enkele nieuwe stukken - zien als leraar uit het goed hout gesneden te zijn. Hij denkt erover na hoe hij zijn vak op de beste manier kan uitvoeren en staat open voor feedback. Waar hij heel veel aandacht aan geeft in zijn lesgeven is de relatie tot zijn leerlingen. En laat dat nou een van de belangrijkste voorwaarden zijn om leerlingen daadwerkelijk te laten leren.
De columns worden steeds afgewisseld met uitspraken van meester Bart en die zijn regelmatig bijzonder goed getroffen: 'In 2017 moeten alle docenten een diploma hebben. Ok√©, maar gaan we ook iets doen aan de bevoegde docenten die gewoon geen les kunnen geven?'
Meester Bart is geen begaafde stilist, maar zoals hij een steeds betere leraar zal worden, oordelen we daar misschien over tien jaar anders over.