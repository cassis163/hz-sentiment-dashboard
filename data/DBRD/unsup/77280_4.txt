Hallo, tot ziens en alles daartussen is een apart en mooi geschreven boek. Het is het eerste boek wat ik van Jennifer E. Smith heb gelezen. Tijdens hun laatste nacht samen moeten Clare en Aidan een onmogelijke keuze maken.

Clare maakt altijd lijstjes. En voor vanavond heeft ze een wel heel belangrijk lijstje gemaakt. Het is een lijstje met plekken waar ze samen de meeste eerste keren hebben beleefd. Vanavond komt het erop aan. Het is de laatste avond voor zij en Aidan op kamers gaan, duizenden kilometers van elkaar verwijdert. De grote vraag; blijven ze samen of gaan ze uit elkaar. Om dat uit te vogelen heeft Clare dit lijstje gemaakt. Wordt het een tot ziens voor altijd of alleen voor nu.

Hoewel het verhaal relatief gezien klein is, het beslaat zo'n 12 uur, is het toch een heel groots. De liefde tussen Aidan en Clare spat van de bladzijden af. Door alle belangrijke plekken die ze afgaan en de herinneringen die daarbij horen, voel je hoe gelukkig ze samen zijn, of eigenlijk waren. En hoe moeilijk de keuze is tussen wat je hart je ingeeft en wat je verstand je verteld.

Hoe verschillend ze ook zijn, de ontspannen Aidan en de lijstjes makende Clare, ze hebben iets geweldigs samen. Durende het 240 bladzijden tellende verhaal wordt je meegezogen en houdt je je hart vast voor de keuze die ze moeten maken.

Hallo, tot ziens en alles daartussen is een leuk boek. Het is geschreven in makkelijk taalgebruik en korte zinnen. Hierdoor lees je het in een mum van tijd uit.