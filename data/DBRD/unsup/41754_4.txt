Zachte Heelmeesters is een thriller die vertelt over de grote vertwijfeling die een moeder ervaart wanneer haar dochter vermist wordt. In haar eenzame zoektocht naar het meisje blijft ze zich afvragen wat er gebeurd kan zijn. Wanneer haar dochter na 3 maanden gevonden wordt, krijgt de moeder geen antwoord; welke rol speelden de vader en het vriendje van het meisje? Nog voordat er opheldering is, wordt de dochter een tweede maal vermist en herhaalt de nachtmerrie zich voor de moeder. Alleen dit keer neemt ze meteen het heft in eigen hand en volgt er een bloedstollende finale...