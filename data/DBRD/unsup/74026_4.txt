Een zwarte wordt op straat neergeschoten. Commissario Guido Brunetti staat voor een moeilijk karwei: wie is het slachtoffer en wat is het motief voor de schijnbaar professioneel uitgevoerde moord? Tienerdochter Chiara vindt het veel drukte om niks: het was toch MAAR een 'vu campru', waarmee ze zich de woede en verontwaardiging van moeder Paola op de hals haalt. Brunetti wordt al snel van het onderzoek afgehaald 'op bevel van hogerhand'. Hij hoeft de moord op de Afrikaanse straatventer dus niet op te lossen. De lezer blijft samen met Brunetti met een aantal vragen zitten. Welke rol speelt de Italiaanse geheime dienst Digos en waarom bemoeien zowel de ministeries van Binnenlandse als van Buitenlandse Zaken zich met deze moord? Het is puur gissen naar wat er precies gebeurd is, al zijn er wel sterke vermoedens. Ook in dit deel van deze serie geschiedt geen gerechtigheid: de moordenaars en zeker hun opdrachtgever(s) worden niet gevat. Integendeel, er vallen uiteindelijk nog twee (onschuldige?) slachtoffers! Toch blijft de lezer niet echt met een wrang gevoel achter: Brunetti zal op originele manier de arme sloebers enigszins vergoeden... Na 14 boeken nog steeds een verslavende serie!