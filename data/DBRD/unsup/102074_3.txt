In echte vrouwen bestaan niet worden verschillende clich√©s over vrouwelijkheid en wat er van vrouwen verwacht wordt aangehaald. Yasmine Schillebeeckx geeft vanuit haar kritische blik weer hoeveel seksisme er nog steeds heerst in onze samenleving.

Op het eerste zicht lijkt het een luchtig boek mede dankzij de felgekleurde cover en de cartoons die in het boek staan. Maar de auteur kan moeiteloos diepgang in het geheel brengen aan de hand van verschillende getuigenissen en persoonlijke ervaringen. Ook is het boek enorm actueel.

Het boek is feministisch getint en geeft kritiek op alle vormen van seksisme. Want seksisme is iets waar de hele samenleving aan meewerkt en niet enkel de mannen.

Jammer genoeg gebruikt de auteur best wel veel Engelse terminologie, zoals slut shaming, cat calling... ook aan Engelstalige citaten geen gebrek.
Inhoudelijk zet het boek je wel aan het denken want je bekijkt je eigen ervaringen en gedrag vanuit een ander standpunt.
Zo zal ik persoonlijk vanaf nu twee keer nadenken voordat ik een vrouw veroordeel.

Het boek kaart verschillende thema's aan die me allemaal konden boeien maar naar het zinde toe begon de auteur toch in herhaling te vallen. Zonder de laatste pagina's had het boek net iets beter geweest

Al bij al is het geen slecht boek, Yasmine praat over een van de hedendaagse taboe's en weet dat ze kritiek gaat krijgen. Gewaagd, gedurfd maar toch geslaagd.
Echte vrouwen bestaan niet, maar dit boek leert ons dat dat niet erg is.