-Galgenveld- Dit is het 1e deel van ‘’De noordzeemoorden’’ geschreven door Isa Maron.
Het is een thriller die zich tijdens dit 1e deel afspeelt in Noord Holland/Texel, waardoor je soms veel dingen uit de omgeving die word beschreven zal herkennen. Aan het begin van het verhaal leer je Kyra kennen, zij is 19 jaar en zit op dit moment midden in haar examen tijd waar ze al haar aandacht op moet richten. Vanwege de onverklaarbare verdwijning van haar oudere zus heeft ze heeft een obsessie voor verdwijningen en moorden gekregen. En wanneer ze op een ochtend wordt gebeld door haar broer Jarno, dat hij een lijk heeft gevonden, gaat er een wereld voor haar open en maakt ze alles voor het eerst van dichtbij mee. Soms bemoeid ze zich er te veel mee en loopt de rechercheur die op deze moordzaak is gezet in de weg. Maar uiteindelijk blijkt ze toch over kwaliteiten en denk vermogen te beschikken, die tijdens dit moordonderzoek van pas kunnen komen. Dan wordt er ook een tweede lijk ontdekt en gaat Kyra grotendeels zelf op onderzoek uit met de nodige gevolgen. Het is een boek met veel spannende momenten. De schrijfstijl is prettig leesbaar en je kan het boek makkelijk tussendoor wegleggen en vervolgens weer verder lezen, waar je gebleven was.