Van uitgeverij Atlas Contact mocht ik de proefversie van dit boek lezen en wil ze daar hartelijk voor danken. Voor diegenen die dit boek ook willen lezen, je zal nog even geduld moeten hebben, want de Nederlandse vertaling ligt pas op 1 april (of het een grap is, daar kom je op die dag achter als je het boek besteld) in de winkels.

Eigenlijk is het best wel grappig dat een boek wat over de filosofie van plezier maken gaat, op 1 april in de winkels ligt. Ik zie er eerlijk gezegd de humor wel van in.
Bij het zien van de cover begrijp je al dat het gaat over wat mensen vinden van plezier maken, wat ze er nu leuk aan vinden om in bijvoorbeeld een achtbaan te gaan zitten. De titel is alleszeggend, maar toch vind ik de cover van het origineel, Isn't this fun?, beter bij het boek passen. Een ouder echtpaar waar duidelijk is dat ze niet meer met, maar ook niet meer zonder elkaar kunnen, een dagje uit is en dan beiden denkt van 'moet dit nu leuk zijn?'
Het is dan ook een verhelderend boek waarbij je na het lezen van het boek anders gaat kijken naar diverse rituelen en gebruiken. De ontstaansgeschiedenis van bijvoorbeeld Halloween,Carnaval, dansen, voetbal en vakantie wordt uitgelegd. Waarom mensen het leuk vinden om hutje mutje op het strand te zitten bij mooi weer of in grote groepen bij een festival te zijn. Je krijgt er respect voor, je begrijpt de mensen die bijvoorbeeld van Carnaval of die van voetbalwedstrijden houden beter (het is overigens maar goed dat er tegenwoordig met de verliezers niet zo wordt omgegaan als in een bepaalde tijd. Het waarom kan je in dit boek lezen.). Ook krijg je respect voor de schrijver die op zijn leeftijd bijvoorbeeld naar een bijeenkomst is geweest waar mensen zich verkleden als hun helden.
Vrees niet dat het droge kost is, dat is het allerminst. Het boek is op een boeiende, vlotte manier geschreven met af en toe een vleugje humor.
Het boek zou geschikt kunnen zijn voor de lessen Maatschappijleer op de hogere scholen, want het is een heel erg leerzaam boek dat je laat nadenken over bepaalde dingen als humor en waarom je iets leuk vindt of niet. Bepaalde hoofdstukken zullen wat minder geschikt zijn, maar over het algemeen genomen zou dit een goed leerboek kunnen zijn.