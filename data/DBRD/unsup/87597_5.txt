Het boek De dood ging in wit gekleed van Jim Kelly is een grote puzzel.
Tijdens een avondrit over een kustweg raken acht voertuigen met inzittenden bekneld in een zware sneeuwstorm. Als er eindelijk hulp komt blijkt een van hen, Harvey Ellis, vermoord. Er worden geen relevante sporen aangetroffen!
Alles lijkt erop dat een van de acht bestuurders verantwoordelijk is, maar wie?
Peter Shaw en George Valentine worden belast met het onderzoek nadat ze juist zelf een lijk gevonden hebben op het strand vlakbij de kustweg.
Als er later nog een lichaam op het strand wordt aangetroffen blijken de puzzelstukken steeds moeizamer tot elkaar te komen.
Het winterse klimaat waarin de thriller zich afspeelt, vormt samen met de altijd aanwezige zee op de achtergrond voor een onheilspellende sfeer.
Jim Kelly heeft een moorddadig boek geschreven met De dood ging in wit gekleed, spannend tot het einde toe.