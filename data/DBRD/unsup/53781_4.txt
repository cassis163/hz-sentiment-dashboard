Soms is het goed dat je een boek cadeau krijgt omdat je het zelf niet zou kopen. De thriller De vrouw op de foto van Leif Davidsen is zon geschenk dat ik zelf nooit gekocht zou hebben vanwege de vreselijke cover ondanks de overduidelijke aanprijzing van Scandinavische thriller van het jaar. Ik weet dont judge a book by its cover maar toch

Echter een boek krijgen wil nog niet zeggen dat je het ook leest. In dit geval moest ik wel omdat ik had beloofd te laten weten wat ik ervan vond.
En ik ben blij dat ik het niet onder op de stapel nog te lezen heb gelegd want ik werd getrakteerd op een prachtig stukje proza, boeiend geschreven en doordrenkt met mooie herkenbare menselijke trekjes.
Davidsen toont zijn liefde voor het Spaanse land; haar bedaarde tempo, de smaakvolle keuken, het fraaie landschap en voor de gebruiken en tradities. Ook lees je tussen de regels door de angst dat deze unieke eigenschappen van dit zonovergoten land vervagen en worden vervangen door de snel om zich heen grijpende eenheidsworstcultuur uit Amerika.

Het verhaal en schrijfstijl deed met in de verte denken aan De Catalaanse brief van Robert Goddard. Die roman speelde zich ook af in Spanje met verreikende tentakels uit het Spaanse roemruchte verleden. Ook De vrouw op de foto heeft, evenals Goddards boeken, dat kabbelende begin wat plotseling omslaat waardoor het verhaal een hele andere wending krijgt. Pas op het eind wordt De vrouw op de foto echt spannend maar ondanks dat, bleef het verhaal erg boeiend. Kortom een prachtige roman die in mijn beleving 4 sterren verdiend.