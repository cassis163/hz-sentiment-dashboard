Het verhaal

Millie en Charlie hebben beroemde ouder. Millies vader is een meester in het vervalsen van schilderijen en haar moeder is erg handig in het oplossen van criminele problemen. Charlie's ouders waren meesters in het kidnappen. Totdat ze gesnapt werden en nu zijn ze gespecialiseerd in het hacken van computers, en identiteitsdiefstal. Het zijn echte "criems". Dus vandaar dat Millie en Charlie, als kinderen van deze topcriminelen, met trots naar het Rabouw college worden gestuurd. Dit college is een bijzondere school. Er worden alleen kinderen van meester criminelen toegelaten. Het is een echte gangsterschool.

Het is het eerste schooljaar. Er volgt eerst een soort ontgroeningsopdracht. Daarbij worden de eerstejaars meegenomen, om beurtelings een geblinddoekte bekende criem, te bestelen. Gaat het iemand lukken? Het is dan al spannend. Dan volgen de lessen Fabuleren, Dieverij, Vermommen en ander leuks. Millie helpt Charlie vaak, als ze voor een moeilijke taak staan. Daarnaast zijn deze nieuwkomers niet echt van plan om superslechte dingen te gaan doen. Ze doen hun best, maar ze zijn toch echt anders dan de andere kinderen op het Rabouw collega. Als meneer Vingerling uitleg geeft over de Vingerling Bokaal, en het grote Inlever Gala, een soort wedstrijd onder de leerlingen, gaan Millie en Charlie bedenken hoe ze hieraan gaan deelnemen. En doet Charlie een grote ontdekking. Is dit wel slim van Charlie?

Het 16e eeuwse hoofdgebouw met technische snufjes is een leuk element van het verhaal

De cover is supermooi en spreekt je zo aan. De titel is kort en duidelijk. In de 3e persoon lezen we over Millie en Charlie, die voor het eerst naar de Gangsterschool gaan. Het hoofdgebouw is een 16e eeuwse boerderij, boordevol bijzonderheden en nieuwe, technische snufjes. In de hal hangen rare portretten van meesterschurken. Zo heeft de beer, bij de ingang rode ogen (camera's) en de kastjes in de kamers voor de jongens en de meisjes hebben een code. En dat is lang nog niet alles.

¶"Dit is wat je krijgt als je een Antiecke Herbergh kruist met een presidentieel paleis, dacht Milly" ¶

Je moet wel goed je best doen op het Rabauw. Als je er niet kan slagen wordt je van school gestuurd en moet je naar het Kruimeling College voor crimineel beroepsonderwijs. En dat wil echt niemand!

Conclusie

Kate Wiseman heeft met Gangsterschool echt een leuk verhaal geschreven. Vol spanning, humor en leuke en grappig bedachte woordjes. Zelfs de leraren hebben aparte namen, zoals juffrouw Geselkat. Hoe leuk is dat! Had het in het begin nog iets weg van "Harry Potter", dan was dit maar een klein stukje. Het is een heel ander soort boek. Een mooi en spannend verhaal over 2 helden en wat zij allemaal aan spannende zaken meemaken op hun school voor criems. En dat is een heleboel!

Waardering 4 sterren