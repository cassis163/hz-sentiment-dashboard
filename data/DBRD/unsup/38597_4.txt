Het schrijversechtpaar Nicci Gerrard en Sean French, welke schuil gaan achter de naam Nicci French, dompelen de lezer in de leefwereld van Miranda. Vanuit haar perspectief ondervindt men de gevolgen van een afgebroken liefdesrelatie tussen haar en Brendon.

Brendon, welke het beëindigen van hun relatie door Miranda niet kan verkroppen, wordt als het ware een parasiet, die in de huid van Miranda is gekropen waar zij niet van af kan.
Brendon gaat er prat op dat zij samen een geheim hebben nl. haar verborgen glimlach.

Het levensverhaal van Miranda wordt een heuse thriller wanneer Brendon zich verloofd met haar zus Kelly. Op sommige momenten is het obsessieve wraakgedrag van Brendon ten aanzien van Miranda walgelijk. Het verhaal ontpopt zich tot een echte psychologische thriller die als het ware ook in de huid van de lezer kruipt.

Al wordt de verbazing telkens groter naarmate Brendon meer psychologisch zieke en wansmakelijke plannen verwezenlijkt, toch slagen de schrijvers erin je als lezer verder te duwen naar het einde van het verhaal.

De plot van het verhaal is onverwacht en meesterlijk. Op het einde van het boek heb je het gevoel dat het een ongelofelijk goede thriller was ondanks het onaangenaam gevoel welke je soms bij het lezen ondervond.

Een aanrader voor wie van psychologisch spanning houdt.