Te veel slachtoffers om nog onschuldig te zijn

Baldaccis nieuwste boek is vandaag, 8 mei 2012, uitgekomen. Met dank aan bol.com en Bruna heb ik een vooruitexemplaar bemachtigd en deze al kunnen lezen. Onschuldig is een super spannend boek en totaal niet onschuldig. Het gaat over Will Robie, een professionele huurmoordenaar die werkt voor de Amerikaanse overheid. Op een dag krijgt hij de opdracht om een vrouw te vermoorden, Jane Wind. Als hij binnen komt blijkt hij niet goed gebrieft, er zijn kinderen aanwezig in het appartement, als hij zijn opdracht weigert uit te voeren wordt Jane Wind voor zijn ogen neergeschoten, alsmede haar oudste zoon. Robie weet dat zijn leven nu niet meer zeker is en slaat op de vlucht. Op zijn vlucht komt hij Julie Getty tegen. Julies ouders zijn voor haar ouders vermoord en als de moordenaar Julie in de bus naar New York wil vermoorden grijpt Robie in. Samen rollen ze in een idioot avontuur vol vaart en spanning. Maar waarom spelen ze een spelletje met Robie en Julie? Wat hebben Julies ouders te maken met Robie? Dat zijn vragen waar Baldacci pas helemaal aan het eind van het boek een antwoord op geeft.
Baldacci heeft weer een fantastisch boek geschreven. Het boek is spannend, heeft veel vaart, en zuigt je helemaal op. Toen mijn trein op mijn bestemming aankwam moest ik nog acht bladzijden. Ik heb serieus overwogen om op het station nog even verder te lezen, maar het eten riep Ik vind het vooral heel erg knap hoe hij uiteindelijk alle verhaallijnen bij elkaar weet te brengen en hoe hij je elke keer weer op het verkeerde been weet te zetten en nieuwe acties weet te verzinnen. Het boek is gewoon Baldacci-waardig. Punt.