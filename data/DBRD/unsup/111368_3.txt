Dankzij de blog VrouwenThrillers.nl ontving ik een ongecorrigeerd leesexemplaar van ‘Wat jij niet ziet’ van Sarah Pinborough. Vooraf aan de release datum (28 juni 2017) van dit boek deed de hashtag #WTFthatending de ronde op internet. Hierdoor werden de verwachtingen voor dit boek hoog opgedreven en kreeg het boek enorm veel publiciteit al voordat iemand het gelezen had. Ook ik werd erdoor getriggerd en keek uit naar het lezen van dit boek.

Het verhaal gaat over de alleenstaande moeder Louise. Eigenlijk gaat ze nooit meer uit maar als zij toch een keertje in het café beland ontmoet ze een man. Een man op wie zij spontaan verliefd wordt. De maandag erop ontmoet Louise haar nieuwe baas, David. Het wordt enigszins ongemakkelijk als hij de man uit het café blijkt te zijn, die ook nog eens getrouwd is. Tot overmaat van ramp ontmoet Louise Adele, de vrouw van David. Met wie zij bevriend raakt en op die manier David op een hele andere manier leert kennen. Zit het huwelijk tussen Adele en David wel goed? Wat is daar aan de hand en kan Louise hier wel mee omgaan?

Het boek leest vooral verwarrend en het is onduidelijk welke kant het verhaal op gaat. Als lezer zijnde vroeg ik mij meerdere keren af wat ik eigenlijk aan het lezen was. De opdeling in hoofdstukken zorgt voor de vaart in het geheel. En de schrijfstijl op zich leest wel plezierig, de bewoording is niet hoogdravend en past bij de personages die voorkomen in het verhaal. Van de personages wordt vooral Louise uiteengezet en wordt duidelijk wat haar beweegt. De anderen blijven enigszins achterwegen en komen op een later moment minimaal aanbod. Persoonlijk vond ik het einde zeer teleurstellend en vergezocht. Wat dat betreft klopt de hashtag wel maar het is niet mijn smaak. Het duurde lang voordat het verhaal op gang kwam en het bleef uiteindelijk merendeel van de tijd gewoon vaag. Ik had in eerste instantie wel gelijk een gevoel waar het heen zou gaan, die overigens later bleek te kloppen grotendeels, toch gaf dit absoluut geen voldoening voor het gelezen verhaal.

Ik geef dit boek 2,5 tot 3 sterren.

Spanning: 5
Plot: 4
Leesplezier: 5
Schrijfstijl: 6
Originaliteit: 7,5
Psychologie: 5