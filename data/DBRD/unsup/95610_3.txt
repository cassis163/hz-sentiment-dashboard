Dit boek is speciaal voor het Rijksmuseum geschreven. Het kwam uit toen het museum na een verbouwing van maar liefst tien jaar weer open ging.
100 voorwerpen die het Rijksmuseum in bezit heeft vertellen de geschiedenis van ons land.
Een aantal erg bekende; een aantal erg verrassende; een aantal die ik niet onder de noemer kunst zou scharen, en een aantal zeer mooie (naar mijn bescheiden mening) voorwerpen.
Bij elk voorwerp staat een essay van ongeveer 3 pagina's waarin iets verteld wordt over het voorwerp en de rol die het speelde in het leven van de Nederlanders.
Dit boek beweert eigenlijk dat het Rijksmuseum geen kunstmuseum is, maar een nationaal museum, het is een museum van de Nederlandse geschiedenis.

Het enige nadeel van het boek is dat de foto's soms te klein en te onduidelijk zijn, om alles van de voorwerpen goed te kunnen zien. Dan zul je toch naar het Rijksmuseum moeten. :-)
En de kaft van het boek is natuurlijk ook maar zozo. Totaal geen uitstraling! Dat zal ook wel weer een bedoeling hebben gehad: de titel is de trigger.