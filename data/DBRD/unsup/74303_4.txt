Een prettig lezende thriller waarin we kennis maken met Kyra, die voor haar eindexamen zit, rechercheur Maud Mertens, haar naaste medewerker Niels Bingsten ea.
Kyra haar zus, Sarina, is 4 jaar geleden verdwenen.
Naar aanleiding hiervan is ze gekomen tot de beslissing om zich aan te melden bij de forensische recherche.
Ter voorbereiding hiervan gaat ze zelf op onderzoek uit bij een moordzaak.
Natuurlijk raakt ze hier zo bij betrokken dat ze ook zelf in gevaar komt.
Verder loopt er nog een verhaal, in cursief geschreven, dat zich in de Schotse Hooglanden afspeelt.
Het verhaal heeft, nadat de moordenaar wordt gevonden, een open einde, waardoor je natuurlijk het volgende deel ook wilt lezen.