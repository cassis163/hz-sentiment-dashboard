Zeer goed geschreven historisch verhaal, waarbij je zijdelings veel informatie meekrijgt over de neergang van het grote Romeinse Rijk dat het westen echt eeuwenlang overheerst heeft, maar ook zijn invloed heeft gehad op het oosten. Zowel cultureel als religieus gezien. Prachtig ontvouwt zich in het verhaal de botsing tussen het meergodendom en de opkomende geestelijke macht van de Rooms-Katholieken. Het verhaal is inzichtelijk geschreven en met een groot inlevingsvermogen voor zaken die nu nog steeds een rol spelen in de huidige maatschappij op zowel politiek, economisch als religieus terrein. Maar ook over hoe ontwrichtend oorlogen kunnen zijn en ondanks en dankzij deze strijd nieuwe beschavingen kunnen ontstaan. De geschiedenisles krijg je allemaal mee door de hoofdfiguren en hun belevenissen te volgen. Af en toe is het verwarrend om de namen uit elkaar te houden en de rol die ze in het verhaal spelen. Als je je daaraan niet stoort merk je dat deze verwarring bijdraagt aan het plot en gaandeweg lost de spanningsboog met raadsels zich op.
Zeer de moeite waard om te lezen als je van de betere literatuur houdt. Ongelooflijk dat we zo'n goede Nederlandse schrijver hebben. Laten we hem koesteren en nog veel boeken van hem mogen lezen.