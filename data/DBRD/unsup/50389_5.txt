Deze debuutroman boeit van begin tot eind. Eigentijds, vlot geschreven en met een vleugje humor.
De karakters worden goed beschreven met veel herkenbare eigenschappen.
De , vaak pijnlijke, situaties worden goed en herkenbaar beschreven. De sfeer op de camping, op het parkeerterrein bij de club bijvoorbeeld.
Wat vooral boeit is de gedachtengang van de wat sullige hoofdpersoon Werner. De schrijver neemt ons zo mee in de onvoorspelbare acties die Werner onderneemt. De spanning wordt goed opgebouwd , waarbij het einde toch heel verrassend is.
Ik verheug me op de tweede roman van deze schrijver die ik in een adem met Herman Koch zou noemen.