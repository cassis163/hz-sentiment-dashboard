Fien en Milo , wie kent ze niet !

De boekjes uit de serie Fien en Milo zijn super leuk voor peuters, ze spreken de peuter meestal ook gelijk aan. De boekjes hebben stevige bladzijden, waardoor er flink gebladerd kan worden in het boekje. Ook dit is weer een vrolijk leuk boekje. Op de omslag zie je kleurige vrolijke ballonnen die Fien en Milo samen vasthouden. Dit boekje heeft dan ook het thema kleuren en samen spelen. Spelenderwijs kleuren oefenen met je kind en natuurlijk stimuleer je tijdens het voorlezen het taalbegrip. De verhaaltjes staan dicht bij de belevingswereld van de peuter. De tekst is eenvoudig geschreven en er zit herhaling in de tekst, waardoor woorden en de kleuren nog eens extra worden benadrukt. De peuters worden actief betrokken bij het verhaal. Op elke bladzijde eindigt de tekst met een vraag. Zo moeten ze de rode laarsjes zoeken en de groene schepjes, de gele ballonnen etc. Ook gaat er wel eens wat mis wanneer je samen speelt. Milo(muis) is nog klein en schept Fien(konijn) onder het zand, Milo haar ballon gaat stuk en haar beker valt om..... Gelukkig zorgt Fien dat het goed komt.

De illustraties zijn mooi helder van kleur en eenvoudig maar duidelijk getekend. Het is een erg leuk boek om samen te lezen en te ontdekken. En wanneer het boek uit is begin je gewoon weer op nieuw. Herhaling blijft leuk :)

Kijk daar is de zandbak.

Fien en Milo gaan een grote kuil graven!

Ze zoeken hun groene schepjes.

Zie je ze al ?

http://www.clavisbooks.com/