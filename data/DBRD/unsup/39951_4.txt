Een klassieker 'Gejaagd door de wind', en ik heb er van genoten!
Het is een lijvig boek, zo'n 950 pagina's, maar ik heb geen enkele
moeite gehad met het uitlezen ervan. Dit boek heeft trouwens in
1937 een Pulitzerprijs gewonnen! Ik werd helemaal meegesleept in de
stormachtige relatie tussen de ego√Østische Scarlett O'Hara en de
intrigerende boef Rhett Buttler. Deze niet alledaagse romance
speelt zich af tegen de roerige achtergrond van de Amerikaanse
Burgeroorlog in het zuiden van de Verenigde Staten en de auteur
maakt op eenvoudige wijze duidelijk en invoelbaar hoe de zeden en
gewoonten toentertijd waren, hoe men toen de oorlog bezag en deze
moeilijke tijden doorstond. Voor mij was dit smullen.