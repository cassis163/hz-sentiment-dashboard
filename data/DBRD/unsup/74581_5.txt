Mijn god, dit is echt met stip de beste thriller die ik tot nu toe in 2017 heb gelezen. Wat een boek! Luguber, onvoorspelbaar, spannend... Just.. Wow!

De tijdsduur na het derde boek is niet zo heel duidelijk, maar het team is aanwezig op de bruiloft van Callie, dus zo heel veel tijd zal er niet verstreken zijn. Terwijl zij genieten van de dag, wordt er ineens een vrouw bij ze gedumpt. De vrouw blijkt al 8 jaar vermist te zijn en toendertijd is het onderzoek spaakgelopen door gebrek aan bewijzen. Waarom is die vrouw bij de FBI gedumpt? Wat moet het team van Smoky hiermee?

Wederom zijn de personages weer goed uitgediept en kun je weer goed met het team meeleven. Krachtig en realistisch, dat komt elk boek terug. Evenals de terugblik naar de vorige boeken en het verleden, maar ook hier wordt het netjes in het verhaal verweven als de tijd daar rijp voor is.
De daden in dit boek zijn echt wel heel luguber.. Totale duisternis, gevangeniscelletjes en lobotomie zijn enkele gruwelijke dingen die erin voorkomen... De spanningsopbouw is wat trager, maar als je eenmaal op het punt zit waar "het" begint, kun je het boek echt niet meer wegleggen.

Wat een toppertje! 5*