Rita Cramer is moeder van twee kinderen, toen haar oudste vier was toonde dit meisje interesse in de letters. Haar moeder begon met het schetsen van ezelsbruggetjes zodat ze de letters makkelijker kon onthouden. Deze schetsen heeft ze uitgewerkt in een kleurrijk, ge√Øllustreerd boekje waarin alle letters en klanken voorkomen.

Met behulp van dit boek kun je als ouder of professional hints geven en komt het kind als van zelf met het antwoord. Wat mij aantrekt in dit boek is dat het er prachtig, kleurrijk en daardoor aantrekkelijk uitziet.

Iedere bladzijde biedt de uitdaging om het nauwkeurig te bekijken met het kind en om erover in gesprek te gaan. Bij de letter 'C' zie je de letter groot afgebeeld en in de letter is een circuspiste afgebeeld met paarden en een paardentemmer. Boven de letter 'C' staat; de c (s) van circus. Er staat een pijl bij daarin staat; let op de 'c' spreek je de ene keer uit als een 's' en de andere keer als een 'k'. Daarbij wordt verwezen naar de 'c' (k) van clownsneus. Daarbij staat een foto van jongen geschminkt als clown (met een clownsneus). Er staat ook nog een cavia afgebeeld met een tekstwolkje waarin staat; 'de 'c' is ook van cavia. Een meisje wat gefotografeerd is wijst naar de 'c' en in haar tekstballon staat; "de 'c' lijkt op een halve cirkel. Rechts onderaan de bladzijde staat bij iedere letter/klank een krijtbordje afgebeeld met waarop de letter/klank zesmaal staat in drie lettertypen. Waarvan drie hoofdletters en drie kleine letters.

Mijn kinderen van 4 en 7 jaar bladeren graag in het boek. Ze vinden het leuk om de illustraties te bekijken en de oudste leest voor aan de jongste wat er staat. De jongste vindt het ook interessant wanneer hij er uit voorgelezen wordt. Ik vind het boek aantrekkelijk geprijsd en de aanschaf zeker waard vor zowel ouders als professionals. Op www.letterslereniseeneitje.nl vind je meer informatie.