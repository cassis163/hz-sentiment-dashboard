Ik heb het boek vanmiddag uitgelezen. Had hier een week voor nodig, ook omdat het best een pittig verhaal is.
In het begin had ik echt het idee; daar gaat weer een politieagent, niet sociaal, aan de drank en gescheiden....hoeveel zijn er daar al van? En dan weer een nieuwe,jonge partner die moeite met hem heeft...maar de schrijfstijl van RJ Elroy is heel erg prettig om te lezen en zorgt ervoor dat je wilt blijven lezen. Vooral de humor en de nuchterheid maakt het lezen aangenaam.
Er zijn veel vragen gedurende het boek die je als lezer graag opgelost wilt hebben. En dat gaat wel gebeuren... de lijnen komen netjes bij elkaar.
Ik had echt kippenvel toen de gruweldaden van de verdachte beschreven werden. De feiten komen heel deskundig over. Dat er zulke mensen bestaan en wat moet dat dubbel voelen voor een schrijver als je je daarin moet gaan verdiepen voor je boek.
Het verhaal wordt afgewisseld met de gesprekken tussen Frank en zijn psychologe. Die worden door sommige lezers als irritant beschouwd maar ik vond het een leuke, soms welkome afwisseling. Je leert Frank beter kennen en wordt nog nieuwsgieriger naar het verhaal van zijn vader en naar de reden van deze gesprekken en de sancties die hij heeft.
Heerlijk boek om te lezen!