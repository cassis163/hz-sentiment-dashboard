Mariska Overman komt na haar debuut Hoofdzaak met een tweede thriller die draait rondom postmortale zorg specialist Isabelle Dieudonn√©: Voltooid. De gebeurtenissen in Hoofdzaak zijn inmiddels 1,5 jaar geleden en Isabelle worstelt nog steeds met de gevolgen daarvan. Voor het eerst wordt haar hulp weer ingeroepen bij een zaak en wel een hele bijzondere. Een oude man wordt vermoord op een open plek in het bos gevonden met uit zijn borst een tak met vlag eraan met daarop het woord KLAAR. Een bizarre moord, maar wie heeft het gedaan en waarom? En vooral ook blijft het bij deze ene moord of zullen er meer slachtoffers vallen.

Hoofdzaak was een knallend debuut en dat schept natuurlijk ook hoge verwachtingen voor een tweede boek. Mariska Overman weet die verwachtingen met Voltooid zeker waar te maken. Hoewel de spanning misschien iets minder groot is, zit het verhaal wel enorm goed in elkaar. Sommige verhaallijnen lijken in eerste instantie niks met elkaar te maken te hebben, maar komen dan uiteindelijk toch perfect bij elkaar verderop in het boek. Aan het slot van het boek zijn de meeste losse eindjes aan elkaar geknoopt en met de vragen die nog overblijven doet Mariska Overman ook nog wat leuks in het nawoord. Meestal niet een onderdeel van het boek dat vaak gelezen wordt, maar bij Voltooid echt de moeite waard.

Mariska Overman speel in Voltooid ook met een actueel maatschappelijk thema dat in de maatschappij veel discussies oproept. Interessant om te zien hoe zij daar in haar boek mee omgaat en de lezer ook echt over deze kwestie laat nadenken.

Voltooid is zeker een waardige opvolger van Hoofdzaak. Iets minder spannen, maar het verhaal zit goed in elkaar en behandelt bovendien ook nog eens een heel actueel thema. Het boek zet de lezer echt aan het nadenken en dit boek smaakt zeker naar meer boeken van Mariska Overman.