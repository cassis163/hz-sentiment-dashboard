De buitenkant van het boek is een tikje mysterieus maar dat blijkt de inhoud van dit boek ook te zijn.
In het eerste deel van het boek maken we kennis met Nellie, Vanessa en Richard. Over hun leven nu maar ook gedeeltes uit hun verleden. De jonge, eenvoudige Nellie samen met haar succesvolle Richard en Vanessa die bij haar tante Charlotte woont.
Het ‘kennismakings-gedeelte’ is erg uitgebreid (deel 1 van het boek) en hierdoor wilde ik zelf het boek bijna aan de kant leggen. Maar zoals op de kaft van het boek staat ‘een slimme thriller met meesterlijke twists’ en dat bleek ook aan het einde van deel 1.
Vanaf dan gaat het boek in een stroomversnelling (deel 2 en 3) en is het bijna niet meer weg te leggen.
Ook wordt dan duidelijk wat de titel inhoudt en hoe het in elkaar zit met ‘de vrouw na mij’…
Een boek waarbij je als lezer toch echt verschillende keren op het verkeerde been wordt gezet.
Zelfs aan het einde blijft dit boek je nog verrassen.

Ik mocht dit boek lezen via de Hebban Leesclub en geef het vier sterren, na een saai, langdradig en enigszins verwarrend eerste deel werd het een heel verrassend boek dus alsnog een dikke voldoende en heb ik het met veel plezier uitgelezen.