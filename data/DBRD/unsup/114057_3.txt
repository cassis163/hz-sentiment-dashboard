Amy vindt samen met haar zus Eden een baby bij de bushalte in een chipsdoos, in de kou. Ze nemen de baby mee naar huis en bellen samen met hun vader de politie. Amy is heel kwaad op de moeder van de baby, snapt niet dat ze haar kind zomaar heeft achtergelaten. De moeder van Amy en Eden woont in Australië en hun enige contact is Skypen met elkaar. Amy vindt dat wel oké want ze weet niet anders dan dat haar vader tegelijk een vader en een moeder is. Samen et haar oma Zelda gaat ze op zoek naar de moeder van de baby. Deze verhaallijn is best interessant. Het is niet heel diepzinnig geschreven maar dat hoeft ook niet altijd. Waar ik me wel aan stoor is het eindeloze gekissebis en gedoe tussen vriendinnen op school. Wat mij betreft was dat geschrapt door de redacteur. Lezen vanaf 10 jaar.