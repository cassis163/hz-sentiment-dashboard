Ik heb dit boek voor het eerst gelezen als een ingekorte versie bij Readers Digest. Dit verhaal boeide me zo, dat ik de volledige versie kocht in het Nederlands, en vlak daarna ook de Engelse versie. Het ingekorte verhaal heb ik wel 3 keer gelezen, het volledige verhaal in het Nederlands 2 keer, en het Engelse verhaal 1 keer. Ook de verfilming van dit boek heb ik wel 4 keer gezien. Het verhaal blijft me maar boeien. Vooral ook omdat het verhaal meteen leuk begint. Er is meteen een conversatie, en dat maakt het juist zo leuk, er gebeurd meteen al wat. Bij de meeste boeken wordt er eerst bladzijden vol over de hoofdpersoon uitgelegd, en dan begint het echte verhaal pas. Bij dit boek krijg je tussen het verhaal door dingen te weten over de hoofdpersoon en zijn familie en gedachten. Een absolute topper, en een absolute aanrader, met een verrassend einde!!!