Na 3 seconden is 3 minuten een waardig vervolg. Het verhaal staat weerom garant voor vele uren genieten van een spannend misdaadverhaal. Een hard realisme met een grote sociale betrokkenheid zijn kenmerkend voor de boeken van Roslund en Hellstrom. Deze kenmerken zijn ook hier duidelijk aanwezig:
De strijd tegen en tussen de drugkartels, het inzetten door deze kartels van kinderen om te moorden, het politiek hoogspel, etc. worden zeer getrouw gebracht. Het verhaal is op een hoog niveau uitgewerkt met de nodige details en met veel vaart. Hierdoor leest het boek zeer vlot. Sommige scenes (bvb. de martelpraktijken) grijpen je zo naar de keel dat je er toch effen stil van wordt.
Ik ben fan van dergelijke misdaadverhalen en dit boek is zeker een aanrader voor de liefhebbers van Narcos (een topserie op Netflix).