Samenvatting
Nathan Blum heeft de getto in Polen weten te ontvluchten en is uiteindelijk in Amerika terecht gekomen waar hij als vertaler in dienst kwam bij defensie. Omdat hij zowel Pools als Duits goed beheerst wordt hij gevraagd voor een speciale missie. Hij gaat naar het kamp Auschwitz om daar professor Alfred Mendl te bevrijden zodat de professor zijn kennis kan delen met de Amerikanen. De professor kan veel betekenen om de oorlog te overwinnen.

Leeservaring
Het verhaal bouwt zich geleidelijk op. Stukje bij beetje leer je de personages kennen en kom je te weten wat de missie is van Nathan en het belang van het slagen van de missie. De omgeving waarin het verhaal zich afspeelt komen waarheidsgetrouw over. Het is goed te merken dat de auteur zich hierin heeft verdiept. Verschillende dingen die in het boek zijn beschreven zijn ook werkelijk zo gebeurd.
Het is een boeiend en aangrijpend verhaal. De omgeving en de gebeurtenissen zijn verschrikkelijk en dit wordt goed duidelijk in het verhaal. Een stuk geschiedenis verwerkt in een realistisch verhaal. Het is niet zozeer een spannend boek omdat je al wel aan ziet komen hoe het af gaat lopen. Maar je bent je wel bewust dat veel dingen echt gebeurd zijn en dat maakt het aangrijpend.

Conclusie
Een aangrijpend verhaal; een stukje geschiedenis met een thrillerrandje. Mijn waardering: 4 sterren