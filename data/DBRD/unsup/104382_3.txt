Risico is een typisch Cook boek. Een medische thriller zoals hij ze alleen kan schrijven: mysterieuze, spannende, en fictieve gebeurtenissen, die op een zeer realistische manier worden omschreven.
Kimberly Steward komt door een samenloop van omstandigheden in contact met de geniale wetenschapper Edward Armstrong. Wanneer deze dankzij Kimberly de kans krijgt een nieuw medicijn te ontwikkelen, en hij dit op zichzelf uitprobeert zijn de poppen aan het dansen.
Cook weet als geen ander de spanning op te bouwen en het stukje geschiedenis (een waargebeurde heksengeschiedenis uit de 17e eeuw) is een aangename zijsprong in het verhaal.
Leuk boek om te lezen. Een echte Robin Cook!