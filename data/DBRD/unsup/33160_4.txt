Joyce Maynard woont en werkt in Marin County (California). Vanuit haar woonkamer ziet zij de top van de berg Tamalpais. Eind jaren 70, begin jaren 80 was hier een seriemoordenaar actief. Toen zij enkele jaren gelden een schrijfworkshop gaf kwamen hier twee zussen op af. Het bleken de dochters te zijn van de rechercheur die des tijds de leiding had over de zaak. De dames raakte aan de praat, er was een klik en er werd een idee geboren voor een nieuw boek, Mijn zusje (After her). Het boek vertelt niet het levensverhaal van de zusjes, hun verhaal diende slechts als inspiratiebron. Mijn zusje is een boek over tienerproblemen, echtscheiding, familiegeheimen, volwassen worden en de hechte relatie tussen twee zussen. Hier tussendoor is het verhaal verweven van een moordzaak. Een zaak die het leven van de drie hoofdpersonen voorgoed heeft veranderd. http://www.youtube.com/watch?v=SZmyOrDQCf8

De Sunset Strangler.
De tienerzusjes Rachel en Patty Torricelli hebben het niet makkelijk na de echtscheiding van hun ouders. Vader Tony, door de meiden aanbeden, vertrekt en laat zich nog maar weinig zien. Hun moeder is door de scheiding depressief geraakt en lijdt een teruggetrokken bestaan. De meisjes worden aan hun lot overgelaten en zijn op elkaar aangewezen. Om uit de deprimerende sfeer thuis te ontsnappen spelen de meisjes vaak rond de berg Tamalpais, achter hun huis. Wanneer de berg het decor wordt van een seriemoordenaar zijn de meisjes hun speelplek kwijt. Doordat vader Tony de leiding krijgt wordt Rachel opeens populair op school. Hierdoor laat ze haar kleine zusje een beetje in de steek. Patty besteed haar vrije tijd liever aan het verzorgen van hondjes en basketbaltraining en kan haar grote zus niet goed meer begrijpen. Wanneer er steeds meer vrouwen worden vermoord verliest de gemeenschap hun geduld. Tony’s reputatie daalt en het werk eist zijn tol. Wanneer de FBI ingeschakeld wordt voelt Tony dat hij heeft gefaald. Rachel wil haar vader graag helpen bij het oplossen van de zaak, maar haar hulp maakt de situatie alleen nog maar erger. Als vader Tony overlijdt wordt de band tussen de zusjes weer hechter. Wanneer de FBI eindelijk een iemand arresteert is de zaak voor Marin County opgelost, maar het zal Rachel nog 30 jaar lang blijven achtervolgen…..
Het boek draait vooral om de 13 jarige Rachel. Het is mooi om te lezen hoe zij de wereld om haar heen ervaart. Aan de ene kant is zij bezig volwassen te worden, maar aan de andere kant heeft ze nog een kinderlijke fantasie. Mooi is ook om te lezen hoe de kinderen hun vader aanbidden en weer diep triest om te zien wat een echtscheiding allemaal kan veroorzaken bij een kind. De meisjes schreeuwen om aandacht, maar het lijkt wel of niemand in hun omgeving het opmerkt. Herkenbaar is de vriendschap van de populaire meisjes op school, voordat Rachel het in de gaten had laat iedereen haar weer vallen als een baksteen. Gelukkig is daar dan weer dat lieve kleine zusje. Wat kan het leven van een puber toch moeilijk zijn…..