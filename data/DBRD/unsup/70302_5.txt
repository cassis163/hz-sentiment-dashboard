De zomervakantie van Harry heeft naast het gewoonlijke verblijf op de Ligusterlaan, ook andere leuke dingen in petto.
Hij is uitgenodigd om mee te gaan naar het WK Zwerkbal met de familie Wemel. Na het zien van een geweldige wedstrijd wordt iedereen 's nachts opgeschrikt door de komst van Dooddoeners. Wat doen die op het WK Zwerkbal?
Gelukkig loopt alles goed af en kan Harry als nog beginnen aan zijn vierde jaar op Zweinstein, dit jaar verwelkomt de Hogeschool niet alleen zijn eigen leerlingen maar ook leerlingen van 2 buitenlandse Tovernaarsscholen.
Zal Harry dit jaar dan een Voldermort-loos jaar hebben?

Citaat Harry Potter en de Vuurbeker: blz 208:
Harry bleef verstijfd zitten, zich ervan bewust dat iedereen in de Grote Zaal naar hem keek.
Hij was totaal overdonderd. Hij voelde zich versuft. Hij droomde vast. Hij had het niet goed gehoord. Niemand klapte. Een soort gegons, als van een zwerm nijdige bijen, begon op te klinken in de zaal; sommige leerlingen waren gaan staan om Harry beter te kunnen zien.
Aan de oppertafel liep professor Anderling langs Ludo Bazuyn en Karkakov naar professor Perkamentus en fluisterde iets in zijn oor.
Perkamentus boog zich een beetje naar haar toe, met gefronst voorhoofd.
Harry keek naar Ron en Hermelien; achter hen zag hij dat iedereen aan de lange tafel van Griffoendor hem met open mond aanstaarde.
Ik heb mijn naam niet in de beker gedaan, zei Harry verbluft. Dat weten jullie best.
Ze staarden allebei net zo verbluft terug.
Aan de Oppertafel was professor Perkamentus weer overeind gekomenen knikte tegen professor Anderling.
Harry Potter! riep hij nogmaals. Harry! Zou je hier willen komen?

Ondanks dat het boek een dik boek is, heb ik hem wel in sneltreinvaart uitgelezen. Het lijkt wel alsof er meer verbazingwekkende wendingen inzitten als anders. Net als heftige en angstaanjagende gebeurtenissen. Ik vraag me af hoe J.K. Rowling het voor elkaar krijgt dit soort dingen te verzinnen. Ergens op Facebook is in omloop dat zijzelf Rita Pulpers zou zijn en dat ze door een incident verbannen is naar de Dreuzelwereld, waar ze schrijver is geworden om aan geld te komen om te voorzien in haar levensonderhoud.
Nier alleen zou dat betekenen dat Harry Potter en de toverwereld echt is. En dat ik, ondanks dat ik echt heb zitten wachten, mijn acceptatiebrief voor Zweinstein nog steeds niet heb ontvangen.
Maar ze kan zo goed schrijven. Het lijkt alsof alles klopt en in elkaar overloopt. Wel raad ik aan als je slecht slaapt na een beetje spanning, dit boek overdag te lezen.