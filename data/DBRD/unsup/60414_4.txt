Pittsburgh is een mooi vlot geschreven, lekker leesbaar verhaal over de moord op Kennedy en wat er daarna gebeurt.
We maken kennis met een van de schutters. Jake is een agent van een speciale unit van de Amerikaanse overheid, die officieel niet bestaat. Na de aanslag in Dallas volgt hij nauwgezet de instructies die hij heeft gekregen. Hij komt al snel tot de conclusie dat hij zelf doelwit is geworden. Dit zet zijn wereld totaal op zijn kop. Jake vertrekt naar Washington. Hij wil zijn verhaal vertellen. Dan komt hij in contact met journaliste Rosaly en wordt hals over kop verliefd op haar. Hij probeert, met haar, een nieuw leven op te bouwen door zijn oude liefde, gitaar spelen, weer op te pakken. Ondertussen wil hij ook meer weten over de aanslag op Kennedy om zichzelf te kunnen beschermen. Rosaly is echter nauw betrokken bij de verslaggeving op de moord en het onderzoek dat hierop volgt. Dit is voor hun relatie niet positief. Na een hele tijd wordt Jake gelokaliseerd en moet hij hals over kop het land verlaten om zijn leven te redden.
50 jaar later wordt eindelijk duidelijk wat nu precies de beweegredenen van Jake zijn geweest. Deze ontknoping was verrassend.
Het is een mooi, beschrijvend boek. Boeiend door de korte hoofdstukken, wisselende locaties en situaties. Het is interessant om een complot op de Kennedy moord door de ogen van een moordenaar te lezen.