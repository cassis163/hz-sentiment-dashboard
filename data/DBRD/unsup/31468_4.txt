Dit boek is het debuut van Hanna Jameson, een jonge (22 jarige) auteur uit Engeland. Het verhaal speelt zich af in de onderwereld van Londen.
Nic Caruana noemt zichzelf een priv√© detective, maar is in feite een huurmoordenaar. Hij wordt ingehuurd door Pat Dyer, een wapenhandelaar, om zijn dochter Emma te vinden, die wordt vermist.
Al gauw blijkt Emma dood te zijn, gruwelijk vermoord. Emma had geheimen, veel geheimen, en bewoog zich in werelden waar haar ouders geen weet van hadden. Nic stort zich op het onderzoek, en krijgt iets met de vrouw van de opdrachtgever: Clare, een vrouw met problemen en moeilijkheden.
Tijdens de zoektocht naar de moordenaars van Emma ontmoet Nic veel onderwereldfiguren, en beschrijft de auteur de onderwereld zeer gedetailleerd.
De auteur schuwt geen gewelddadige scenes in het boek, hetgeen het boek zeer gewelddadig maakt, schokkend, rauw, soms zelfs misselijkmakend.
Een goede afschrikmethode voor mensen die betrokken dreigen te raken in de onderwereld??
Het verhaal leest als een trein, je blijft tot het eind in spanning zitten wat er gaat gebeuren.
Ondanks alle geweld leef je mee met de personages.

Een boek voor mensen met een sterke maag!