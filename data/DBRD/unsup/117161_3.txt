Passiespel is het 1ste boek van Isa Maron maar het heeft mij niet volledig kunnen bekoren.
Het hoofdpersonage voelt zich gevangen in haar huwelijk en gaat met haar man op zoek naar meer uitdaging onder de vorm van kinky seks. Uiteindelijk ontmoet ze een dominante man en maakt zo kennis met SM.
De auteur beschrijft de erotische belevingen heel nauwkeurig, het komt niet platvloers over. Maar op de duur begon het wat langdradig te worden.
Naast dit verhaal, maken we ook kennis met het verleden van Olga en de verwerking van een jeugdtrauma.
Dit boek resulteert onder de term thriller, maar de spanning is slechts terug te vinden in het verrassend plot.
Ik had van Isa Maron De Noordzeemoorden gelezen en die 4 boeken vond ik schitterend, vandaar dat ik nog meer wou lezen maar dit boek stelt mij enigszins wat teleur.