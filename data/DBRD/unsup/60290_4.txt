Janice Miller, vrouw van de succesvolle Paul Miller, wordt door hem aan de kant gezet voor haar tennispartner. En dat juist op het moment dat zijn bedrijf naar de beurs gaat en de aandelen stijgen naar ongekende niveaus. Hoe moet Janice de schijn nu ophouden dat alles okee is?
Haar oudste dochter keert terug naar huis om haar moeder te steunen, wat tevens een goede uitweg is voor haar schuldeisers die maar van geen wijken weten, en haar jongste dochter leert ondertussen dat haar positie op school wat anders in elkaar steekt dan dat ze zelf had gedacht. Alledrie de dames hebben hun eigen sores en alledrie de dames bekommeren zich met name om hun eigen leed. Tot dat de bom barst en alles wat weggestopt was zich een weg naar de oppervlakte baant.
Alles wat wij wilden was alles is een scherpe roman, verward het vooral niet met een chicklit. AWWWWA gaat dieper, verder, en is zeker niet alleen maar rozegeur en maneschijn. Genadeloos wordt de val van dit gezin beschreven en dat wordt met heerlijke ironie gedaan. De schrijfstijl van Janelle Brown is verder scherp en trefzeker te noemen en in ieder hoofdstuk wordt het perspectief bij één van de drie dames gelegd. Het is doorlezen geblazen en ik zeg: verfilmen dit boek!