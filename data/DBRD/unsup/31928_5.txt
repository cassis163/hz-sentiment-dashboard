Al zovaak werd me een boek van Zafón aangeraden, dat ik deze mee moest nemen, toen ik hem tegenkwam. Eenmaal bezig begreep ik de ophef meteen. Wat een verhaal en schrijfstijl. De vele personages en hoe het allemaal samenkomt, genieten.

Daniel mag met zijn vader mee naar de begraafplaats van vergeten boeken en hij mag er één uitzoeken. Hij kiest een boek van Julian Carax, een onbekende schrijver. Daniel wordt ouder en er gebeuren vreemde dingen. Er is interesse in het boek, waardoor Daniel nieuwsgierig wordt en zich in Julian Carax gaat verdienen. In de jaren die volgen komt hij meer te weten over de onbekende schrijver, maar komt hij ook in vele aparte en gevaarlijk situaties.