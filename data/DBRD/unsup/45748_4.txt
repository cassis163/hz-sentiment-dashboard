Jachtveld is mijn eerste kennismaking met Jack Reacher en dat is mij wel goed bevallen . Ondanks dat dit een boek is uit 1998 kan je het boek wel scharen bij de tijdloze boeken. In Jachtveld maken we kennis met Jack Reacher die al snel aangekomen in Margrave verdacht wordt van moord en zo wel bij een heel smerig zaakje betrokken wordt. Jack zet dan ook alles op alles om de zaak tot op de bodem uit te zoeken. De personages worden goed uitgewerkt in dit boek, ze komen dan ook realistisch over. De schrijfstijl is wel prettig. Het boek leest dan ook lekker weg en valt in de categorie verstand op nul en lezen maar. Kortom, Ik heb mij weer uitstekend vermaakt en kijk uit naar de rest van de serie.