In kortsluiting maken we kennis met Mark Devos. Mark is een alleenstaande man, die in zijn ouderlijk huis is blijven wonen na het overlijden van eerst zijn vader en later zijn moeder. Hij is eigenaar van een noodlijdende zonnestudio. Mark heeft een minderwaardigheidscomplex en is behoorlijk dwangmatig. Maar juist door zijn zelf opgelegde regeltjes functioneert hij het beste. Als in zijn zonnestudio een vrouw door zijn nalatigheid sterft, maakt Mark een verkeerde keuze. Deze keuze heeft tot gevolg dat hij onbedoeld weer voor een volgende keuze komt te staan die hij ook niet handig oplost. En binnen de kortste keren heeft hij verschillende foute beslissingen genomen. Als lezer wordt je meegenomen in de denkwijze van Mark â€“ af en toe is hij vol humor - en bij vlagen krijg je medelijden met hem. Hij is eenzaam, heeft geen vrienden, geen partner en houdt zich vast aan zijn regels. Als hij hiervan afwijkt wordt hij er zelfs ziek van. Het verhaal is op punten wel wat onwerkelijk, zo is het politie onderzoek knullig uitgevoerd. Op het eind denk je, nou dit was het dan en dan komt er een zeer verrassend plot. Dit was mijn eerste kennismaking met de schrijfster Christine Bols. Haar schrijfstijl is makkelijk te lezen, soms met een Vlaamse twist . In Kortsluiting wordt het verhaal in de ik-vorm verteld. Het boek wordt aangeprezen als thriller. Dat vind ik niet, het is een zeer aangenaam lezend, spannend boek met een zeer knap, maar ook zielig einde.