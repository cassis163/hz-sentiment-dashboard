'Na 72 uur' van Suzie Steiner; na het lezen van deze titel verwachtte ik een spannende race tegen de klok. Zou rechercheur Manon Bradshaw Edith op tijd weten te vinden? Echter bleek het verhaal heel anders. In plaats van aftellende minuten en zenuwslopende momenten werd er in het boek meer verteld over de personages, hun dagelijkse beslommeringen en hun problemen/mislukkingen in de liefde. Hier en daar werd er natuurlijk een politieonderzoek gehouden waarover verhaald moest worden, maar die 'kritieke' 72 uur kwam weinig aan bod. Ondanks de niet passende titel en daardoor andere verwachtingen was het boek niet slecht. Meer een spannende roman dan thriller, maar wel een intrigerend verhaal. Je duikt diep in de personages en leert hen (in verschillende mate) goed kennen. Helaas hadden ook de verhaallijnen van de verschillende personages beter en dieper uitgewerkt kunnen worden.
Al met al een aardig boek, al voldoet deze niet aan de verwachtingen die worden geschept bij het lezen van de titel.