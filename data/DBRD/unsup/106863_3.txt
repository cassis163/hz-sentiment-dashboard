Drie zelfmoorden in korte tijd op een gelijkaardige manier, dat vraagt om meer onderzoek.
Isabelle Dieudonn√© was vroeger rechercheur maar is eruit gestapt en werkt nu als lijkverzorgster, maar ze adviseert de politie nog wel. Deze keer brengt ze zelf een zaak een en ze mag er samen met een onderzoeker aan werken.
Isabelle heeft zelf een rugzak met problemen en de drie jongeren waarvan de zelfmoord onderzocht wordt hadden ook allemaal een rugzak. Het lijkt wel of iedereen in dit boek een zwaar verleden heeft. Bovendien is Isabelle dan ook nog een verschrikkelijk irritant.
Wanneer je een ergernisopwekkend personage opvoert, moet de rest van het boek al heel goed zijn om een goede score te krijgen. Dat was het niet. Eigenlijk is drie sterren nog te veel, maar twee was dan weer te weinig.
Ik heb begrepen dat dit het derde deel van een reeks is en heb niet het idee dat ik iets gemist heb en laat de rest van deze reeks ook aan mij voorbij gaan.