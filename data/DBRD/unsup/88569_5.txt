De auteur, Kasper van Beek, neemt je vanaf de eerste bladzijde bij je nekvel en het enige wat je wilt is dit boek zo snel mogelijk uitlezen.
Het verhaal is zo beeldend geschreven dat je de beklemmende sfeer die er heerst, de achtervolgingen en de trip van Amsterdam naar Finland in levende lijve beleeft. Ook de personages zijn echt mensen van vlees en bloed. Ik sloot Olaf meteen in mijn hart. Je voelt zijn angst en wantrouwen tegenover de persoon die hij het meest lief heeft, Liesbeth. Als lezer wil je Olaf waarschuwen voor de gevaren en hem vertellen dat alles wel goed komt. Het boek is ingedeeld in drie delen: deel 1 speelt zich af in Nederland. Olaf is zijn geheugen kwijt door een auto ongeluk, in deel 2 volg je de belevenissen van Olaf, Mila (secretaresse op kantoor van Olaf) en Alex (chauffeur van schoonvader Huub) tijdens de gruwelijk gevaarlijke reis van Amsterdam naar Finland, in deel 3 krijgt Olaf zijn geheugen terug en dan..... Dat verklap ik niet.
"Vogelvrij" is een realistisch en spannend verhaal met verrassende plotwendingen waarvan je echt op het puntje van je stoel gaat zitten.

De cover maakte dat ik deze thriller meenam. Donker, een nevelige/besneeuwde autoweg met twee auto's die aan komen rijden: een witte en een zwarte..... Dit blijken als je het verhaal leest 2 cruciale wagens te zijn. Ik hoop dat Kasper van Beek na dit fantastische debuut opnieuw zo'n pareltje zal afleveren.

Vogelvrij krijgt van mij 4,5 ster.