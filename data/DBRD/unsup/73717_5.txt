Een huiveringwekkende begin trekt je direct in het verhaal en de spanning weet je tot de laatste bladzijden vast te houden. De hoofdpersoon Eve is sympathiek, moedig en hier en daar wat na√Øef. De zorg voor haar dementerende vader houdt ze verborgen voor haar omgeving en het is bijzonder dat je daar als lezer als enige van op de hoogte bent. Wat Alzheimer is en met de betreffende persoon en de nabestaande doet is zeer treffend beschreven en brengt veel gevoel in de verder bloedstollende thriller
De moordenaar is de tweede hoofdpersoon en ook hij komt aan het woord, de reden waarom hij moord is ronduit stuitend maar briljant bedacht. Andere personages komen ook goed uit de verf en zo heeft de schrijfster voor elk type wel een typerende karaktertrek bedacht. Hoe klein een rol soms ook is de persoon wordt op dat moment wel in de schijnwerpers gezet.
Ook de journalistiek en de reden dat Eve blijft schrijven over de moorden is treffend geschreven, je kijkt eens vanuit een ander perspectief naar een moordverhaal. Toch is natuurlijk niet alles geloofwaardig maar bij een goed verhaal, zoals deze, is dat niet altijd nodig.
Kortom dit boek heeft alles wat een thriller zou moeten hebben; spanning, wreedheid, geweld, onmacht en actie. De combinatie met het menselijke maakt dit tot een absoluut meesterwerk.