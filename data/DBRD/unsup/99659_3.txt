Dit boek is nu al een poosje uit, maar ik weet gewoon niet steeds niet wat ik van het einde moet vinden en daarom vind ik het lastig om een beoordeling te schrijven.

Pip(er) is een jonge meid van 18 jaar die geen goede band met haar ouders heeft. Wanneer ze eindelijk een baantje bij de plaatselijke kledingwinkel Bizar vindt, twijfelt ze geen moment en regelt via de makelaar een bezichtiging van een flink huis op een industrieterrein. Al snel heeft ze het huis en kan de housewarming beginnen. Eén van haar vriendinnen neemt als cadeautje een quija-bord mee en vanaf daar beginnen er vreemde dingen in Pip haar leven te gebeuren...

Het idee van dit boek vond ik zó gaaf! Toen ik de mail van Thrillzone binnenkreeg, twijfelde ik dan ook geen moment om me te reageren! Het deed me zo denken aan mijn jeugd: hoe vaak wij niet zo'n bord tevoorschijn hebben gehaald en met onze stomme koppies het "spel" zogenaamd hebben gespeeld... Geweldig!

Helaas was het quija-bord maar een heel klein stukje van het boek. Er zijn meer andere vreemde dingen die er gebeuren dan het quija bord en dat heeft me ergens teleurgesteld. De spanning is voor een YA vrij goed opgebouwd, maar nergens wordt het echt spannend en de ontknoping vind ik gewoon flut. Alsof het boek niet af is. Het werd zo abrupt afgesloten met vervolgens nog een nawoord die eigenlijk niets meer opheldert. Vind ik erg jammer, want het doet echt afbreuk aan het boek en geeft me het gevoel alsof het ineens af moest, alsof het maximaal aantal pagina's bereikt was oid.

De schrijfstijl van Jennefer Mellink vind ik wel erg leuk. Het is vlot en modern geschreven en het nodigt uit om door te lezen. Ik had het boek dan ook met een paar uurtjes uit. Ja, het had van mij zeker langer gemogen. Al was het maar om het einde anders te hebben gemaakt...

Zonder dit einde had ik het boek 3,5* gegeven, nu twijfel ik tussen 2,5 en 3*.