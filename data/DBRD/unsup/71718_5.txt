Het boek "Ik kan er net niet bij" van Sander Verheijen vertelt het verhaal over een vader met zijn tweeling.
De vader vertelt het verhaal.

In het kort; Het boek begint wanneer Sander zijn toekomstige vrouw Jip ontmoet. Om een gezin te "oefenen" , kopen ze een hond genaamd Gant. Dolgelukkig zijn ze met hem, en al snel besluiten ze te proberen zwanger te raken. Dat gaat niet zomaar, en IVF komt te sprake. Ze worden zwanger van een tweeling, niet wetende wat hen allemaal te wachten staat in de toekomst.

Het verhaal is heel helder verteld door de vader. De emoties die boven komen door de bijzondere tweeling raken mij als lezer. Ik herken veel uit het verhaal.
Het algemene thema van het boek is de struggle van het opvoeden, het omgaan met de omgeving en de invloed op je relatie bij het hebben van 2 kinderen met een rugzak. Ook de mooie momenten komen aan bod, zoals de eerste woordjes en de eerste stapjes van de jongens.

Het verhaal is voor iedereen een aanrader, maar met name voor iedereen die te maken heeft met een bijzonder kind. Je haalt er veel steun en herkenning uit, en misschien ook voor je omgeving. Het is gemakkelijk te lezen, met duidelijke taal, goede opbouw en kleine hoofdstukken.

Al met al een aanrader dus.