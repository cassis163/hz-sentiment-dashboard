Alex Kava is zon schrijfster waar ik zonder Crimezone wellicht niets over geweten zou hebben. Dankzij het enthousiasme van mijn collega recensenten en andere Crimezone bezoekers heb ik ook maar eens een boek van haar ter hand genomen. Daar heb ik geen spijt van gekregen, wat leest dit boek lekker weg! En het ligt voor een scherpe prijs in de boekhandel.

Een seriemoordenaar, een gemeenschap in wanhoop, een profielschetser van de FBI, het zijn gegevens die vaker terugkomen in Amerikaanse thrillers. Wat maakt dan dat dit verhaal van Kava eruit springt? Het komt vooral door Kavas sterke hoofdpersoon de psychologe en FBI agent Maggie ODell. Alhoewel de plot niet overal even sterk is en de wendingen soms voorspelbaar zijn, maakt de aanwezigheid van Maggie alles goed. De gekwelde Maggie heeft hier en daar trekjes van Kay Scarpetta, de hoofdpersoon uit de boeken van Patricia Cornwell. Sterke vrouw, veel geestelijke bagage, maar ze doet haar werk met uiterste precisie. Het broeierige sfeertje dat ontstaat tussen haar en de plaatselijke sheriff geeft het boek een extra spannende lading. Bovendien werkt Kava met sterke perspectief wisselingen. Door de moordzaak te laten zien vanuit verschillende oogpunten wordt het verhaal multidimensionaal en gaan de hoofdpersonen meer leven.

Kava laat het boek eindigen met een nieuw begin voor een volgend deel. Ze was overduidelijk van plan het niet te laten bij deze debuutroman. En daar ben ik blij om, de volgende delen worden direct aangeschaft. Dit is lekker leesvoer. Het is spannend, er is sprake van een aansprekende hoofdpersoon en Kava schrijft het goed op.