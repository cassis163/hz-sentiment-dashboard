Het is altijd bang afwachten of het tweede deel van een reeks net zo goed zal zijn als het veelbelovende begin ervan, maar Bondgenoten & Verraders maakt die belofte helemaal waar. Vanaf het begin zit je meteen weer lekker in het verhaal, waarna je al snel wordt meegesleurd in de actie.

Terwijl Jill worstelt met haar sociale leven, haar school en haar politieke verantwoordelijkheden, duikt ook het vermoeden op dat er ergens iets grondig mis is. Wie bespioneert haar? En waarom? Wie kan ze nog vertrouwen? Ze is gedwongen het allemaal in haar eentje op te lossen en niemand lijkt te beseffen dat ze diep binnenin maar een hele gewone tiener is. Nou ja... een tiener met een draak dan.

Zo, en nu schrijven aan dat laatste deel, Patty, want die cliffhanger is er ook eentje om U tegen te zeggen!