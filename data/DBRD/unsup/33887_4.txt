'Sprookjes geloven niet in landen of grenzen. Sprookjes zijn van iedereen, voor iedereen', schrijft Rodaan Al Galidi in het voorwoord. De heldere korte verhaaltjes van Al Galidi en de knipkunst van Geertje Aalders vormen een prachtige introductie tot deze voor mij onbekende oosterse sprookjeswereld. De verhalen bevatten stuk voor stuk een grote of kleine levensles en doordat ze niet zo lang zijn, zijn ze erg geschikt om voor te lezen. De papierkunst op de voorkant is prachtig maar kwetsbaar, een boek om te koesteren dus.