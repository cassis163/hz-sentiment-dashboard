Op de voorflap staat te lezen: 'als de perfecte vrouw niet genoeg is.'
Dit kon me niet voorbereiden op de choquerende voorvallen die in dit boek beschreven worden.

Ursula Klein -rechercheur bij de Rotterdamse politie- is steeds bezig zich te bewijzen binnen haar werkkring. Ze wordt geconfronteerd met een aantal verschrikkelijke en onverklaarbare misdaden, die ze, mede door haar inzet, opgelost wil zien.
Op een gegeven moment is het niet meer alleen beroepsmatig, maar wordt ze ook persoonlijk betrokken bij deze misdaden. Ook uit een hoek waar ze het helemaal niet uit verwacht. Haar familie wordt geraakt en zijzelf ondervindt van heel dichtbij wat het betekent een slachtoffer te zijn.
Ursula wordt geconfronteerd met het hele 'slechte iets' wat in een mens kan zitten. Ze is verbijsterd, ondanks haar beroep.
Een bloedstollend verhaald over prachtige liefde vol vertrouwen, soms gewelddadige liefde en het vertrouwen in de mens dat beschaamd kan worden.
Het eind van het verhaal heeft me enorm verrast.
Dit had ik zeker niet verwacht!

Als thrillerliefhebber laat je dit boek niet liggen.