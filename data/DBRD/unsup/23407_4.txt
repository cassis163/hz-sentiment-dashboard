Elandsoog is het thriller debuut van Esther Quatfass, een Nederlandse schrijfster die al enkele jaren in Zweden woont. Het verhaal speelt zich dan ook af in Zweden en ademt ook de Zweedse sfeer, met hier en daar een Nederlands tintje.

Sinds Ivan en Zahra zich hebben gevestigd op het eiland Älgöga (= elandsoog) mogen Christian en zijn vrienden niet meer op het eiland komen, terwijl zij het altijd als "hun eiland"beschouwden. Regelmatig bezoeken zij het eiland toch stiekem. Tijdens een van deze bezoekjes wordt een van de vrienden, Konrad, doodgeschoten. Christian is er van overtuigd dat Ivan er iets mee te maken heeft. Maar is dat wel zo, en welke rol speelt die andere bezoekster, Tess, in het geheel?
Beetje bij beetje wordt Ivan's (criminele) verleden ontrafelt en komen de verschillende verhaallijnen bij elkaar.

Het is een verhaal dat vlot weg leest mede door de korte hoofdstukken. De hoofdstukken worden ook steeds vanuit verschillende perspectieven/personen geschreven, die je daardoor ook steeds beter leert kennen, zonder dat je de draad van het verhaal kwijtraakt.

Al met al een prettig leesbaar boek, waar hem de spanning er niet zo zeer in zit in wie het gedaan heeft, maar meer in hoe alle verhaallijnen uiteindelijke in elkaar passen.
Wat mij betreft 4 sterren waard.