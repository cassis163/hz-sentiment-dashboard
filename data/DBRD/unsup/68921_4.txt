In Belofte maakt schuld gaat het om de geheimen die drie vrouwen met zich meedragen. Alleenstaande moeder Lisa, haar puberdochter Ava, en vriendin/collega Marylin.

Lisa en Marylin zijn collega's en beste vriendinnen en kennen elkaar al jaren. Ava zit op school en doet het goed in het school zwemteam. Ze wordt een plaatselijke heldin als ze een peuter van een verdrinkingsdood redt.

Een knuffel, en een liedje brengt al snel rampspoed in het leven van deze drie vrouwen, die elk zo hun eigen issues en geheimen hebben, ook voor elkaar.

Het vertelperspectief wisselt tussen heden en verleden, en de lezer krijgt zo af toe een klein tipje van de sluier gegund als er onder andere teruggekeken wordt op Lisa's jeugd.

Sarah Pinborough heeft met Belofte maakt Schuld opnieuw haar talent laten zien: een bloedstollende thriller, die tot de allerlaatste pagina spannend blijft.

Via de vele plotwendingen zet de schrijfster de lezer continue op het verkeerde been, en het het snelle tempo van het verhaal blijft tot de laatste bladzijde gehandhaafd.Als lezer wil je gewoon weten wat er verder gebeurt met Lisa, met Ava, en met Marylin.

Een emotionele roller coaster, over pech, rottigheid in het leven, vriendschap en eind goed al goed. Spannend, en emotioneel, met aan het einde gelukkig een stukje gerechtigheid.