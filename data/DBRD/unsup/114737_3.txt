Codenaam Verity is geschreven door Elizabeth Wein. De in Amerika geboren auteur woont nu met haar man en 2 kinderen in Schotland. Elizabeth heeft al meerdere YA boeken geschreven. Zij en haar man zijn beide privé-piloot. Als vrouwelijke piloot wilde Elizabeth onderzoeken, welke mogelijkheden er voor vrouwelijke piloten in de tweede wereldoorlog zouden zijn geweest. Grondig onderzoek volgde en is tenslotte tot het schrijven van deze oorlogsthriller gekomen.

In Codenaam Verity maken we kennis met twee vriendinnen in oorlogstijd. Maddie is pilote en Julie is telegrafiste en spion. Tijdens een geheime vlucht boven Frankrijk, worden ze beschoten en Julie moet het vliegtuig met een parachute verlaten. Maddie probeert door middel van een noodlanding het vliegtuigje veilig op de grond te krijgen. Beide vriendinnen weten niet van elkaar hoe het met de ander is afgelopen.

Het boek is in twee delen geschreven. In het eerste deel van het boek lezen we het verhaal van Verity, gevangen genomen in het Franse plaatsje Ormaie. Ze is gearresteerd als geheim agente door de Duitse politie, de Gestapo, en wordt door hen gedwongen om al haar kennis en geheime missies op papier te zetten. In het tweede deel van het boek heeft Kittyhawk haar verhaal geschreven.

Het boek komt wat moeizaam op gang. Verity vertelt haar verhaal door alles op te schrijven, waarbij heden en verleden elkaar in een snel tempo afwisselen. Het verhaal mist spanning. In het tweede deel van het boek kreeg het verhaal mij wat meer te pakken, kwam er meer spanning in het verhaal en vielen er een aantal puzzelstukjes op zijn plaats. Ik zou het boek dan ook geen YA-thriller willen noemen, maar meer een oorlogsroman. Ik geef het boek 3***