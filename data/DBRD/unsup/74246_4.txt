Wanneer Marissa dood wordt aangetroffen met haar bewusteloze dochtertje Haley op haar schouder, is het aan Vince Leone, zijn vrouw Anne en Tony Mendez om de zaak te onderzoeken. Het verhaal draait dan ook voor een groot deel om de vierjarige Haley. Dit levert een aandoenlijk en boeiend verhaal op. Tami Hoag weet je dan ook al vanaf het eerste moment te boeien en laat je zeker niet meer los totdat je de laatste pagina hebt bereikt. De plot zit verrassend goed in elkaar, de diverse wendingen maken het reuze spannend en zetten je regelmatig op het puntje van je stoel. De personages lijken zo weg te kunnen lopen uit het boek. Kortom, ben weer aangenaam verrast en verheug mij alweer op het volgende boek. Ik geef dit boek dan ook ruim 4 sterren.

Spanning: 4 sterren
Plot: 4 sterren
Leesplezier: 5 sterren
Schrijfstijl: 5 sterren
Originaliteit: 4 sterren
Psychologie: 4 sterren