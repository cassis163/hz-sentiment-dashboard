Tja, wat moet ik nu nog aan de eerdere recensies toevoegen? Knap heel knap wat Corine heeft neergezet. Zo een totaal ander boek dan haar andere boeken, die ik allemaal overigens erg fijn vond!
Het boek doet - en over de boeken van Corine heb ik t al eerder gezegd - on Nederlands aan. Het boek deed me aan Amerikaanse auteurs denken. Nu ik er over nadenk vind ik het ook wel wat hebben van de boeken van Lisa Jackson. Spannend rauwe kantjes, niet altijd even sympathieke personen en toch je wilt blijven lezen, weten hoe het verhaal verder gaat. Op een bepaald momend had ik zelfs de neiging om Jessy voor iemand te waarschuwen en mijn intu√ètie bleek me aan het einde van het boek niet in te steek te hebben gelaten. Het afwisselende in het verhaal wat dan door Jessy en dan door Marc wordt verteld maar het verhaal nog spannender. Daaronder blijft het gemis van hun zoon en hun gevoelens en gedachten daarover. Jessy is nogal een gecomliceerde persoonlijkheid, maar dat is ook meteen het boeiende aan haar persoon.
Erg benieuwd ben ik alweer geworden naar de opvolger van Bloedlijn, door het voorproefje in het boek. Zeker is dat ik ook die zal gaan kopen en lezen.
Een aanrader dit boek, en waarschijnlijk ook de komende delen!