Dit boek vertelt het verhaal van de helse overlevingstocht van Ashley en Ben. Ze kennen elkaar bij aanvang niet. Ze zitten samen in een klein vliegtuigje als de bestuurder een hartaanval krijgt. Vóór hij overlijdt kan hij het toestel nog laten landen in een onherbergzaam sneeuwgebied. Dit is het begin van een moeilijke tocht om te overleven in extreme kou en zonder voedsel.
Ben draagt ook een verschrikkelijk geheim met zich mee. Het is eveneens het verhaal van de zoektocht wat echte liefde zou kunnen zijn.
Een mooi verhaal over overleven, elkaar helpen en liefde met een totaal onverwacht einde.
Dit is niet mijn geliefkoosd genre van boeken, maar toch heb ik het met plezier gelezen.