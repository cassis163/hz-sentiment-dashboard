Bijzonder genoten van dit boek. Faletti staat bij mij nu ook op het lijstje van de 'te volgen' auteurs. Het was alweer een tijd geleden dat ik nog echt een boek niet kon neerleggen. Schitterend hoe de man er in slaagt om de spanning gaande te houden en telkens via op het eerste gezicht banale toevalligheden (die achteraf echter feilloos worden onderbouwd) tot een ontknoping komt. Verschillende verhaallijnen (waarvan sommige echt niet de indruk geven terzake te doen) komen netjes samen naar het einde toe. Prachtig ook hoe hij 200 blz. voor het einde het mysterie oplost (blijkbaar) en dan plotseling nog het ene konijn na het andere uit zijn hoed tovert. Het is gewoonweg prachtig hoe de plot zich bladzijde per bladzijde ontrafelt! Hoe hij twee speurders op een andere manier het raadsel laat oplossen is ook bijzonder leuk gevonden. Faletti mag dan misschien met een film in het achterhoofd geschreven hebben. Deze man weet tenminste wat spanning is en het is nog goed geschreven ook. Hopelijk doet hij verder op de ingeslagen weg en wordt het geen toevalstreffer.