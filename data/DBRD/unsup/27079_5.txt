Grensgangers is een verhaal handelend over één familie, opgesplitst in 3 generaties. Het begint in 1961 met de splitsing van Oost- en West-Berlijn, verder lopend in 1977 wanneer de Stasi op zijn hoogste punt liep en eindigend in 1989 bij de val van de Muur.

Bij ieder deel van het boek ging mijn stergehalte naar boven omdat ik de situatie zo goed aanvoelde. De strijd, de geheimen, het stilzwijgen, de moed, het doorzettingsvermogen van alle personages die aan bod komen, kruipen onder je vel en je voelt de spanning per pagina stijgen.
In een periode waar je alle dagen geconfronteerd word met het vluchtelingenprobleem, komt dit boek op een goed moment uit. Het geeft je een kijk op hoe de mensen zich effectief voelen op zoek naar de vrijheid die iedereen zou moeten hebben. Dit zou geen alleenrecht van westerse landen mogen zijn.

Aline Sax heeft hier een voortreffelijk young adult boek neergepend en ik hoop/weet dat ze met dit boek een zeer breed publiek weet te boeien. Misschien zit er wel een prijs in dit boek verborgen. Wie weet? Ik gun het haar van harte.