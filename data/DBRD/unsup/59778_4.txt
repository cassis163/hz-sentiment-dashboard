Zo af en toe krijg je een leesclub voorgeschoteld waar je tijdens het lezen echt ontzettend blij van wordt. Executie van Kazuaki Takano is zo'n boek waarbij dat gebeurd. Nog nooit eerder had ik een Japanse thriller gelezen, en waar je zeker niet bang voor hoeft te zijn is dat alles heel Japans is in stijl. Het boek is enorm internationaal opgezet. Het verhaal gaat over een kind van drie jaar oud genaamd Aklili. Dit kind heeft bijzonder gaven waardoor hij gezien wordt als een mogelijke bedreiging voor de mens.

Het duurt niet lang voor er een groep mensen wordt samengesteld om deze bedreiging te gaan elimineren. Onder leiding van Jonathan Yeager wordt deze groep de jungle van Congo ingestuurd. Yeager komt echter al snel voor een dilemma te staan, want het blijkt dat Aklili zijn ernstig zieke zoon zou kunnen genezen.

Voor de lezer van dit boek is er een vervagende grens tussen fictie en realiteit waardoor je continue heen en weer geslingerd wordt tussen de vraag bij welk van de twee het hoort. De medische termen in het boek zijn wellicht wat pittig, maar dienen een belangrijke functie dus laat je hierdoor niet afschrikken. Een top thriller!