Weerloos is het eerste boek in een (nieuwe) serie boeken van Deflo (dit deel is uitgekomen in 2005 en er zullen intusen wel nieuwe delen verschenen zijn) en ook het eerste boek dat ik van Deflo heb gelezen.
Het is een gruwelijk verhaal, met de ervaringen in BelgiÃ« met Dutroux toch nog redelijk vers in het geheugen. Cel 5 is een nieuwe groep rechercheurs onder leiding van commissaris Fernand De Decker, speciaal in het leven geroepen om oude dossiers van kindverdwijningen te onderzoeken. Op de dag dat de groep gaat beginnen wordt ze een nieuwe zaak in de schoot geworpen, doordat in een auto die bij een ongeluk is betrokken en waarvan de bestuurder overlijdt, het lijk van een jong meisje wordt gevonden. Commissaris De Decker en zijn mensen gaan er vol in. Ze vinden al speurend een verband met een gesloten jeugdinrichting en stuiten op een weerzinwekkend netwerk. Als ze steeds dichter bij de bron komen wordt de zaak plotseling door hogerhand stilgelegd. Komen ze te dichtbij? Het boek kent een redelijk open einde, dus ik ben heel benieuwd hoe het er in het vervolg aan toegaat!
Een echte pageturner van Belgische huize, qua stijl wel te vergelijken met de boeken van Pieter Aspe.