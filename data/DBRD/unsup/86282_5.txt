Recensie Getuige van Lars Kepler.

Getuige van Lars Kepler is een boek wat zich kan scharen tussen de thrillers van de zeer populair zijnde Scandinavische kwaliteit.
Een boek, dat gelijk superspannend begint en wat je onmogelijk kunt wegleggen.

Het vertelt over een moord die s nachts op een meisjesinternaat is gepleegd. Het vermoorde meisje ligt met haar beide handen voor haar gezicht op bed. Wat mocht ze niet zien?

Een ander meisje blijkt in diezelfde nacht spoorloos verdwenen te zijn. Ontsnapt, gevlucht? Voor de moordenaar, of is zij misschien de moordenaar?

Inspecteur Joona Linna duikt diep in deze zaak en ontdekt gaandeweg steeds meer gruwelijke dingen. Elke nieuwe ontdekking roept echter ook weer nieuwe vragen op.

Een Stockholms medium belt de politie met tips, aanvankelijk om geld te verdienen, maar met de tijd lijkt ze met onbegrijpbare details van de zaak te komen, terwijl ze zelf meer en meer in de war raakt. Is deze vrouw gestoord of weet ze echt meer van de gebeurtenissen?

Dit boek vraagt zeker om meer. Na de klap van de ontknoping blijkt dat de 544 paginas met een enorme vaart zijn omgevlogen.
De korte hoofdstukken en de vlotte schrijfstijl lezen lekker makkelijk weg. Nog één hoofdstukje voor het slapen gaan, nog één, en nog ééntot je ineens niet meer slapen kunt van de spanning.

Zodra het boek dichtklapt na het einde, wil je de andere boeken van dit schrijversechtpaar onmiddellijk aanschaffen.