Divergent: De inwijding is een leuk boek in hoeveelheid YA boeken die er al zijn. Toch is deze serie verfrissend en spannend, met name het eerste deel. Het eerste boek begint met een test, de keuze voor een groep van mensen waar de jongeren de rest van hun leven bij moeten gaan horen. Het verhaal speelt in Futuristisch Chicago. De wereld is opgedeeld in vijf zuilen die elk staan voor een bepaalde waarde: eerlijkheid, onbaatzuchtigheid, dapperheid, perfectie en intelligentie. Het kiezen voor een van deze fracties is niet gemakkelijk voor Beatrice die een beetje anders is dan anderen. Komend uit een fractie waar Beatrice haar plek niet echt kan vinden, kijkt ze op tegen de fractie onverschrokkenheid. Als het keuzemoment dan zo ver is, kiest ze onverwacht voor onverschrokkenheid. Dit betekent dat ze alles wat ze kent en haar familie achter moet laten. Langzamerhand komt Beatrice erachter wat het betekent om anders te zijn dan de anderen, hoe gevaarlijk dit is. Als de ogenschijnlijk perfecte maatschappij veranderd en uitgroeit tot een steeds groter conflict, komt Tris erachter dat haar geheim levens zou kunnen redden, maar ook haar eigen dood zou kunnen betekenen.