Wat ik ervan vond

Ik zal meteen met de deur in huis vallen! Wát een boek en Sandra, wat heb je ons in godsnaam aangedaan? :o

In de proloog word je meteen in het verleden gesmeten met een traumatische gebeurtenis. Maar als je dacht dat dat het geheim van één van beide mannen is, dan ben je eraan voor de moeite! Elk hoofdstuk, elke pagina vraagt om verder gelezen te worden. Het boek is een echte page turner. Je wilt weten hoe het verdergaat, wat de geheimen zijn, zullen Isabel, Dieter en Ben het moorddadige spel overleven?

Sandra heeft de personages naar mijn mening heel goed en doordacht uitgewerkt. Je komt van elk personage geleidelijk aan iets te weten, en alle details zijn goed uitgewerkt. Uiteindelijk, als je het boek gelezen hebt, zul je alle details en links snappen en zie je de rode draad door het verhaal. Dit vind ik heel erg belangrijk in een boek, en Sandra heeft dat goed aangepakt!

Naar goede gewoonte steekt er ook een klein paranormaal tintje in het verhaal. Ik ben hier heel erg voor, voor iets uitzonderlijks, iets abnormaals, op de voorwaarde dat er een logische verklaring voor is waarom dat dit zo is. En ook dat heeft Sandra weer prachtig uitgewerkt, net zoals in haar Young Adult-reeks "Het Eiland" en haar andere thriller "Azerty". Het maakt het verhaal en het paranormaal tintje net éxtra geloofwaardig. :)

Er zijn vele plottwists in het verhaal die je ook nu weer doen blijven verder lezen. Ook hier houd ik van. Net als je denkt te weten hoe iets in elkaar zit, dan is het weer net helemaal anders. Voorspelbaarheid is dus 0,0.

Het boek werd heel mooi en vooral héél verrassend afgewerkt. MAAR! Jawel, een maar! Het boek schreeuwt gewoonweg om een vervolg! Ik hoop alvast dat het er snel komt en kijk er dan ook al enorm naar uit! :)