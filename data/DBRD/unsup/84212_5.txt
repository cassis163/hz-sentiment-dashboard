De freules Cécile en Elsa de Jong van Beek en Donk zijn zussen van elkaar en groeien op in een rijk en beschermd adellijk milieu, waarin zij de kans krijgen
hun talenten te ontwikkelen. Zij zijn beide hoogbegaafd en muzikaal.
Zij leefden in de tweede helft van de 19e eeuw tot aan de 2e Wereldoorlog.
Het boek begint met de beschrijving van het huiselijk leven van de fam. De Jong van Beek en Donk en hoe de zussen opgroeien met hun ouders en hun
broer Jan, die verder in het verhaal nauwelijks een rol speelt.
Wanneer de zussen trouwen en het ouderlijk huis verlaten wordt hun levensloop apart beschreven. De hechte onderlinge band wordt duidelijk
minder.
Cécile trouwt met de steenrijke Paul Goedkoop en beijvert zich voor de vrouwenemancipatie en schrijft daar een zeer populair boek over. Na haar scheiding wordt zij journaliste in Parijs.
Elsa trouwt met de R.K. componist Alphons Diepenbrock. Elsa is protestants,
het verschil in godsdienst brengt moeilijkheden met zich mee.
Al lezend komt men interessante beroemdheden uit die tijd tegen, zoals Gustav Mahler, Albert Verwey, Aletta Jacobs, Wilhelmina Drucker en vele anderen.
De schrijfster, Elisabeth Leijnse, heeft voor deze biografie gebruik kunnen maken van de, door de zussen, bijgehouden dagboeken en de vele brieven, die zij elkaar schreven. Door middel van noten, legt zij daar uitgebreid verantwoording voor af.