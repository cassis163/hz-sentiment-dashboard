Algemene beoordeling: 5/5 | Originaliteit: 4/5

‘Een victoriaans landhuis ergens in Engeland. Een excentrieke familie. Een eigenwijs, hoogbegaafd meisje met een voorliefde voor mysteries,
dat is Flavia de Luce…’ Het derde boek van Flavia de Luce is wederom erg spannend, fijn om te lezen en vermakelijk. Je wilt het boek niet wegleggen voor je weet hoe het afloopt. Echt, ik ben dól op Flavia!

De boeken over Flavia zijn altijd mysterieus en op een geweldige manier geschreven. Alan Bradley’s derde boek is voor mij een succes. Want ik wil direct het vierde boek lezen. (Wat ik dan ook maar ga doen). Alan weet op zo’n ongelofelijk, leuke manier het leven van Flavia en haar familie te beschrijven dat je zo in het boek wilt stappen en ze allemaal een hand wilt geven. (of knuffelen, want dat wil je echt bij zo’n cool meisje als Flavia!)

Ik kan uren doorpraten over deze serie, maar ik kan je beter aanraden om de boeken te gaan lezen. De boeken die tot nu toe in het Nederlands zijn verschenen:

1 De Smaak van Venijn
2 Het stroeve touw
3 De kunst van het liegen
4 De show van je leven
5 Slotakkoord voor een moord

(In het Engels komt over een maand of twee deel 8 uit, helaas zijn het zesde en zevende deel nog niet in het Nederlands verschenen). Echt waar, huilen met de pet op…