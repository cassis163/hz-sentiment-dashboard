Het boek Zwarte Mamba is gebaseerd op het leven van de Vader van schrijfster
Nadifa Mohamed.

Een meeslepend verhaal ontvouwt zich in Aden, Jemen in 1935 waar Jama als zesjarige zonder scholing is overgeleverd aan een uitzichtloos leven op straat. Zijn Moeder moet werken om in hun onderhoud te voorzien want de Vader van Jama vertrok naar Soedan om werk te zoeken.
Wanneer zijn Moeder komt te overlijden wordt kleine Jama naar zijn geboorteland Somaliland gebracht. Daar voelt hij het gemis van zijn ouders, hij besluit zijn Vader te gaan zoeken.
Er volgt een barre tocht door verre Afrikaanse landen. Lopend in woestijnen, rijden in aftandse voertuigen of volle treinen en stinkende boten komt Jama in landen als Eritrea en Soedan. Jama ondervind vijandschap, wordt vernederd en als verschoppeling behandeld maar ontmoet ook hulpvaardigheid. Onverwacht wordt hij gevoed, verzorgd en vind een plaats om te slapen. Soms krijgt hij geld om verder te kunnen reizen.

Zijn reis door Afrika is een gevaarlijke, onbarmhartige en eenzame weg. Door oorlog gebombardeerde land en in stukken gescheurde lijken weerhouden Jamai niet zijn doel te bereiken.
Hij ondervindt vriendschap en liefde maar is ook getuige van wrede handelingen en meer dan eens wordt zijn lichaam en geest door ziekte, honger en dorst zwaar beproefd.

Nadifa Mohamed heeft het levensverhaal van Jama gebundeld tot een roman die indruk op mij heeft gemaakt.
De beeldende beschrijvingen van de steden, landen en haar bewoners vond ik erg kleurrijk. Ik vond het tragisch om te lezen hoe de, in die tijd, mensen gebukt gingen onder het oorlogsgeweld in hun arme landen.
Ik heb Zwarte Mamba als een mooi boek ervaren. Het heeft mij meer inzicht gegeven over een verleden tijd in, voor mij, tamelijk onbekende landen.