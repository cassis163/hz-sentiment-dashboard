Het debuut van de Finse schrijfster Kati Hiekkapetto gaat over een zeer actueel thema: de poditie van mvluchtelingen. De hoofdpersoon Anna Fekete is een van oorsprong een Hongaarse die uit een gebied komt op de grens van Hongarije en Servie. Zij komt als politieagente in dienst van de afdeling Geweldsdelicten en krijgt ondanks dat ze de Finse taal uitstekend beheerst hevige conflicten met een collega met sterk racistische opvattingen. Mij kwam de afkeer van de racist wat gezocht over: een Hongaarse moslima, ook al komt ze uit Servie , is nu niet het meest voor de hand liggende voorbeeld van een vluchteling die problemen krijgt met een racist.

Het erg vlot geschreven verhaal is vrij traditioneel voor een politiethriller. Er moeten moorden worden opgelost, waarbij men regelmatig vastloopt en er enkele onverwachte wendingen optreden. Ook de onderlinge verhoudingen van de politeicollegaâ€™s, ieder met hun eigen hebbelijkheden, spelen een belangrijke rol in de ontwikkeling van het verhaal.

De hoofdlijn van het boek wordt afgewisseld met een persoonlijk verhaal van een Koerdisch meisje dat uitgehuwelijk dreigt te worden en haar omgevng zo weet te misleiden dat ze van de verboden vrijheid kan genieten totdat het mis dreigt te lopen en ze de politie belt. Anna Fekete helpt haar op persoonlijke titel om zich te bevrijden van haar familie.

Kortom een echte politiethriller met een bijzonder accent die ik in een ruk heb uitgelezen.