Ik was nooit een Kingfan, ik kende hem eigenlijk vooral van It (de film), waar ik nog steeds koude rillingen van krijg.

Recentelijk heb ik hem via het waanzinnig goede boek 22-11-1963 ontdekt, eigenlijk vooral omdat dat boek over John F. Kennedy gaat, een onderwerp wat me altijd heeft gefascineerd. Nu heb ik dus De groene Mijl, in de originele feuilleton versie, gelezen. Zes boekjes van elk ongeveer 90 bladzijden. De film heb ik jaren geleden gezien, wat een groot risico was, aangezien de kracht van de verbeelding deels wegvalt.

King stelt wederom niet teleur. Sfeervolle beschrijvingen, sterke personages, verrassende wendingen en uiteraard een vleugje bovenaards mysterie. Een absolute aanrader!