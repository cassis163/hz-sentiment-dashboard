Het boek 'Orphan X' is mijn eerste kennismaking met schrijver Gregg Hurwitz. En wat voor kennismaking! Het boek is echt van begin tot eind super spannend en bijna niet weg te leggen. Geschreven met zoveel vaart dat het zo lekker weg leest dat je het uit hebt voordat je het weet!
Het verhaal gaat over voormalig geheim 'agent' Evan Smoak die als de Nergens Man problemen oplost voor gewone mensen die zijn hulp echt nodig zijn. Na een tijdje gaat dit natuurlijk goed mis en begint een zenuwslopend verhaal met vele plotwisselingen en een geweldige cliffhanger. Het verhaal is erg beeldend geschreven en speelt zich af in Los Angeles en Las Vegas. Voor mij een feest der herkenning, omdat ik op veel van de beschreven plaatsen zelf ben geweest. De karakters in het boek worden goed uitgewerkt, zodat je echt mee kunt leven met Evan Smoak. De hoeveelheid personages blijft ook redelijk beperkt zodat je de aandacht goed bij het verhaal kunt houden! Nu al een van mijn favoriete thrillers van dit jaar. Ik ben al aan het lezen met deel 2. Echte aanrader!