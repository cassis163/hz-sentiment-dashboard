Het was een heerlijk, vlot boek om te lezen. Ik vond het echter geen echte psychologische thriller. Anja Feliers kan heel mooi schrijven en ondanks dat ik het geen psychologische thriller vind heb ik toch genoten van het boek. Het geeft heel goed weer wat er in iemand omgaat die voor het leven verminkt is, doordat iemand zuur in haar gezicht gooit. Het lijkt me echt verschrikkelijk! Anja weet op een hele mooie, vlotte manier het verhaal te vertellen. Wat ik heel goed vond was de indeling van de hoofdstukken in hoofdpersonen en dat na deel één de oorzaak wordt verteld door terug te gaan in de tijd.