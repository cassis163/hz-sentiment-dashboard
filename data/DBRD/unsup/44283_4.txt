Afrekening op Ascot speelt zich zoals gebruikelijk bij Francis af in de paardenwereld. Deze keer krijgt de lezer geen paard van dichtbij krijgt te zien. Het verhaal gaat over bookmakers. Ned Talbot is zo n bookmaker: verfoeid door het publiek, maar tegelijkertijd zo onmisbaar bij de paardenrennen. Als er geen bookmaker was, bestonden de paardenrennen ook niet. Het is tegenwoordig geautomatiseerd en de kansberekening gebeurt door computers in plaats van zoals vroeger door ervaring en intuïtie. Ned Talbot is naar Ascot gekomen, de beroemdste paardenrennen van Engeland, om flink wat geld te verdienen. Zijn vrouw verblijft regelmatig in een psychiatrisch ziekenhuis vanwege depressieve klachten. De zaken gaan helemaal niet zo goed meer. Grote syndicaten proberen hem op te kopen. Daar spreekt een man hem aan, die zegt zijn vader te zijn, die hij nooit gekend heeft. Hem was altijd verteld, dat zijn ouders waren omgekomen bij een auto- ongeluk. Hij is grootgebracht door zijn grootouders. Dan wordt Neds vader doodgestoken op de parkeerplaats van Ascot. Als laatste zegt hij tegen zijn zoon: Wees op je hoede. Via de bagage van zijn vader komt Ned achter een fraude waarmee veel geld gemoeid is.

Afrekening op Ascot is best wel spannend. Het verhaal is makkelijk te lezen. De bookmaker Ned Talbot is een sympathieke man met de nodige humor. Je krijgt een inkijkje in de wereld van de bookmaker, over het gokken op paarden en hoe dit allemaal in zijn werk gaat. Toch is het verhaal minder dan ik gewend ben bij Francis: het was best wel spannend, maar een beetje oppervlakkig: drie sterren.