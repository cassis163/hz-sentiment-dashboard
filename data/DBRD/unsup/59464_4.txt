een mannelijke en een vrouwelijke heldin, een duivelse samenzwering en een vleugje romantiek.,Wie zit er niet in spanning te wachten op het vervolg van De Da Vinci code? Nog steeds is niet bekend wanneer de nieuwe Dan Brown gaat verschijnen. Om de lezers niet al te lang zonder deze fantastische auteur te laten zitten, brengt uitgeverij Luitingh het boek dat Brown schreef voor De Da Vinci code.
De Delta deceptie speelt rond de Amerikaanse verkiezingen. De zittende president Zach Herney lijkt in de peilingen verslagen te worden door zijn concurrent senator Sexton. Alleen een wonder kan Herney nog redden en dat wonder gebeurt. De NASA doet een wereldschokkende ontdekking op de Noordpool die Herney gelijk weer op de kaart kan zetten. Voordat hij met het nieuws naar buiten komt, wil Herney echter zeker weten of de ontdekking authentiek is. Hij stuurt een team van gerenommeerde en onafhankelijke deskundigen op pad om de echtheid te bewijzen. Onder hen bevindt zich Rachel Sexton, de dochter van Herneys grootste concurrent. Samen met oceanograaf Michael Tolland stuit ze op een immens complot dat hun leven in gevaar brengt.
Hoewel dit niet de 'Dan Brown' is waar we met zijn allen op zitten te wachten, is het gevoel van second best mij niet één keer bekropen bij het lezen van De Delta deceptie. Hoewel meer wetenschappelijk gericht bevat het boek alle elementen van de inmiddels zo gewaardeerde Dan Brown formule. Een stevige plot vol actie en sensatie, een mannelijke en een vrouwelijke heldin, een duivelse samenzwering en een vleugje romantiek. Ook door dit boek dender je heen als een hoge snelheidstrein. Tijd om naar buiten te kijken heb je niet. Brown raast doelgericht door van begin tot eind en neemt niet één keer pauze. Slecht voor hart en bloedvaten, u bent gewaarschuwd!