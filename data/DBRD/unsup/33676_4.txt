Zoenen met slagroom is al weer het derde deel in de Love Story serie. De boeken zijn goed los te lezen. De liefde van het vorige boek stroomt wel door in het volgende boek. In dit boek volg je Marleen in haar zomervakantie.
Terwijl veel van haar vriendinnen al een vriendje hebben heeft Marleen haar blog, dagboek van een blooper girl. Ook lijkt de zomer vooral te gaan bestaan uit werken in de ijssalon en een saaie vakantie in Zeeland. Alles veranderd als Lucas ook komt werken bij de ijssalon. Jette Schröder weet op de juiste manier de juiste personages in het dorp binnen te brengen. Zo komt Lucas uit Duitsland logeren bij zijn oom. Ook van Filip de personal trainer krijgt binnen een aantal bladzijdes een goed beeld. Op wie zal Marleen verliefd worden. En wat heeft haar zelfvertrouwen er mee te maken. Al zwijmelend kom je er achter.
Wel jammer voor de lezer die niet verliefd is. Gelukkig staan er ook voor hun achter in het boek nog wat leuke tips. Al had ik ook wel een test willen zien wat voor make-over heb ik nodig.
Het moraal van het verhaal dat je goed bent zoals je bent is helemaal naar mijn hart. Wand als je denkt dat je een make-over nodig hebt dan zit dat toch vaak in zelfvertrouwen, nu geeft Jette Schröder daar een paar geweldige tips voor is dat mooi meegenomen. Zo is dit boek en de website jouw love story niet alleen heerlijk weg zwijmelen maar ook een stap naar een de zelfverzekerde jonge vrouw. Die weet om te gaan met tegenvallen en te genieten van de fijne momenten in het leven. Een perfect boek voor de zomer alleen wel jammer dat hij zo uit is.