Bij het zien van de schitterende cover van Er staat een mug op tafel onder redactie van Kees van der Vloed wil je weten waarom er voor die cover is gekozen, of het misschien over de mug gaat. De titel maakt nieuwsgierig. Er zullen mensen zijn die de kriebels krijgen van de mug, terwijl anderen op hun tafel gaan kijken of ze toevallig een mug op hun tafel zien zitten.
In de inleiding kom je meer te weten over wat een column is en waar die aan moet voldoen. In 52 columns, geschreven door diverse auteurs, krijg je een goede kijk op de Nederlandse taal. De colums laten zien hoe verwarrend onze taal soms is, wat voor rare woorden en zinnen we in onze taal hebben, hoe veel woorden te herleiden zijn uit het verleden en/of andere talen en hoe nieuwe Nederlanders onze taal zien, hoe verwarrend het voor hen soms is. Het zijn informatieve columns waar je wat van kan leren en die je anders naar onze taal laten kijken, je laten nadenken over onze taal. De auteurs geven hun kijk op onze taal, hun mening erover. De colums laten zien hoe onze taal aan het veranderen is in de loop der jaren, welke woorden, zoals bijvoorbeeld 'sponde', niet meer worden gebruikt.

Lees verder op https://surfingann.blogspot.com/2018/12/er-staat-een-mug-op-tafel-kees-van-der.html.