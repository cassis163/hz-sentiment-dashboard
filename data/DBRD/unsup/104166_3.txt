Mma Ramotswe is de eerste vrouwelijke detective in Botswana. De ontstaansgeschiedenis van haar bureau en een aantal van haar eerste zaken vormen samen de inhoud van Het geheim van de krokodil, het eerste deel van een reeks waarvan binnenkort al deel 5 en 6 verschijnen.
Eerst het goede nieuws: Het geheim van de krokodil is een erg originele roman. Dit is de eerste detective die ik las die speelt in zuidelijk Afrika. De sfeer is er ook naar. De nonchalance, de ontspannen sfeer, de oude gewoonten en de na√Øviteit van de Afrikanen: regelmatig komt de glimlach om de lippen. Een soort feel-goodroman, dus. Waar ik dan weer niet zo van hou, is de opbouw van het boek, dat bestaat uit een aantal opeenvolgende verhalen, het ene al wat spitsvondiger dan het andere. Een rode draad doorheen die verhalen is er jammer genoeg niet. Met andere woorden: de verpakking is er al, nu nog wat sleutelen aan de inhoud.