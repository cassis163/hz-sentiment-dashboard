Bloedverwant is – zeker in het eerste gedeelte van het boek - een vlot geschreven thriller. Daarna kabbelt het verhaal zich voort en was er voor mij geen echte spanning meer aanwezig. Misschien komt dit omdat er een vervolg op deze thriller komt.
Bloedverwant beschrijft het leven van Emily Porter. Een vrouw, die haar geheugen heeft laten wissen en een teruggetrokken leven wil leiden in Maine. Eenmaal in Maine wordt het boek spannend en mysterieus. De vaart blijft in het boek en de gebeurtenissen volgen zich in snel tempo op.
Het boek wordt aangeprezen als een mix tussen de Da Vinci Code en Orphan Black. Dit vind ik niet helemaal waar. Er zijn wel historische gebeurtenissen in het boek aanwezig, maar de kwaliteit is wat mij betreft toch minder dan bij bovengenoemde boeken.
Bloedverwant eindigt als een zgn. cliffhanger. Een beetje jammer, vind ik. Wil je de afloop van het verhaal lezen, zal je moeten wachten op het tweede deel! Ben benieuwd wanneer het tweede deel zal verschijnen ….