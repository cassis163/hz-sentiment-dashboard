De hoofdpersoon is Annie, zij is de dochter van een seriemoordenares. Zij heeft haar moeder aangegeven bij de politie en moet getuigen in de rechtszaak. Zij heeft een andere identiteit gekregen en heet nu Milly. Zij is in een pleeggezin geplaatst. bij psychiater Mike die haar moet voorbereiden op de rechtszaak. Behalve pleegvader Mike bestaat het gezin uit pleegmoeder Saskia en hun dochter Phoebe. De verhoudingen binnen dit gezin blijken nogal wankel te zijn.

Het verhaal wordt verteld door Annie/Milly, de andere personages blijven wat vlak. Het boek komt een beetje traag op gang, maar door de schrijfstijl met korte zinnen leest het wel vlot. De spanning wordt opgebouwd door middel van flashbacks op wat zich in haar jeugd heeft afgespeeld, en wordt bevorderd doordat alles alleen vanuit het perspectief van Annie/Milly wordt verteld. Want al lezend ga je steeds meer twijfelen aan de betrouwbaarheid van de verteller, die nogal manipulatief blijkt te zijn. Is ze goed of slecht? Is ze slachtoffer, dader of allebei? Is het opvoeding of zit het in de genen? Het boek is niet alleen een thriller, maar zet ook aan tot nadenken: goed of kwaad, slachtoffer of dader, nature of nurture?