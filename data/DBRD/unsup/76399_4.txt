NUMA medewerkers ontdekken in de Indische Oceaan temperatuurverschillen terwijl ze daar metingen verrichten. Op een dag, terwijl ze die metingen aan het uitvoeren zijn, worden ze aangevallen door een smurrie die alles opeten wat er op hun pad komt. De catamaran wordt leeg aangetroffen en dan stuurt Dirk Pitt Kurt Austin met een team mensen naar de plaats des onheils om dit nader te gaan onderzoeken en antwoorden te vinden op de vragen hoe dit kon gebeuren en het waarom.

Jinn al - Kalif woont in Jemen en hij speelt een zeer belangrijke rol in dit geheel. Hij probeert de macht te krijgen over watervoorziening voor de mens en de klimaatsverandering. Jinn al – Kaliff deinst nergens voor terug om zijn doel te gaan verwezenlijken. Austin en zijn mannen doen al vrij snel ontdekkingen en vallen van de ene hachelijke situatie in de andere.

Clive Cussler en Graham Brown hebben wederom een meesterwerk van dit boek gemaakt. Ze nemen je mee op avontuur naar Jemen en de Indische Oceaan. Het verhaal zit vol actie en spanning. Moderne technologie en het maatschappelijke probleem van de klimaatsveranderingen komen ruim aan bod. Dit maakt het hedendaags. Het moderne drijvende eiland zit barstensvol moderne snufjes en speelt een zeer belangrijke rol in het geheel. Als je net als ik niet zo geheel technisch bent beschrijven Cussler & Brown het op zo’n manier dat je er toch in meegaat en de dingen begrijpt.

Twee verhaallijnen die elkaar nodig hebben om van dit verhaal één mooi, spannend geheel te maken.