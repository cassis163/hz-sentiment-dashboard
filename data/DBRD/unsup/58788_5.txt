Met dank aan Nadine Barroso voor het recensie-exemplaar.

Tessa een getraumatiseerd jong meisje is op de vlucht.
Vanwege haar angst voor haar achtervolger, dat hij haar zou vinden en de omstandigheden waar ze steeds in belandt moet ze steeds van identiteit veranderen en vluchten.

Het eerste dat opvalt is wel die schitterende cover van die vrouw in een soort camouflage tegen die boom.
Perfect gekozen bij het verhaal van een meisje dat niet wil opvallen, net als de titel die op het einde zo treffend en aangrijpend is.

Het boek bestaat uit korte hoofdstukken en een erg fijn lettertype dat lekker vlot leest.
De hoofdstukken worden afwisselend verteld vanuit Tessa, dagboekfragmenten van Tessa in de ik-vorm en krantenknipsels.
Nadine Barroso heeft het verhaal zo geschreven dat ik mij zo goed kon inleven met de hoofdpersoon Tessa en het boek niet weg kon leggen.
Origineel verhaal en wat een plot .
Aangrijpend en beklemmend om te lezen en op het einde zat ik met een brok in mijn keel en dat heb ik niet snel met thrillers.
Dat Nadine Barroso een mooie schrijfstijl had wist ik al van haar roman Ego die ik gelezen had.
Maar met deze thriller heeft zij mij helemaal omvergeblazen.
Het boek kwam ook verdiend op mijn toplijstje van 2017.
5 welverdiende sterren voor dit psychologisch pareltje.