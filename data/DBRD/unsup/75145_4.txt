Het boek begint met een inleiding waarin de geschiedenis van de middeleeuwen wordt samengevat. Het bevat zeer veel informatie over zowel de vroege middeleeuwen, de centrale middeleeuwen als de late middeleeuwen. Een opfrisser voor de geschiedeniskenner en leerzaam voor hen die nog niet zoveel weten over deze periode.
Daarna volgen 29 korte verhalen met na elk verhaal de historische achtergrond van dit verhaal. Hier wordt duidelijk uitgelegd hoe de situatie was ten tijde van het geschreven verhaal. Extra informatie over wie er toentertijd heer en meester was, aan welk gebied het land toebehoorde of wie er met elkaar in conflict waren. Maar ook wat feit en wat fictie is in het verhaal. Aan het einde wordt er verwezen naar titels van boeken die meer over deze tijd of dit onderwerp uitleggen.
De verhalen volgen elkaar niet logisch op in de tijd maar doordat bij elke titel een jaartal en plaats staat weet je vooraf al waar en wanneer het verhaal zich afspeelt. Dit is bewust gekozen door de auteur zodat het lezen van de verhalen speelser blijft.
De schrijfstijl van de auteur is heel mooi. Soms zelf poÃ«tisch en het bevat humor. De kracht van de verhalen zit hem vaak in de laatste zin waarin het hele verhaal duidelijk wordt. Perfect gedaan.
De verhalen nemen je echt mee naar deze tijd doordat de namen van de hoofdpersonen goed aansluiten maar ook door woorden uit deze periode zoals bijvoorbeeld een blijde, vazallen of de abdis.
Onderwerpen die aan bod komen zijn o.a. Kruistochten, de tempel van Nehallenia, de Sint Luciavloed, de Honderdjarige oorlog, de pestepidemie en Otto 1 de Grote later keizer van het Heilig Romeinse rijk.
Elk verhaal met uitleg blijft kleven doordat de gebeurtenissen vaak gruwelijk of grof dan wel luguber zijn maar ook indrukwekkend en informatief.
Een aanrader.