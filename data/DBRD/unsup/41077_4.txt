Onder mijn huid is een YA over een onderwerp waar al heel vaak over geschreven is en telkens komt het weer op hetzelfde neer. Een naïef meisje komt in de problemen door naaktfoto's of via webcam zichzelf te tonen aan haar vriend. Dit verhaal is goed geschreven, de karakters zijn persoonlijk, je zou hetzelfde kunnen zijn. De kaft van het boek is mooi, hierop zie je een iets of wat verlegen meisje op een foto in haar rode bh. De titel: Onder mijn huid is het verklaren "Het voelt alsof er iets onder mijn huid zit. Iets wat zich langzaam verspreidt door mijn hele lichaam. De naaktfoto is verspreid".

In dit verhaal is Coco van der Zanden 16 jaar en 4 vwo het naïeve meisje, de jongen Nick een rokkenjager. Coco is al heel lang gek op hem, maar hij heeft verkering met Merel. "Mijn verliefdheid op hem was als een wak dat maar niet dicht wilde vriezen. Want ook al had hij twee maanden iets met Merel, als hij naar mij knipoogde brak het ijslaagje weer open". Eileen, BFF van Coco, waarschuwt haar voor Nick, "Hij spoort niet hoor". Toch gaat Coco de relatie met hem aan met alle gevolgen van dien.

Ze spelen een spel next level, game on en sturen elkaar steeds sexuelere foto's, in goed vertrouwen. "Dit was zo intiem, om dit zo voor de webcam te doen. Het voelde niet goed". Dan krijgt ze een Whatsapp met een naaktfoto van Anoniem en begint de ellende voor Coco.

"Soms zou het makkelijker zijn om dood te zijn, flitst het door mijn hoofd. Zestien en dood. Hoe heb ik het zover kunnen laten komen".