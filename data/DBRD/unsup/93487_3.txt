Een boek over taal en dan met name de woorden die wij gebruiken als we met elkaar communiceren. Modewoorden, woorden die gewoon zijn geworden in ons taalgebruik, maar helemaal niet zo gewoon zijn als je er even logisch over nadenkt.

Soms heb ik kostelijk moeten lachen tijdens het lezen van dit boek. Vooral dat wat het meest herkenbaar was voor mezelf (Oh jaaaaah, zo zeg ik dat ook. Wat erg!), werkte erg op mijn lachspieren. Ook de illustraties met de oneliners vond ik meestal erg grappig. Maar als je zo’n derde van het boekje erop hebt zitten ken je het kunstje wel zo’n beetje. Dan is het nog steeds grappig, maar hier en daar ook wat vergezocht. Voor mij was het geen boek om in één ruk uit te lezen. Desalniettemin een heel leuk boekje om af en toe eens een stukje uit te lezen.