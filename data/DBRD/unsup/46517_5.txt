Het boek gaat over Merit, ze is een 17 jarig meisje dat niet lekker in haar vel zit. Ze heeft een rare familie en thuis zijn er veel geheimen. Om zich beter te voelen besluit ze om een trofee te kopen elke keer als er iets vervelends in haar leven gebeurd. Als ze op een dag op trofeeën jacht is komt ze Sagan tegen, een jongen die zij wel erg leuk vind. Het probleem is alleen dat hij het vriendje van haar tweelingzus is. Vanaf dat moment begint het verhaal pas echt. Gaandeweg het boek leer je de ouders, stief-moeder, broer, zus en halfbroertje van Merit kennen. Ook komen er veel geheimen aan het ligt en komen er veel herkenbare situaties aan bod.

In het begin vond ik het een beetje moeilijk om in het verhaal te komen. Het duurt even voordat je in het verhaal zit maar als je er eenmaal inzit laat het je niet meer los.

Ik vond het een fijne schrijfstijl daardoor kon ik mij prima inleven in de personages. Vooral het einde kwam bij mij binnen, ik heb er nog lang over nagedacht.

Ik vind het knap dat Colleen Hoover zo’n zwaar beladen onderwerp zo kan verwoorden. Je krijgt echt een band met de Merit en herkent veel problemen. Net als al haar voorgaande boeken was dit ook weer een fantastisch boek.

Het boek is een echte aanrader!