Een mooi debuut, vooral door het beklemmende verhaal over de 13-jarige Kris en de gevolgen van die gebeurtenissen in het heden. Maar er zijn wel twee minpunten. Inspecteur Heming is natuurlijk te mooi om waar te zijn: een drukke baan met veel verantwoordelijkheid, een vrouw met een eigen loopbaan, drie kinderen, en er dan in slagen om binnen kantoortijden een paar moorden op te lossen en tegelijkertijd een leuke echtgenoot en vader te zijn. Ja ja.
Nog ernstiger is de onwaarschijnlijke versnelling tegen het einde van het verhaal. De ontknoping verloopt plotseling wel erg hysterisch, met een dader die geen echte verrassing is. Volgende keer iets meer realisme graag.