Met De verborgen bibliotheek heeft A.M. Dean een schitterend boek afgeleverd. Het verhaal sleept je mee van locatie naar locatie en het is bijna niet mogelijk om te stoppen met lezen. Naast de verschillende worden ook de gebouwen prachtig weergegeven, en op zo'n momenten kan ik het niet laten om ze ook op internet te gaan bekijken.
Maar, in het begin loopt het allemaal wat stroef en van de hak op de tak. Na 1/3 van het boek waren er een aantal dingen me nog steeds niet duidelijk. Zo dacht ik dat de groep, die later de Raad blijkt te zijn, uit meerdere groeperingen bestond die elk een verborgen agenda hadden. Pas halverwege had ik echt door hoe het in mekaar zat, wie tot de Raad behoorde, en wie deel uitmaakte van het Genootschap (waar de Hoeder aan het hoofd stond).
Jammer, want deze onduidelijkheden, noem het beginnersfouten, maakten het boek in het begin minder vlot. Maar de volhouder wint, en de tweede helft van het boek is een rollercoaster. Puur genieten !