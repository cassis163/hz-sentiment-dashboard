Ik heb het boek 4 sterren gegeven omdat het wel alles heeft wat een thriller nodig heeft (nl. een hele hoop spanning) maar het kan toch niet tippen aan Duivelspiek en 13 uur. In de vorige boeken kon ik me meer inleven in het verhaal en de hoofdpersonages. Het lijkt wel een beetje of Bennie Griessel wat naar de achtergrond wordt gedrukt. En er nieuwe hoofdpersonages in het boek belangrijker worden.

De hoofdstukindeling is zo ingericht dat je eigenlijk de eerste pagina van het nieuwe hoofdstuk moet lezen om te weten hoe het vorige hoofdstuk is afgelopen. De hoofdstukken zijn eerder doorlopend geschreven dan dat ze een fase eindigen, wat maakt dat je in het boek steeds iets verder wilt lezen dan je in het begin van plan was. Ook dat de hoofdstukken zo kort zijn, zorgt ervoor dat je toch n√®t dat ene hoofdstuk verder wilt lezen.

Een zeer goed boek dus. Zeker de moeite van het lezen waard, net als de andere boeken van Deon.