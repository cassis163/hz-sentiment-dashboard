Franske raakt door een dom ongeluk in coma en komt er verlamd uit. Hij kan alleen nog zijn arm gebruiken en komt in een rolstoel met een peddel-mechanisme denk ik want hij krijgt er een sterke arm van. Tijdens zijn coma is Joe Speedboot in het dorp komen wonen. Beide tieners groeien naar elkaar en beleven toch wel het een en ander. Zo maakt Joe een eigen vliegtuig, samen met Christof en Engel en PJ die van Zuid-Afrika in het dorp is komen wonen. Joe neemt Franske een keer mee op een vlucht.
Joe's vader is ook door een ongeluk om het leven gekomen en zijn moeder brengt na een vakantie in Egypte een nieuwe man, vader voor Joe mee. Die Egyptenaar kan hier niet echt aarden, verveelt zich dood en begint een schip te bouwen.
Wanneer de schoolvrienden gaan studeren blijft Franske alleen achter. Dankzij zijn slechte broer Dirk leert hij bier drinken en zelfs vechten.
Engel gaat kunst studeren. PJ op wie Franske stiekem verliefd is, gaat ook studeren en zelfs Joe. Maar die komt al snel terug naar het dorp.
Joe wordt de manager en trainer van Franske want Joe heeft weer een geweldig idee. Franske is heel sterk in zijn rechterarm en daarom wil hij hem voorbereiden op wedstrijden armworstelen, daar is nog wel wat geld mee te verdienen.
Ondertussen woont PJ samen met een schrijver die haar psychisch en fysiek mishandelt. Na een erge aanval gaat ze terug naar huis en begint iets met Joe. Franske is er kapot van.
Joe heeft weer een nieuw project: met een shovel Parijs-Dakar rijden. Tijdens zijn afwezigheid gebeurt het een en ander tussen PJ en Franske.