Ik heb me wederom zeer goed vermaakt met dit boek.

Het begin was knap. Een rustiger tempo dan bij Ragdoll, waardoor je wat beter in het verhaal en de setting komt. Daarna neemt het verhaal snel in vaart toe. Als een achtbaan die naar de top gaat en dan de vrije val inzet, gevolgd door nog wat loopings.

Toch heb ik wat minpunten. Zeker bij het personage Edmunds waren er lange stukken informatie en achtergrondverhaal tussen de acties door. Dit haalde echt de vaart uit het verhaal. Bij vlagen was het te vertellend, om daarna weer uit te blinken met beeldende scenes.

Al met al kan Marionet voor mijn gevoel niet tippen aan zijn voorganger.