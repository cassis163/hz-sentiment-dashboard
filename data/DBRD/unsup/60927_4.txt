Ik ben de altijd een beetje sceptisch als boeken gehypet worden. Maar nu ben ik dus aangenaam verrast. Een boek met echte karakters, geschreven in een stijl die aandoet als een crisp en verse nieuwe sneeuwlaag. Een verhaal waar je de vinger niet altijd op kunt leggen, het kruipt onder de huid en aan het eind weet je pas waarom. Het is een boek dat je laat gissen maar toch ontsnapt er af en toe wat aan je bewustzijn.
Het doet soms denken aan de saamhorigheid van het clubje jongens die ET helpen ontsnappen maar daar zit altijd dat Stranger Things sausje overheen.
De Krijtman speelt zich af in twee verschillende tijden, de tijd waarin de jongens nog op school zaten en waar de krijtmannetjes tot leven kwamen en de tijd waar in de jongens volwassen zijn. Door deze af te wisselen in de hoofdstukken kom je steeds iets meer te weten over wat er nu werkelijk is gebeurd. Op die manier is er steeds een cliffhanger en weet de schrijver zeker dat je zult door lezen, en door lezen zal je!