Het boek vertelt over de wederwaardigheden van Victor, een vrij saaie cryptoloog bij de Belgische geheime dienst, die in het Helmelse Rijk terecht komt en de Esseense slavin Xhiva, die op zoek gaat naar haar zoontje. Het boek is vlot geschreven, de gebeurtenissen volgen zich snel op, maar Christophe weet de twee hoofdfiguren goed neer te zetten. Je krijgt door wat hun drijfveren zijn.
En wat dit boek ook drijft is de erotiek die in het verhaal verweven is. De scenes zijn mooi weer gegeven, vol sensualiteit en krachtige taalgebruik. Nergens wordt het vulgair. Jammer genoeg is het slaaf meester thema niet mijn ding.