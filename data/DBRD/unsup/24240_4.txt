Sceptisch, dat was is heel erg. Na de Mijn Man trilogie absoluut verslonden te hebben en daarna Mijn Nacht trilogie gelezen te hebben en deze een heel stuk minder te hebben gevonden, was het ook moeilijk om een evenaring van Jesse Ward en zijn Ava te bewerkstelligen.

Met Mijn Bodyguard (wat absoluut een waardeloze titelvertaling is) was het dus echt afwachten. Niet alleen omdat Jodi Ellen Malpas ditmaal een compleet "verhaal" in 1 boek heeft verwerkt, maar ook om Jake Sharp met zijn Cami een waardige tegenhanger voor Jesse en Ava neer te zetten.

Wat dit boek erg leuk maakt, is dat het dit keer eens niet alleen vanuit het perspectief van de vrouw is geschreven. Het begint al meteen bij Jake. Dat is vreemd, maar wel zeer verhelderend. Er gebeurd veel in een zeer korte tijd. Daardoor is het misschien ietwat ongeloofwaardig, maar als je dat weglaat is het super om te lezen. Het eerste hoofdstuk begint met het verleden van Jake, zijn absolute nachtmerrie die hem blijft achtervolgen. Cami lijkt een verwend kreng maar al direct is duidelijk dat dit door de roddelbladen zo naar buiten word gebracht. In het echt is ze heel anders. Al erg snel groeien Jake en Cami snel naar elkaar toe en spatten de vonken er tussen de 2 vanaf. Jake zal als zijn demonen de baas moeten worden en heeft daar de hulp van Cami bij, zonder dat ze daar eigenlijk moeite voor doet.

Om verder niets te verklappen over het verhaal zal ik de rest hier weglaten. Gewoon lezen.

Jodi Ellen Malpas heeft het weer uitstekend gedaan. Haar boeken blijven beter dan de beroemde/beruchte 50 shades of Grey boeken.