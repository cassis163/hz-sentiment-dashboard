Ik heb dit boek ontvangen bij de meet & greet van Cila & Rolf Borjlind in Amsterdam.
Heel erg leuk en ze kunnen zeer enthousiast vertellen over hun boeken.
Na het lezen van Springvloed had ik hoge verwachtingen van De derde stem, die volledig werden waargemaakt ! Leuk om weer wat meer te lezen over de persoonlijke levens van Olivia en Tom en in dit deel ook over Abbas.
De verwachting die ik had van Olivia en Tom is uitgekomen, ook doordat ik al een beeld van hen had na het lezen van Springvloed natuurlijk.
In dit tweede boek zijn de hoofdkarakters verder ontwikkeld en meegegroeid en zijn we meer te weten gekomen over hun persoonlijke levens.
De twee verhaallijnen van Bengt Sahlmann en Samira komen mooi samen op het einde, er wordt niks te vroeg bekend gemaakt. Ik heb mij tot het laatst afgevraagd waar de titel van het boek naar verwees, pas op het laatst werd dit duidelijk.
Ik vond het weer een zeer boeiend verhaal, Cilla & Rolf hebben een lekkere, boeiende schrijfstijl.
In dit tweede deel kwamen iets minder personages voor dan in Springvloed, wat ik persoonlijk prettiger lezen vond.
De derde stem is zeker een waardig opvolger van Springvloed, ik denk dat het ook goed los is te lezen, hoewel er wel werd verwezen naar het eerste deel en het dus wel leuker is als je alle delen op volgorde leest.
Het derde deel ga ik dan ook zeer beslist lezen !