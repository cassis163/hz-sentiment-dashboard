Armstrong is een uniek jeugdboek, boordevol schitterende illustraties van Torben Kuhlmann. Eerder verscheen van zijn hand al Mollenstad, eveneens een indrukwekkend prentenboek. In dit nieuwe fictieve verhaal valt er veel te ontdekken. Het spannende verhaal is gebaseerd op feiten over de geschiedenis van de ruimtevaart. Hoewel er ook flink wat tekst in dit dikke prentenboek staat zijn het toch vooral de afbeeldingen die het verhaal vertellen en diepgang geven. De werkelijk prachtige illustraties tonen onder andere wat voor slimme oplossingen de ruimtevaarders bedachten.
Het is 1954, een slimme muis in Amerika tuurt door een sterrenkijker om de maan te observeren. Wanneer hij andere muizen vertelt dat de maan niet van kaas gemaakt is maar van steen wil niemand hem niet geloven. Dan ontvangt muis een mysterieuze brief; een uitnodiging om naar een museum te komen. Daar ontmoet hij een oude muis die hem wel gelooft en alles vertelt over de geschiedenis van de vliegende muizen. Muis ontdekt dat de maan veel verder weg is dan hij dacht. Muis geeft niet op en maakt met vallen en opstaan een ruimtepak waarmee hij in de ruimte kan ademen. en alles wat hij voor een tocht naar de maan nodig heeft om uiteindelijk zijn droom waar te kunnen maken: een reis naar de maan en terug.

Amstrong is een schitterend prentenboek voor alle leeftijden. Vooral voor eenieder die geïnteresseerd is in de ruimtevaart, een heus Collector’s item!