We volgen hier het het verhaal van pleegmoeder Cathy die de vraag krijgt om een nieuw pleegkind op te nemen in haar gezin. Als ervaren rot in het vak hoopt men dat het haar zal lukken dit meisje een tijdelijke thuis te geven. Ze heeft namelijk op korte tijd heel wat pleeggezinnen versleten. Hoe verder het boek vordert des te pijnlijker en dramatischer het verleden van Jodie blijkt te zijn. Waardoor uiteindelijk blijkt dat ze zware karakter - en leerstoornissen heeft. Hoe dit meisje al die jaren tussen de mazen van het net viel door de bureaucratie van sociaal werk is onbegrijpelijk. Hoeveel pijn ouders hun kinderen kunnen aandoen is onbeschrijflijk en niet te geloven. Maar helaas nog waarheid. Het is duidelijk dat er de dag van vandaag nog werk aan de winkel is. Zowel qua sensibilisatie en naar behandelmogelijkheden. Het is een zeer realistisch geschreven verhaal dat vlot leest en de nodige emoties bovenhaalt.