Als groot fan van de boeken van Judith Visser was ik erg benieuwd naar In seizoenen zeker omdat Judith met dit boek de overstap heeft gemaakt van thriller naar roman. In seizoenen gaat over Annabel Wismar en haar zoon David. Annabel heeft een tumor in haar lies en krijgt in de DaniÃ«l den Hoed kliniek te horen dat ze uitbehandeld is. Zowel Annabel als David kunnen zich hier niet bij neerleggen en gaan voor een second opinion naar een ziekenhuis in Leuven. Hier krijgen ze te horen dat ze chemo willen gaan proberen en de hoop laait weer op. Het verhaal wordt door zowel David als Annabel verteld en beide personen leren we dan ook goed kennen. Ook neemt Annabel je mee naar het verleden, naar haar eerste liefde Ronnie. Ook David vertelt zijn eigen verhaal, buiten de ziekte van zijn moeder. Ik vond In seizoenen een prachtig verteld verhaal, de emoties van zowel Annabel als David mooi verwoord. Wat mij betreft mag Judith nog zo'n prachtige roman gaan schrijven maar ik hoop toch ook weer op een thriller van haar hand want ook die zijn geweldig! Vijf dik verdiende sterren in ieder geval voor In seizoenen.