Roman met thrillerachtige elementen.
Dit boek mocht ik lezen voor de facebook pagina Boekenfans. Een boek met een mooie roze omslag met een bakfiets er op afgebeeld. Een roman.
Het verhaal gaat over Liz en Tom. Zij wonen samen met hun dochter Lara in een rijke buurt. Voor het oog een gelukkig gezinnetje. Tom is vaak op zakenreis in het buitenland. Langzaam is de liefde in hun huwelijk een gewoonte geworden en niet meer bijzonder. Tom heeft een geheim, wat hij niet met Liz kan delen. Op zeker moment is dit geheim een bedreiging voor hun huwelijk. Als er dan ook nog zakelijk problemen in het leven van Tom zijn, lijkt de bom te barsten.

Wat ik ervan vond:
Op de omslag van dit boek staat dat het een roman is. Dat is het ook wel, maar een onderhuidse opbouwende spanning tijdens het boek maakt dat ik er thrillerachtige elementen in kan vinden. Niet alle vrienden blijken vrienden. Ik kan niet teveel vertellen, maar rondom Tom´s geheim spelen zich ook nog duistere gebeurtenissen af waarbij zijn gezin uiteindelijk ook betrokken raakt.
Het boek is opgedeeld in korte hoofdstukken waarbij beurtelings vanuit het perspectief van Tom en Liz verteld wordt. In een heel aangenaam leesbare vertelvorm, waaruit duideljk de liefde voor elkaar naar voren komt. De hoofdpersonen komen dan ook heel sympathiek over. Zeker Tom. Zijn wanhoop over zijn geheim en zijn spijt waarom hij zijn geheim niet eerder verteld heeft en zijn dilemma om het alsnog te vertellen, worden zo duidelijk voelbaar beschreven…
Voor mij is er slechts 1 minpuntje aan dit boek…het aandeel beschrijvingen van seksuele activiteiten had van mij wat minder uitgebreid gemogen.
Verder heb ik enorm genoten van deze heerlijk ontspannende, vlot leesbare roman met wat thrillerachtige elementen.
Een geslaagde combinatie.

Dit boek krijgt van mij 4 sterren.