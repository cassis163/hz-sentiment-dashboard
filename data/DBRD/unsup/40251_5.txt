Ik heb genoten van dit boek. Ik speel al sinds het prille begin van de pc games, inderdaad nog uit de tijd dat de eerste tekstadventures uit kwamen. Nog steeds ben ik bezig met games op de pc.

Als er dan een boek is wat gaat over pc-games, systemen uit mijn jeugdtijd, films en muziek uit die jaren, is dat natuurlijk enorm leuk om te lezen.

Het boek is lekker makkelijk geschreven, geen ingewikkelde opbouw of gecompliceerde stukken tekst. Niet van die overdadige beschrijvingen van dingen waardoor je aandacht verslapt. Gewoon lekker recht toe, recht aan.

Het verhaal is origineel en spannend. Ik vond het ook heel veel weg hebben van de Hongerspelen, qua speurwerk en opdrachten.

Ik kan me voorstellen dat je dit boek absoluut helemaal niets vindt als je echt ook niets met games en de jaren tachtig hebt, maar als je houdt van een leuke avonturenroman met een andere insteek als normaal is dit helemaal een geslaagd boek, ook voor volwassenen.

Persoonlijk vond ik het jammer dat het uit was, van mij had het boek nog dikker mogen zijn. Of een vervolg met een iets andere tijd en andere 'herinneringen', een beetje zoals Back to the Future ook diverse tijdsperiodes in de verschillende films heeft verwerkt.