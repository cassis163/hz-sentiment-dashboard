Ik was een beetje sceptisch van te voren. Dit kwam voornamelijk omdat het boek zo geprezen werd en zelfs wordt aangeraden door Obama. Die gaat vast tegenvallen, was mijn eerste gedachte. Maar het viel mij heel erg mee en het boek is mij goed bevallen.

Het begin van het boek is een beetje langzaam. Alle hoofdpersonen worden ge√Øntroduceerd en dat zijn er 4. Op dat moment lopen hun verhaallijnen ook nog parallel aan elkaar, dus je weet ook niet wat de onderliggende relaties zijn. Dit zorgt ervoor dat ik ze moeilijk uit elkaar kon houden en vaak terug moest bladeren om te lezen wie ze ook al weer waren.

Daarna gaat het verhaal echt lopen. Wel vond ik het verhaal op sommige stukken echt heel heftig. Er gebeuren best wel ernstige dingen, zoals verkrachtingen. Hier schrok ik wel een beetje van, vooral ook omdat ze zo expliciet verteld worden.

Het einde vond ik erg sterk. De snelheid was hier wel een beetje weg, maar daardoor nam ik ook meer details in me op. Vooral de e-mails op het einde vond ik erg goed.

Het idee van vrouwen aan de macht vond ik erg tof. Het zet wel aan tot denken. Wat zou er gebeuren als de vrouwen de macht hadden? Zou dat goed gaan?