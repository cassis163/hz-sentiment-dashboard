Je vraagt je bij dit verhaal de hele tijd af wat er nou precies gaande is en wie wiens pion is in het spelletje wat er gespeeld wordt. En hoe past Heloise in het geheel?
Ik had een beetje ‘Dicte-feels’ tijdens het lezen, bij die geweldige televisie-serie draait het ook om een journaliste met een verleden die in allerlei dingen verstrikt raakt en moet samenwerken met een politieagent en zijn partner. Daardoor zag ik het een beetje in die stijl en sfeer voor me. Ik hou ervan!

De spanning in het verhaal wordt erg langzaam opgebouwd, waardoor ik me in het begin wel even afvroeg of het wel spannend genoeg zou worden. Maar toen ik er eenmaal goed in zat en door de steeds meer opbouwende spanning toch niet meer kon stoppen, bleek ik het een verrassend goed en sterk verhaal te vinden! En dat einde… Geweldig gewoon!! Ik was helemaal enthousiast ;)
Een aangename eerste kennismaking met deze Deense auteur! En echt filmmateriaal, dus ik ben benieuwd…