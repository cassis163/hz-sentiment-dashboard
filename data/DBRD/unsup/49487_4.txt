Wat doe je als je ontdekt dat je kind aan drugs verslaafd is en je hem niet meer kunt vertrouwen? Het overkwam David Sheff, een Amerikaanse journalist en vader van Nic Sheff. Beautiful Boy is gebaseerd op een artikel dat hij schreef voor de New York Times: 'My addicted son', dat een APA-award won.
Met dit boek wil David Sheff meer openheid over het onderwerp drugsverslaving creÃ«ren en hoopt hij andere mensen in vergelijkbare situaties handvatten te kunnen bieden, omdat hij die gemist heeft. "Verslaafden weigeren net als hun naasten de waarheid onder ogen te zien omdat die vaak te rauw is, te pijnlijk en angstaanjagend ook. Maar in het ontkennen, al gebeurt het vaak, schuilt gevaar. Had iemand me maar wakker geschut en gezegd: "Grijp in voordat het te laat is'"".

David heeft altijd gedacht dat hij een hechte band heeft met zijn zoon, Nic. De ouders van Nic, David&Vicky, zijn al uit elkaar als hij nog een kleuter is. David is inmiddels getrouwd met zijn nieuwe liefde Karen en daarmee krijgt hij twee kinderen. In de zomervakanties bezoekt Nic zijn moeder. Wanneer David erachter komt dat Nic verslaafd is aan drugs, komt hij als vader terecht in een persoonlijke worsteling en confronterende keuzes. Hij houdt zielsveel van zijn zoon. Om dit uit te leggen aan hem, beschrijft hij dit als volgt: "Alles: met dit ene woordje zeggen we 'ik hou van je', 'ik ga je zo missen' en 'het spijt me' tegelijk - die hele wirwar aan gevoelens bij zijn komen en gaan.

"Alles"(/"Everything") heeft wat dat betreft een dubbele lading, want dit beschrijft ook wat David wil doen om Nic te helpen. David worstelt met zijn onmacht en het levert hem slapeloze nachten op: wat heb ik niet goed gedaan en wat kan ik doen om Nic te helpen? Nic wordt meerdere malen opgenomen en is op een gegeven moment lange tijd sober, totdat hij toch weer een terugval krijgt. David heeft zijn acties zoveel verdedigd tegenover zijn vrouw en kinderen en hem meerdere kansen gegeven om af te kicken, maar waar is de grens? Het hele gezin lijdt onder de verslaving van Nic en het geeft veel druk op de relatie tussen David en Karen.
David heeft veel informatie verzameld over meth en bij verschillende geleerden advies in gewonnen. Wanneer kom je op het punt dat je als ouder beseft dat je iemand niet kunt helpen? Hoe graag je dat ook zou willen en je verscheurd wordt door verdriet.

David woont gedurende deze tijd verschillende therapiesessies en AA-bijeenkomsten bij. Hoewel hij aanvankelijk zich tegen de inhoud van deze bijeenkomsten verzet, leert hij uiteindelijk dat je als ouder de verslaving niet kunt sturen en genezen. Hierdoor realiseert hij zich dat hij er alles aan heeft gedaan om Nic te helpen en dat Nic alleen zichzelf kan helpen.

Het boek heeft inmiddels verschillende prijzen gewonnen in Amerika en is afgelopen jaar uitgebracht als film door Felix van Groeningen. De film geeft het boek een extra dimensie met krachtige beelden en sterk acteerwerk door de acteurs. Een film en boek die je bij blijven en je een andere kijk geven op drugsverslaving en de worsteling die dit met zich meebrengt voor de verslaafde en zijn geliefden.