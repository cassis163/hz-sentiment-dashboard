‘Haar entree bracht een stralend licht binnen dat uit haar haren leek te komen'

Uit: De laatste van ons
Adélaïde de Clermont - Tonnerre
Uitgeverij Boekerij
Vertaling: Saskia Taggenbrock en Geertrui Marks

'De laatste van ons' begint in 1969 enigszins luchtig, wat frivool.
Werner Zilch en Marcus Howard zien voor het eerst een jonge vrouw in trattoria Gioccardi in SoHo New York. Werner weet direct: dit is ze, de vrouw van zijn leven, hij moet haar spreken.

Daarna verplaatst het verhaal zich naar de hevige bombardementen in Dresden Duitsland, het is dan 1945.
In de nog overeind staande 'Notre Dame' wordt een zwaargewonde zwangere vrouw binnen gebracht. Arts Victor Klemp heeft geen andere keuze dan het kind te halen. Na de geboorte zegt de moeder: •'Hij heet Werner. Werner Zilch. Verander zijn naam niet. Hij is de laatste van ons.'

Schrijfster Adélaïde de Clermont – Tonnerre schreef met ‘De laatste van ons’ een intrigerend boek, ze schrijft een knap en indrukwekkend verhaal over het einde van de oorlogsjaren in Duitsland. Maar ook de sfeer in de jaren 1969 en de jaren daarna in Manhattan heeft ze goed getroffen, grote namen als Andy Warhol, Janis Joplin en de opzwepende muziek van Jimi Henrix komen voorbij. Communes, LSD, meditatie zijn hippe zaken waaraan veel mensen willen meedoen. De levendige beschrijvingen van Adélaïde de Clermont - Tonnerre voegen veel aan toe.

‘De laatste van ons’ is een veelzijdige en intrigerende roman
.
Claar van Lieshout 16 oktober 2017