Vanaf de proloog had het verhaal me te pakken. Het begint meteen spannend, want de verteller komt op een gruwelijke manier aan zijn einde, iets met een zwarte mist en Het Kwaad. Daarna begint hij zijn verhaal te vertellen, de gebeurtenissen die geleid hebben tot zijn dood. Zijn wetenschappelijke onderzoek naar het medium Elizabeth Archer en het verhaal over zijn grote liefde, Katie King, een geestâ€¦

Je wordt in Seance meegesleept in het verhaal van Francis Whitman, het verhaal en zijn personages zijn levensecht en je waant je echt even in het Londen van de 19e eeuw. Ik kon alles zo voor me zien en ik kon de sfeer proeven. Als je me zou vertellen dat dit boek door een Engelse auteur uit de 19e eeuw geschreven was, zou ik het zo geloven. Knap geschreven!

Het verhaal is spannend, mysterieus, romantisch en onwijs fascinerend! Ik kon gewoonweg niet stoppen met lezen.
Was Elizabeth een echt medium? Kan de liefde tussen een levend mens en een geest standhouden?
Ik vind Seance echt een hele sterke gothic novel, een verhaal wat je weet te betoveren. Ik heb genoten van dit geweldige boek!