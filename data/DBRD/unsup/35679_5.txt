Als je de geschiedenis van de Tweede Wereldoorlog niet kent, dan lijkt het of de twee mannen op de cover van De Grafdelvers van Rüdiger Barth & Hauke Friederichs elkaar een hand geven uit beleefdheid. Voor wie de geschiedenis wel kent, ziet aan het gezicht van Von Hindenberg dat hij zo zijn twijfels heeft over Hitler. De titel zegt genoeg. Je weet wat daarmee bedoeld word als je de geschiedenis kent.
Meteen bij het openen van het boek zie je een plattegrond van Berlijn zoals het was in de winter van 1932/33. Je krijgt een idee van waar wat zat, hoe het er toen uitzag. Tijdens het lezen kan je de genoemde gebouwen en straten opzoeken.
De Grafdelvers van Rüdiger Barth & Hauke Friederichs is in dagboekvorm geschreven. Het vertelt het verhaal van de laatste 10 weken van de Weimarrepubliek en geeft een goed beeld van hoe Hitler op een slinkse, doortrapte manier aan de macht kon komen. Wat voor een vies politiek spelletje er werd gespeeld ten gevolge van anderen. Hoe er werd gemanipuleerd en leugens werden verspreid. Hoe een ieder, op een enkeling na die alleen maar aan Hitler dacht, alleen maar aan zijn eigen hachje dacht en niet aan het volk.

Lees verder op https://surfingann.blogspot.com/2018/12/de-grafdelvers-rudiger-barth-hauke.html.