Ik heb me wel vermaakt met dit boek. Een verhaal wat eerst start met wat schijnbaar toevalligheden, maar vervolgens volledig blijkt te bestaan uit toeval. Alles loopt echter bijzonder leuk in elkaar over, met hier en daar wel wat sterke verhalen. Ik moest daardoor, en wellicht ook omdat dit verhaal zich grotendeels in Zweden afspeeld, wel denken aan Pipi Langkous. Ook een schatkist met goud en bijzondere avonturen maar toch altijd weer veilig thuis komen. Hier betrof het dan een koffer met geld en een olifant ipv een paard, maar wat er ook gebeurde het liep altijd goed af. Komisch geschreven. Een lekker positief verhaal, ook al sneuvelde er hier en daar wel eens een karakter. Leuk met die twist van de geschiedenis die dwars door het verhaal heen liep. Hier en daar beetje langdradig maar toch een leuk boek.