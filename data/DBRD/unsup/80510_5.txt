Deze roman heb ik kunnen lezen dankzij de uitgeverij De Bezige Bij. De titel en de cover trokken gelijk mijn aandacht en maakte mij nieuwsgierig naar het onderliggende verhaal. De titel wordt zeker verklaard tijdens het lezen, overigens gebaseerd op een waargebeurd feit uit de geschiedenis. Tevens wist ik van te voren dat de schrijfster een gigantisch indrukwekkend oeuvre op haar naam heeft staan. Dit zorgde voor hoge verwachtingen van mijn kant die zonder meer vervult zijn.

De Rode Stoeltjes vertelt het verhaal van Vlad, een gezochte oorlogsmisdadiger uit de Balkan. Hij zoekt zijn heil in een Iers dorpje. Om vervolgens vol charme de lokale bevolking in te pakken door middel van zich voor te doen als gebedsgenezer. Eén dame in het bijzonder valt specifiek voor hem en smeekt hem om haar te bezwangeren. Wat dit voor desastreuze gevolgen heeft voor alles en iedereen verteld Edna O’Brien op een magnifieke wijze die doordringt tot de kern van “gewoon” mens zijn.

O’Brien heeft een prachtig veelzeggende schrijfstijl. Alle menselijke emoties zijn voelbaar door het gehele verhaal. Heftig, mooi, verwoestend, krachtig en helend menselijk vermogen, alles komt aan bod. Het is absoluut een verhaal wat nog lange tijd bij je blijft in gedachte. Gek genoeg is het ook best actueel als je bedenkt dat er heden ten dagen ook grote teroristen/criminelen op de vlucht zijn en wie weet waar die zich schuilhouden. Ik vraag mij dikwijls af zou ik het door hebben als er eentje mijn nieuwe buurman wordt?

Ik geef dit boek de volle vijf sterren waardering.

Spanning: 6
Plot: 8
Leesplezier: 7
Schrijfstijl: 10
Originaliteit: 9
Psychologie: 10