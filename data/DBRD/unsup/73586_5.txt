¶Rosemary kan zich geen periode herinneren dat het zwembad geen rol speelt in haar leven; het is net zo'n vast gegeven als het kopje thee dat ze drinkt op het balkon.¶

De elementen

De cover is echt prachtig. Ook aan de binnenkant zwammen er mensen in het bad., Dit doet wel veel qua verwachting. De titel is duidelijk, al vind ik de Engelse titel "The Lido" wat mooier klinken. De vertelperspectief is 3e persoon. In het begin zijn er veel beschrijvingen en lange zinnen. Als lezer moet je er wel even inkomen, qua verhaal. Twee personen staan centraal Kate & Rosemary. Ieder met een eigen verhaal en achtergrond. Maar de verhalen passen precies bij elkaar als een soort Yin & Yang. Kate heeft last van angsten, sinds ze naar London is verhuisd. En is best eenzaam. Rosemary woont al haar hele leven in de wijk Brixton in deze stad. En weet niet beter. Ze heeft haar vrienden en vermaakt zich goed. Dor Rosemary gaat Kate weer zwemmen en komt ze langzaamaan van haar angsten af. Er komt weer vrolijkheid in haar leven. Kate geeft Rosemary ook veel. Naast vriendschap ook strijdkracht, om te pogen het zwembad open te houden. Zo komen angst & eenzaamheid, maar ook vrolijkheid en kameraadschap in golven voorbij. In prachtige taal weet Libby Page de lezer te betoveren. Wat zwart is wordt wit, droefheid wordt hoop. De lezer kan niet anders dan van beide personages gaan houden.

Conclusie

Met het zwembad heet Libby Page een zeer indrukwekkende roman neergezet. De al op leeftijd zijnde Rosemary, gaat veel betekenen voor de jonge Kate. Ze geven elkaar kracht, op hun eigen manier. En dat is prachtig om te lezen. Met mooie details en verhalen over haar George en de nachtelijke zwempartijtjes, word de lezer zo het verhaal en dus "Het zwembad" ingetrokken.

Het is een verhaal over kracht & vriendschap en omzien naar elkaar. Een verhaal over mensen met een hart in goede en slechte tijden. Het is prachtig.

Hartelijke groeten, Annette Overvoorde, Birdy's Boeken
https://birdysboeken.blogspot.com/2018/06/libby-page-het-zwembad.html