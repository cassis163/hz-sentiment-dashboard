De inhoud:
Emma woont bij haar moeder en broertje Sam. Ze is 15 jaar en zit op school. Het gaat niet altijd even goed op school, want Emma “voelt” meer dan de anderen. Dit heeft ze altijd al gehad. Dan ontmoet ze een meisje die haar uitnodigt om haar vader te ontmoeten. Haar vader Simon woont in Frankrijk, bij de andere Voorlopers. Ze hebben zich daar gevestigd. En er is een school, waar ze naar toe kunnen. Het leven is er anders als thuis.
Waarom woont Simon daar eigenlijk? Wat verbergt hij voor Emma en dreigt er soms gevaar? Je leest het in het mooie verhaal van Voorlopers.

{ “Als ik de verhalen mag geloven, dan is hij niet de enige die mij op deze manier snapt en kan aanvullen. Zou dit lijken op het gevoel dat je met je Zielsverwant hebt?”}

De elementen:
Van Uitgeverij Kluitman mocht ik dit mooie recensieboek gaan lezen. De cover ziet er sprankelend en indrukwekkend uit. Het pakt gelijk, 3 stoere Youngsters staan er mooi bij, zijn zij de Voorlopers, zoals de titel doet vermoeden? Lopen zij voor op de anderen en op welke manier?. Ik ben nieuwsgierig geworden naar dit mooie hardcoverboek met 262 bladzijdes.
Het verhaalperspectief in de ik-vorm. We lezen over Emma die naar Frankrijk af reist. Wat het verhaal zo bijzonder maakt, is de emotie. Emma kan soms haar tranen niet bedwingen. Hierdoor ga je meevoelen met de hoofdpersoon Emma en wat zij meemaakt. Het is geen verhaal van de snelle actie, maar wel met de nodige diepgang.
Het is een verhaal over vriendschap & verwijdering, liefde & bescherming, elkaar uit het oog verliezen en elkaar weer mogen terugvinden.

{ “Voor het eerst op deze trip ben ik alleen. Niemand om me heen. Plotseling moet ik vreselijk huilen. Het kan bijna niet anders dan waar zijn..”} .

Mijn mening over het boek:
Mirjam Hildebrand die ik ken als auteur van kinderboekjes & die ook psychologe is, heeft hiermee een prachtig jeugddebuut geschreven. Zij studeerde psychologie en dat is goed te merken. Het is zoals eerder gezegd geen boek van de snelle acties, maar meer van de psychologische diepgang. En de doordenkers. En daar gaat het boek met name over "De Doordenkers", "Het Voordenken", "Het Voorlopen" en dat is prachtig om te lezen. Emma die zich altijd een beetje anders heeft gevoeld en meer kon "zien" en "voelen" dan de anderen. Met name komt dit via haar gedachtegang allemaal bij haar binnen. Eindelijk krijgt zij antwoorden op vragen waar ze al zo lang mee rond loopt, maar tegelijkertijd komen er ook vragen bij en blijkt er een mysterie bij te komen. En dat is mooi gevonden. Voor wat betreft de spanning, die is mooi opgebouwd, alleen had het super-spannende stuk wat eerder aan bod mogen komen.