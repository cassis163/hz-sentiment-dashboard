Schakel beloofde een spannend vervolg en dat is deze Stof ook geworden.
Hugh Howey weet de wereld in de silo zeer realistisch te beschrijven. In Silo is dit het leven van elke dag en in Stof is het de ontreddering en tweespalt als hun levens op hun kop gaan staan. Er gebeuren onverwachte dingen, verrassingen alom voor de lezer. En zoals het verhaal eindigt voor silo's 1, 17 en 18, zo had je het helemaal niet kunnen voorzien, maar het verhaal klopt helemaal.
En de auteur brengt ook nu enige diepgang in het verhaal, zo nu en dan stipt hij ethische kwesties aan, heel miniem, het is helemaal aan de lezer want Howey laat deze open, je kan zelf je conclusies trekken.
In dit boek is er heel wat actie, vanaf het begin. Het verhaal dendert in sneltrein voort. Veel spanning dus. Ook nu overtuigen zijn personages de lezer.
Stof is het beklemmende en finale deel van deze mooie serie. Onverwachte plotwendingen en spanning zijn de ingrediÃ«nten van deze thriller. En de lezer blijft achter met spijt, spijt dat het gedaan is.