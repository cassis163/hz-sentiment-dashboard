Tegenlicht is de eerste roman van Esther Verhoef maar ik hoop dat ze het hierbij niet laat. De kwaliteit van deze roman overstijgt, naar mijn persoonlijk mening, de kwaliteit van haar thrillers ruimschoots.

Tegenlicht is een roman die je meeneemt naar het pijnlijke verleden van Vera Zagt en haar ongemakkelijk heden. Ze vecht, ze ploetert, ze doet haar best en toch lijken de demonen uit haar verleden haar maar niet te willen verlaten. Mooie en ook schrijnende beschrijvingen krijgen we hierbij gepresenteerd.

Het enige minpuntje dat ik toch wel even wil noemen is dat ik de hoofdstukken in deel 1 wel erg kort vond (soms maar 2 pagina's) om vervolgens afgewisseld te worden met een hoofdstuk welke zich afspeelde in een andere tijd (verleden of heden) en die dan ook maar 2 of 3 pagina's besloeg. Persoonlijk had ik liever de hoofdstukken iets langer gehad zodat ik meer 'in dat moment' kon kruipen dan nu het geval was.