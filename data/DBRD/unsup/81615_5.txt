Boeken als deze moeten meer geschreven worden.
Dit boek ging over een actueel thema waarrond te weinig boeken geschreven worden. Dat was dus al goed, maar dat het boek zelf dan ook nog eens zo goed is, maakt er een pareltje van.
Het boek is zeer vlot geschreven en je kan je zeer makkelijk inleven in de personages. Ik heb gelachen gehuild en alle stadia daartussenin heb ik ook gevoeld. Zelfs nu, nadat ik het gelezen heb, laat het boek me niet los. Het verhaal zelf is heel aangrijpend en ik merkte dat ik heel erg meeleefde met de personages. De schrijfstijl van Angie Thomas hielp daar zeker bij. De schrijfster wist altijd precies de juiste woorden te vinden om je te betrekken in het verhaal. Verder zijn de personages heel realistisch, heel het boek is realistisch. Starr, het hoofdpersonage is een heel dapper tienermeisje, dat haar eigen weg in het leven zoekt. Ze is een bewonderenswaardig en ik had veel sympathie voor haar. En in dit boek was net de juiste hoeveelheid humor aanwezig om het luchtig te maken zonder daarbij het thema oneer aan te doen. Kortom, een boek zoals je er tegenwoordignog maar weinig vindt.