...
Eerst dacht ik nog dat het aan mezelf lag vermits ik de vorige delen uit deze reeks wel met plezier gelezen heb maar al gauw bleek dat het hoofdpersonage me totaal niet lag. In die eerder gepubliceerde boeken waren er ook wel eens fragmenten waar ik me vragen bij stelde maar de glimlach die ik meestal op mijn gezicht heb tijdens het lezen van Jessica Clare’s boeken werd nu vervangen door een steeds aanwezige frons.

Er was geen klik maar wel veel bedenkingen, een hoofdpersonage dat ergernissen bij me opriep en een aantal scènes waarbij ik liefst de afstandsbediening in fastforward had gezet. Ik kan dan ook niet anders als besluiten dat ‘De romantische miljonair’ mijn minst favoriete boek uit deze serie is en dat was ontgoochelend voor me vermits zijn voorgangers tot nu toe steeds garant stonden voor instant-ontspanning.