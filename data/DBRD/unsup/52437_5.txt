Het waargebeurde en goed gedocumenteerde vervolg op "Een Mann" over Klaus, de zoon van Nobelprijswinnaar Thomas Mann.
Knap hoe een auteur de lezer kan boeien met een van de eerste tot laatste letter ego√Østische jongen. Klaus denkt, ook als 26-jarige nog, grotendeels aan zijn eigen pleziertjes en verlangt naar de goedkeuring van zijn vader. Toch is dit een roman die over veel meer thema's gaat: het opkomende nazisme, ontvluchten van je vaderland, een bestaan opbouwen in Europa.
Dit maakt het boek daarom geschikt voor jongeren.

Voor de breder belezen lezer is dit juist ook erg interessant. Namen als Joseph Roth, Menno ter Braak, Hermann Hesse komen voor en door voorkennis kunnen ze in een bredere context geplaatst worden.

Ik proef aan het geheel dat dit een personage met een verhaal is dat met de auteur aan de haal is gegaan.
Het staat nergens vermeld, maar het kan niet anders dan dat Kromhout -net als de Bloomsburytrilogie- het Mannverhaal afmaakt met een derde deel. Ik verheug me er alvast op.