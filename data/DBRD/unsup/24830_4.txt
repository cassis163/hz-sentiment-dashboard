De wortels van het kwaad-Roberto Costantini

Een boek met meer dan 500 paginaÂ´s met een cover die direct duidelijk maakt dat het niet om een gezellig romannetje gaat. Een mes met een donkere achtergrond. Het boek is in dagboek vorm geschreven met een tijdsbestek van 1968 tot 1983. Het grootste gedeelte van het boek omschrijft de jeugd van Michelino (Mike) Balistreri. In zijn jeugd gebeuren heel nare dingen. Zo worden een jonge vrouw en haar baby dood gevonden in de mestkuil. Zijn moeder (Italia)overlijdt. (Is zij vermoord?) en wordt Nadia vermoord. Mike probeert te achterhalen wie hiervoor verantwoordelijk is en of zijn moeder vermoord is. Iemand probeert hem daarvan af te houden. Zijn vader is betrokken bij andere duistere zaken. Ook Mike ontkomt niet aan duister zaken samen met zijn bloedvrienden. Na een heftige nacht wordt Mike gedwongen Tripoli te verlaten en gaat naar Rome. Daar wordt hij politie-inspecteur en krijgt hij te maken met een moord die hij op moet lossen waardoor hij terug zal moeten gaan naar zijn jeugd.
Het boek bevat aan het begin een duidelijke tekening van de omgeving waarin Michelino opgroeit. Dit is een goede aanvulling op het vooral in het begin complexe boek met veel namen en plaatsen. De omgeving wordt ook duidelijk omschreven. Maar de hoeveelheid aan namen is alleen in het begin nogal lastig. Heel prettig zijn de redelijk korte hoofdstukken. Bepaalde stukken zijn nogal heftig. De schrijfstijl van Costantini maakt dat het een vlot leesbaar boek is waar je graag in door wil lezen. Wel moet je er de aandacht goed bij houden om alles goed te volgen. Het verhaal wordt steeds een beetje duidelijker. De dikte van het boek is zeker geen probleem. Wat betreft de hoofdpersoon heeft het mij nogal verbaasd hoe het karakter veranderde van Mike. Het eerste deel was duidelijk een jonge jongen die zijn verhaal deed. Later in het boek een volwassen man, die nare herinneringen had aan zijn jeugd en er zeker niet aan terug wilde denken, maar wel moest. Tijdens het lezen bekroop mij een beetje het gevoel dat de volwassen man niet dezelfde persoon was als de jonge jongen.
Het boek heeft mij zeker geboeid, maar of het me lang bij blijft betwijfel ik. Ik geef het boek toch wel 4 sterren.