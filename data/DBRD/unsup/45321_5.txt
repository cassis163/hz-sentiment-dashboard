Mijn vakantie in Velaris zit er helaas alweer op. Ik heb dit boek in het Engels geluisterd, omdat ik die twee weken wachten echt niet meer uithield. Zodra hij in het Nederlands beschikbaar komt ga ik het natuurlijk weer direct kopen en herlezen. Zoals de titel al zegt, voelt dit als thuiskomen. Ik heb Feyre, Rhys en de hele inner circle ontzettend gemist sinds ik Hof van vleugels en verwoesting uit had. Hof van ijs en Sterre wordt verteld vanuit Feyre, Rhys en zelfs vanuit een derde perspectief, afgewisseld tussen Cassian en Mor. Was dit storend? Nee. Door deze perspectieven leer je meer over de achtergronden van bovengenoemde personen. Vooral over Cassian en Mor wisten we natuurlijk nog niet zoveel. Ik ben heel benieuwd wie de hoofdpersoon van de volgende trilogie wordt, maar ik heb het vermoeden dat het een van die twee wordt. Anders waren er wel meer perspectief aan het verhaal toegevoegd. Jammer dat ik het boek alleen nu al wel weer uit heb, moeten we nog heel wat maandjes wachten!