Het boek is met plezier gelezen. In vlotte en makkelijk te lezen zinnen, en met de nodige humor, wordt het verhaal vertelt van Maribeth. Mogelijk herkenbaar voor veel werkende moeders met kinderen op de basisschool. Als werkende moeder is het druk, erg druk, je bent niet alleen moeder, maar ook oppas, taxi naar de clubjes, moeder voor partijtjes, taarten bakken, etentjes geven, boodschappen doen, afijn. .je “moet” een heleboel, alle ballen in de lucht houden als “Happy Mum”. Persoonlijk vind ik Maribeth zeker een moderne moeder, maar haar man Jason geen echte moderne vader. Zeker niet. Want de man van Marbeth wil ze het liefst niet lastigvallen met dit alles. En hij is in het begin ook niet zo toeschietelijk om snel in te springen en als er gasten komen dan weet hij het niet verder te brengen dan “pizza bestellen”. Dus niet erg creatief.

Jason raakt zogezegd al snel van slag, als Maribeth in het ziekenhuis beland. Zij zegt nog, tegen hem dat ze snel thuis zal zijn, maar Jason schakelt gelijk haar moeder in, voor extra hulp thuis. Maribeth denkt nog steeds dat ze daar is voor een korte check, ze neemt het niet helemaal serieus.. gezien er eters thuis langskomen en het nog niet klaar is. Maar dan moet ze op het laatst toch langer blijven en zelfs direct geopereerd worden. Want er zijn nare complicaties. En dat is toch wel een hele shock.

Eenmaal thuis, is haar moeder er om haar direct bij te staan. Ook dit vind ze niet fijn. Ze geeft niet veel uit handen. Dit nare ziekenhuis-voorval heeft haar flink aangegrepen, dan is haar moeder nog in huis.. en ze bedenkt zich, dat ze even extra tijd nodig heeft. Dan vertrekt ze in haar eentje en laat een briefje achter. Want wie is ze eigenlijk? Wie zijn nu haar echte vrienden? Ze is geadopteerd en waar komt ze vandaan? om alles te overdenken.. en tot rust te komen vertrekt ze.

Waarom vertrekt ze zo plots? En waar zit ze allemaal mee in haar hoofd? Je leest het allemaal in dit leuke boek!


De elementen:
De cover laat in creme /bruine tinten een afbeelding zien van een vrouw, die een beetje streng voor zich uit kijkt. Het is een soort tekening. De titel is kort maar krachtig.. het is het eerste boek van deze schrijfster die ik mag gaan lezen.. dus ik ga er blanco in.. en was erg benieuwd. Cover en titel maken erg nieuwsgierig.

Het verhaal wordt vanuit geschreven vanuit de 3e persoon vertelt. Het heeft korte hoofdstukken, dat is heel prettig want in het begin gebeurt er best wel veel. In een vlotte, prettige schrijfstijl wordt het verhaal vertelt van Maribeth en haar haastige leven als werkende moeder, met kids en man. Een van de belangrijkste elementen vind ik de mooie vertelkunst van de schrijfster met de nodige humor heeft ze een mooi en herkenbaar verhaal neergezet.

De thema’s uit dit boek : Liefde en verdriet, twijfel en verlies., terugvinden en thuiskomen. Allemaal heel mooi verwoord in dit mooie boek. De hoofdpersonen/ personages worden goed uitgewerkt. Je leert deze mensen en hun karakters echt goed kennen. Je houdt van ze of juist helemaal niet.

Het is een prachtige ontroerende roman, over het drukke leven van moeders van deze tijd en al hun beslommeringen, twijfels, geheimen en uitspattingen.

Het is een kijkje-in-de-keuken in het drukke gezin van Maribeth, en wat er dan gebeurt als er iets misgaat met de gezondheid van een moeder die al zoveel rollen heeft in het gezin. En wat er gebeurt als moeder even "vastloopt"..en dan even tijd nodig heeft om te bezinnen.
Kortom: het is een prachtig volwassenen-debuut, van Gayle Forman: een mustread!

Waardering
Het boek krijgt van mij 4 sterren.. met plezier gelezen.
Originaliteit: 4
Verhaallijn: 4
Plot: 4
Leesvreugde: 3,5 ( het lettertype vind ik wat klein.)
Einde:4