Haar jeugd is niet helemaal naar wens verlopen, waardoor Kirsten nog vaak nachtmerries heeft en hier telkens aan herinnert wordt.

Haar vriend Mark is niet echt meelevend waarop Kirsten besluit om bij hem weg te gaan. Dan krijgt ze het bericht dat haar Oma Veronica is overleden. Hierdoor besluit ze om voor een tijdje in het huis van haar overleden oma te gaan wonen. Dit tot tevredenheid van haar moeder maar haar stiefvader Roger is nogal verbaasd dat ze dit besluit neemt. Om de kosten te drukken verhuurt ze de zolderkamer aan de vrolijke Elise.

Als er opeens twijfels ontstaan over de doodsoorzaak van Oma Veronique gaan Kirsten en Elise op onderzoek uit. Met als gevolg dat ze zichzelf steeds dieper in de nesten werken en het verleden van Kirsten weer bezit krijgt van haar leven.
Kunnen ze nog ontsnappen?

Bij dit debuut van de schrijfster was ik zonder enige verwachtingen begonnen met lezen. Door de proloog is de spanning meteen aanwezig. Dit wordt door de flashbacks even teruggedrongen om de personages gestalte te geven. Zodra Kirsten in het huis van haar oma intrekt komt het verhaal goed op gang. De schrijfstijl is makkelijk te lezen waardoor ook de voortdurende flashbacks makkelijk te volgen zijn. Het blijft lang een raadsel wat er nou werkelijk heeft plaats gevonden in het huis van oma, dit zorgt ervoor dat je het boek in één keer wilt uitlezen. Ben benieuwd of er een vervolg komt of met wat voor een nieuw verhaal Ika Gerritsen opnieuw toeslaat. 4/5 sterren