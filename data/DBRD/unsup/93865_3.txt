Het oogt als een chicklit (die ik doorgaans niet lees), de boekkaft (die ik doorgaans ook niet lees) geeft toch niet een chicklit-verhaal aan.
Dus ben ik reuze benieuwd of dit boek zoiets moois in petto heeft als "Het verdwenen leven van Esmee Lennox".

De originele titel is trouwens The distance between us".


17 juli 2010, Schiedam

Het boek start met de prettige opzet het leven van twee mensen in losse stukken door elkaar heen te vertellen. We komen een stuk familie en achtergrond tegen, de dreiging van een ernstige gebeurtenis in het verleden. Het mysterie van lot en toeval wordt opgestart, onderlinge relaties en verhoudingen neer gezet. Ergens komen die twee levens bij elkaar en veranderd het verhaal meer een chicklit-luvstory dan de interessante psychologische twisten des levens. De dreiging wordt nog wel uit de doeken gedaan maar heeft geen impact meer. Andere issues zoals Jakes vader, Stella´s enorme angstaanvallen, de druk en tegenzin van familie, de complexe verhouding tussen de twee zussen worden niet meer veel verder uitgewerkt. Het boek eindigt "prettig" maar maakt de belofte niet waar.

Gelukkig wel prettig leesbaar, helaas niet helemaal mijn ding. Een oudere prijswinnende titel After you´d gone (Voorbij de liefde) kreeg in een engelse recensie weer veel meer lof tov van dit boek. En laat nou het toeval zo zijn dat ik beide titels voor maar 4,- gekocht had, laat makkelijk raden waar ik nu in ga beginnen.
Het verdwenen leven van Esme Lennox staat van deze schrijfster voorlopig voor mij nog op eenzame hoogte.