Mijn dochter had als verrassing het boek Thuis in Virgin River voor mij aangevraagd. Ze vond het wel iets voor mij om te lezen. Nadat ik het pakketje geopend had viel het mij op dat de kaft van het boek ontzettend mooi is. Vooral onderaan waar de letters Virgin River staat voelt het heerlijk aan, aaibaar zelfs.
Je wordt al gauw in het boek opgenomen. Het verteld het verhaal van Mel die van Los Angeles naar Virgin River vertrekt nadat haar man is vermoord. Ze vind daar een baan als verpleeg- en verloskundige. De dokter die ze gaat helpen loopt niet over van enthousiasme over haar komst naar Virgin River.
De leef- en woonomstandigheden zijn heel anders dan ze verwacht had en ze twijfelt om te blijven. Omdat er een baby te vondeling is gelegd besluit ze nog een tijdje te blijven om een plekje ervoor te vinden.
Verschillende normale, spannende en ook romantische gebeurtenissen volgen elkaar op. Mel komt er uiteindelijk achter dat ze hier haar plekje heeft gevonden.
Het boek is een aanrader. Het leest heerlijk weg en vooral aan het einde houd het je in de ban hoe het gaat aflopen.