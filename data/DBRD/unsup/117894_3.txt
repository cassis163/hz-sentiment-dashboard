De omslag en titel van een liefde in Rome van mark Lamprell maakte mij nieuwsgierig naar het boek.
De schrijver heeft een fijne filmische schrijfstijl en hierdoor leest het boek makkelijk weg. De uitgebreide beschrijving van Rome sprak mij erg aan alsook de flashbacks van de schrijver waar het gaat om de geschiedenis van de stad Rome. Je krijgt door het boek een indruk van de sfeer en het leven in Rome. Tijdens het lezen had ik het gevoel dat ik zelf door Rome wandelde.
Het verhaal wordt verteld vanuit Rome zelf. In het boek krijgen wij te maken met een aantal personages die allemaal naar Rome komen met een voor hen specifieke reden. Een liefde in Rome gaat over alle aspecten van de liefde. Hieruit blijkt maar weer dat de liefde onvoorspelbaar is.

Ik moest er in het begin wel aan wennen dat de verhalen van de personages elkaar heel snel afwisselden.
Uit eindelijk werden alle verhalen duidelijk en viel alles op zijn plaats.
Een liefde in Rome is voor mij een ode aan Rome waar ik echt van genoten heb.
Het is een leuk boek en van de verhalen over de personages heb ik echt genoten en ik vind het dan ook echt een aanrader om te lezen.

Joke Hopman

Mark Lamprell werkt in de televisie- en filmwereld. Hij schreef o.a. Babe Pig in the City.
Een liefde in Rome is de eerste roman van Mark Lamprell die in het Nederlands uitkomt.