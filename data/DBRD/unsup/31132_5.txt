Eva is stapel verliefd op haar mentor. Er is alleen een probleem, hij is 42 jaar oud en zij is nog maar 16. Haar moeder Bo komt erachter dat de twee een verhouding hebben. Bo doet er alles aan om deze verhouding te stoppen. Maar ze wil haar dochter ook zoveel mogelijk beschermen en buiten schot houden. Ze ontfermt zich als een tijgermoeder over haar dochter Eva.
Bo werkt bij een Hulplijn en ze krijgt steeds Emiel aan de lijn, ze krijgen een band. Hij heeft wel ideeën over hoe Eva en haar mentor uit elkaar te krijgen zijn. Bo zoekt bewijs en wil de Mentor spreken, maar als ze dan eindelijk een afspraak heeft, loopt het helemaal uit de hand. Kan ze zichzelf hier nog uit redden? En waarom doet haar man Adam zo raar? Als lezer wordt je steeds nieuwsgieriger en zit je op het puntje van je stoel. En je hebt zelf allerlei theorieën. Heerlijk om zo mee te kunnen denken! Het gaat over moederliefde, angst, verraad, veiligheid en wraak.
Eva krijgt ook veel voor haar kiezen. Haar vriendje is ook raar ( Hij is bijna 18). Van hem kreeg ik echt de kriebels, wat een enge jongen. Eva haar ouders hebben een groot geheim, en willen het haar vertellen als ze 18 is.

De personages hebben allemaal iets, waar je geen vinger op kunt leggen. Maar naarmate je verder leest, kom je er achter waarom je de kriebels krijgt. De opbouw van dit verhaal is ijzersterk.
De titel vind ik echt goed bij het verhaal passen en de cover is ook erg mooi. Ik zet hem bij mijn favoriete thrillers op de plank! Wat een heerlijk boek. Het thema raakt je in je hart. Allerlei emoties komen er op je af. En dat leest echt super, want je weet nooit wat er op je afgaat komen!

Meteen vanaf het begin werd ik het verhaal ingezogen! Het is ook levensecht op papier gezet. De angst van moeder Bo, voor haar dochter Eva. Maar ook hoe Bo steeds verder een zwart gat ingetrokken wordt. Ze krijgt zoveel shit over zich heen, dat je echt met haar meeleeft. Je wilt dat ze er heelhuids uitkomt. De hele situatie escaleert steeds verder. Met de bladzijde wordt het spannender. Het leest als een trein! Echt enorm goed geschreven. Ik wil nu meer lezen van Marlen!

Dit boek heeft een meesterlijk plot! En de plotwending(en) zijn ook niet voorspelbaar. Op het eind zit je echt: he? Dit zag ik niet aankomen! En dan is het echt een topper van een boek!
De eerste heerlijke thriller van 2017, voor mij. Ik geef het boek 5*****. Het heeft alles wat ik in een thriller zoek en verwacht!