Het stenen tijdperk laat zien dat Van de Heuvel een grote kennis heeft van de derde wereld. Zijn beschrijvingen over Indonesie, de machtsstrijden, de corruptie en intriges, de situatie in Irian Jaya en de sfeer wordt fraai beschreven. Het boek zelf heeft ene Berg als hoofpersoon. Journalist van een klein onafhankelijk persbureau, met veel invloedrijke vrienden maar zelf ook makkelijk chanteerbaar. Hij wordt benaderd door Dr. Zegveld, die wil dat Berg in Irian Jaya op zoek gaat naar zijn verdwenen zoon Michiel. Hoewel iedereen denkt dat Michiel al heel lang dood is, heeft Zegveld andere berichten opgevangen. Berg aarzelt maar laat zich door het geld verleiden. Ondanks tegenwerking van Zegvelds dochter en de chauffeur/butler, wil Berg gaan. Tussendoor begint ook Hartogh, zijn contact bij de inlichtingendienst, zich er mee te bemoeien.

Kortom: hij wordt gevangen in een web. Berg reist af naar Indonesie, krijgt te maken met majoor Sukanti en krijgt een oppasser mee die al zijn doen en laten moet overbrieven aan Sukanti. Berg maakt ook nog eens kennis met Karen van Monfrans en begint een stormachtige liefdesrelatie. Het verhaal vlot goed, de ontknoping is niet helemaal een verrassing (althans in Irian Jaya). Het uiteindelijke slot is even goed als verrassend. Zin in een prettig niet al te moeilijk en diepgaand boek: deze kan dan zeer zeker.