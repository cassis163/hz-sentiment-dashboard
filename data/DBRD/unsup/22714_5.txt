Yara de Best wordt op een ochtend schaars gekleed gevonden door haar buurvrouw Lotte. Naast dat ze onder het vuil zit is ze ook bont en blauw geslagen. Yara kan zich niet herinneren wat er is gebeurd. Als Lotte, die een verpleegkundige is, een ambulance probeert te bellen komt Yara weer een beetje bij haar positieve en weigert resoluut de medische hulp die wordt geboden.

Lotte zorgt er wel voor dat Kyle Hendriks, hypnotherapeut en een bekend persoon vanuit het uitgaansleven van Yara, opeens haar stoep staat. In zijn gespeelde bezorgdheid wil hij haar helpen om erachter te komen wat er is gebeurd.

Yara besluit met hem een sessie te ondergaan met als gevolg dat ze tot de ontdekking komt dat haar iets gruwelijks is aangedaan. Degene die dit op zijn geweten heeft dwingt haar om terug te gaan naar haar verleden. Iets wat ze al vele jaren krampachtig probeert weg te drukken.

Yara zit gevangen in het web van haar verleden en dit geeft de jonge vrouw op de cover - liggend gehuld in een spinnenweb - goed aan.

Evenals in de serie rondom de rechercheurs Sanne Philips en Luca Bora laat de auteur ook dit verhaal het personage Yara de Best optreden in haar woonplaats Hoorn.

“In onschuld’ is een grote rol voor psychologie weggelegd. De verhaallijnen van het heden en het verleden worden afgewisseld met verhaallijntjes die op het juiste moment in het verhaal zijn ingebracht, waardoor alles goed in balans is.


De personages worden zeer realistisch neergezet en het is de auteur gelukt om ze allen tot leven te wekken. Ze brengt het goede, maar ook het kwade naar boven en ze voert de spanning op. Tot aan het einde toe wist de auteur mij geboeid houden en op het laatste moment perste ze er nog een wending uit, waardoor alle puzzelstukje op hun plek vielen.

Melissa Skaye heeft met deze stand-alone thriller aangetoond dat ze over de verschillende skills van het schrijven beschikt en ze als auteur is gegroeid. Wat mij betreft mag ze naast de serie rond de rechercheurs nog meer geslaagde stand-alones schrijven.