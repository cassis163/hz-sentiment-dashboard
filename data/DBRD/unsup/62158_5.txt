Ove is een man van weinig woorden, gewoon doen wat je moet doen is genoeg. Ove houdt van duidelijkheid en regels. Hij houdt ook ontzettend veel van zijn vrouw Sonja, maar toen zij overleed is hij gestopt met leven. Het liefste wil hij dood en zo weer bij haar zijn.

Als in de buurt een nieuwe familie komt wonen, met een zwangere buitenlandse en een prutser die niet kan autorijden, lopen al Ove zijn plannen in de war.
Als een soort zwaan kleef aan, zijn er, na een kat, steeds meer mensen in de buurt die hem nodig hebben. En dan blijkt Ove die mensen net zo hard nodig te hebben.

Een hartverwarmend boek, met een knorrige Ove, met een heel groot hart. Mooie mensen om hem heen, allemaal met hun eigen problemen. Je leert Over kennen aan de hand van zijn 'gesprekken' met Sonja,en flashbacks naar zijn tijd met Sonja. Maar ook maak je als lezer kennis met zijn handelen van nu, met zijn inspectierondjes door de buurt, de vele ritjes naar het ziekenhuis, en weet je waarom het zo belangrijk is om de juiste auto te hebben!
Met veel humor geschreven, waarbij je als lezer gaat houden van Ove, en het afscheid nemen op het einde van het boek is dan ook even een bittere pil, maar het Feelgood van het boek blijft lang hangen.