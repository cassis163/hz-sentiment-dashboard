Ik had al veel gehoord over De Alchemist en hoewel ik niet precies meer weet wat ik ervan verwachtte, kan ik zeggen dat ik dit niet verwacht had. Maar dat vind ik niet er, ik vond het een heel bijzonder boek.

Het boek gaat over een jongen die een kudde schapen heeft. Wanneer hij twee keer achter elkaar dezelfde droom heeft besluit hij dat dat vreemd is. Een dromenlezende zigeunerin vertelt hem dat hij de schat uit de droom moet gaan zoeken en laat hem beloven haar een tiende deel van de schat te geven. Hierdoor verkoopt hij zijn dieren en vertrekt met de boot naar Afrika. Daar overkomt hem een hoop, waaronder een stammenoorlog, en komt hij uiteindelijk in contact met een Alchemist die hem leert te luisteren naar zijn hart.

Zoals ik al zei, vond ik het een heel bijzonder boek, ondanks het feit dat het verhaal af en toe een beetje vreemd is. Het is een mooi verhaal dat je vertelt dat je naar je hart moet luisteren en je 'eigen legende' moet volgen. Dat je dromen uitkomen als je er maar in geloofd. Dat is het mooie aan het boek. Maar het verhaal zelf, van de jongen uit Spanje, vond ik misschien iets minder. Het zat hem bij dit boek eigenlijk niet zozeer in het verhaal, maar wel in de moraal die ik eruit heb gehaald. Vanwege dat feit raad ik het boek wel aan, maar het is bijzonder en niet zomaar in een hokje/genre te plaatsen als je het mij vraagt.