De cover vind ik persoonlijk heel goed, het laat het gezicht van een meisje zien, die tussen haar vingers door kijkt. Haar gezicht en handen zitten onder de modder. Dit past ook erg goed bij het verhaal. Als je de hardcover koopt zit er ook een Politieband omheen van Uitgeverij de Fontein, dit hebben veel van de jeugdthrillers van deze uitgeverij. Op de cover zijn ook zoals altijd de titel van het boek en de naam van de auteur te lezen. Daarnaast lees je er ook nog de zin ‘Dit boek wil je in één ruk uitlezen’.

Die laatste zin klopt helemaal, wat een goede spannende jeugdthriller is dit. Het is van de eerste tot de laatste regel spannend, op sommige momenten zat ik echt op het puntje van me stoel. Dit is een boek wat niet alleen voor de jeugd leuk is, maar ook voor de iets oudere personen. Daarnaast is het op een makkelijke manier geschreven en ze hebben een fijn lettertype gebruikt.

Wat ik erg leuk vind is dat ze de stukjes vanuit de dader is een soort spotlight hebben geplaatst, dit maakt het boek weer wat speelser. Later in het verhaal wordt duidelijk waarom dit in de spotlight staat.