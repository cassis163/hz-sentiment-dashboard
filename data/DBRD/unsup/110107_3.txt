Boeken die gebaseerd zijn op een 'conspiracy theory' behoren toch wel tot mijn favoriete thriller-subgenre. En dit is zo'n waanzinnig verhaal. Dat er mensen zijn die geloven dat Paul McCartney op 9-11-1966 zou zijn omgekomen bij een auto-ongeluk, was mij al bekend. En ook over de connectie tussen de Beatles en Charles Manson (via Helter Skelter) is op internet genoeg materiaal te vinden. Hoffschlag knoopt het allemaal aan elkaar en maakt er een geloofwaardig verhaal van. Haar schrijfstijl vind ik voor Nederlandse begrippen uitzonderlijk goed. Het verhaal speelt in Amerika en net als bij Project X moet ik herhaaldelijk bedenken: o ja, dit is van een Nederlandse auteur. Erg knap dus.

Als een boek gebaseerd is op een conspiracy theory dan wil ik het liefst dat het verhaal nog groter wordt opgeblazen. Of ineens een hele andere wending krijgt. Jammer genoeg gebeurt dat hier niet. Het basisgegevens wordt weliswaar knap uitgewerkt, maar ook niet meer dan dat: het blijft bij het basisidee. Zo op tweederde van het boek verwacht ik toch echt een flinke plotwending - op welke manier dan ook ... niet.
Zo kabbelt het verhaal rustig naar het einde toe.
Waar is het avontuur en de rauwheid van Project X?
En vanwaar dan zonder uitzondering al die 5-sterren recensies?
Of heb ik iets gemist?
Neemt trouwens niet weg dat ik reikhalzend uitkijk naar de volgende boeken van Hoffschlag.
Topauteur!