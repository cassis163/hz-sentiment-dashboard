Toen ik begon met lezen van 'Fataal spel' twijfelde ik of ik niet iets te oud was voor dit boek. Maar al snel kwam er spanning in het verhaal en wilde ik heel graag doorlezen. Ik ging dan ook als een razende door het boek heen. Het boek heeft relatief weinig pagina's en korte hoofdstukken, dus het is lekker makkelijk doorlezen. Sommige elementen waren wat vergezocht, zoals de tweelingzielen. Maar het paste bij dit verhaal. Ook zit er een maatschappelijke boodschap in. Dat vind ik super mooi verweven in het verhaal. Tot de laatste pagina blijft het boek spannend. Ik hoop op een deel 2.