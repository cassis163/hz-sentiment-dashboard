Wanneer het mooie weer maar niet komt, zorg je dat het naar jou komt, met een zomers boek zoals Liefde & Gelato. Door dit boek wil ik echt super graag naar Italië, alles wordt zo levendig omschreven, de sfeer, de plaatsen, het eten, de geschiedenis, je kunt er niet niet heen willen. Een mooi avontuur door de straten van Florence, vol liefde, vriendschap, geheimen en verrassingen.

Het verhaal was toch wat anders dan verwacht, het is wel voorspelbaar, vooral de grote lijn, maar sommige details waren wat toch anders, hier en daar vond ik wel dat het heel makkelijk ging allemaal, wat wel weer bij het verhaal past.

Lekker ontspannen, maar ook grappig. Vooral de dialogen tussen Lina en Addie, een leuk team, jammer genoeg kwam ze nogal weinig in het verhaal voor, Lina en Ren en, Lina en Howard. Lina is een leuk personage om over te lezen, fanatiek, een echte doorzetter en dol op eten. Ik vond haar vooral leuk met Ren. Ze passen goed bij elkaar, beide grappig en nieuwsgierig. Maar vooral dat ze bij elkaar zichzelf kunnen zijn, vond ik leuk. Ik vind het altijd leuk om te lezen over personages met dagboeken, zo krijg je de wereld echt door hun ogen te zien, leer je ze echt kennen.

Het is romantisch hoe Lina via het dagboek haar moeders liefdesverhaal ontdekt. Maar hoewel het boek erg romantisch is, zit er ook best veel verdriet in. Liefde is zoiets moois, zoiets overweldigend, zo krachtig, maar het kan ook zorgen voor zoveel verdriet. Het kan treurig en lief tegelijkertijd zijn. Maar in het einde is het het toch allemaal waard. Het leven zit nu eenmaal vol verrassingen, kijk maar naar Lina’s verhaal en vooral haar moeders verhaal.