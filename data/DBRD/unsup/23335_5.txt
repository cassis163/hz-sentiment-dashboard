Jonge kinderen zijn gek op verhalen met draken in de hoofdrol. Maar wat als je draak bent en op zoek gaat naar een verhaal waar jij de held in mag zijn?
Ontmoet de draak, die even de held is maar dan met een ridder moet vechten en er nijdig vandoor gaat. Hij besluit een verhaal te zoeken waar hij echt eens de held mag zijn. Op een geweldige manier laten de auteurs verschillende hoofdpersonen uit sprookjes langskomen. De draak vraagt o.a. aan de drie biggetjes, roodkapje en Goudlokje of hij in hun verhaal mag spelen. Niemand heeft de draak nodig. Teleurgesteld zoekt hij verder totdat een reus hem vastpakt….. wil de draak wel in zijn verhaal meedoen. Doordat de reus gaat niezen ontstaat er een probleem. Kijk mee hoe de draak nu de held kan zijn in zijn verhaal.
Geen draak in dit verhaal is een prentenboek waar naast de draak verschillende sprookjesfiguren langs komen. Dit nodigt uit om het sprookje aan de kinderen voor te lezen zodat zij ontdekken dat er geen draak in dat sprookje voorkomt.
De illustraties zijn geweldig. Aan de gezichtsuitdrukkingen van de draak kun je goed zien hoe hij zich voelt. De sprookjesfiguren zijn heel herkenbaar. Leuk is het om met kinderen te kijken of ze ook in het donker te herkennen zijn.
Kortom …. Een boek waar jonge kinderen zeker van gaan genieten!