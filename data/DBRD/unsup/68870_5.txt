Ik mocht dit boek lezen dankzij Meulenhoff Boekerij.
Dit is het los te lezen vervolg op 'Wat het hart kan horen'. Toch raad ik aan om eerst het eerste boek te lezen (wat ook heel prachtig is) omdat er toch enkele keren naar verwezen wordt.
In 'De stem van het hart' worden verhalen van verschillende personen verteld, maar het uiteindelijke verhaal gaat over Julia en haar zoektocht naar geluk.
Het boek steekt geweldig goed in elkaar, Sendker bezit duidelijk de gave van verhalenverteller. Hij heeft me meegenomen naar Birma en me in de loop van het verhaal verschillende emoties laten beleven. Ik werd werkelijk in het verhaal gezogen. Van Julia, U Ba en verschillende andere personages ben ik gaan houden.
Het boek gaat over geluk en verdriet, haat en vergeving, woede en liefde, kortom alle gevoelens die de stem van het hart bepalen. Het doet je ook nadenken over jezelf.
Ik heb spijt dat het boek uit is en hoop dat er nog een 3de, 4de, 5de, â€¦ deel komt!
Over dit boek kan ik me enkel positief uitspreken, daarom krijgt het ook 5***** van me.