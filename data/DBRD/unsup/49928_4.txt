‘De levenden en de Doden in Winsford’ heeft een mooie cover met een oud, verlaten en vervallen pand dat in een mistige omgeving staat. De kille kleuren passen goed bij het verhaal. De cover spreekt aan om dit boek te gaan lezen, evenals de omschrijving. Het verhaal voldeed goed aan de verwachtingen; het was spannend, sfeervol en meeslepend.

Het verhaal gaat over Maria Holinek, een tv-presentatrice van een veelbekeken omroep. Maria is gevlucht met haar hond Castor en haar enige plan is om haar hond te overleven. Haar man Martin Holinek is een schrijver, die daarmee niet half de beroemdheid is geworden als zijn vrouw. Tot op de dag waar hij beschuldigd werd van verkrachting, hij werd toen wel een regelrechte bekendheid, Een andere grote rol is weggelegd voor Mark Britton, een leuke alleenstaande man die Maria heeft leren kennen in het lokale (eet)café.

Bijzonder aan het verhaal is het moment waarop je erachter komt waarom Maria op de vlucht is geslagen, dit is totaal niet wat je als lezer verwacht. Toch kun je misschien nog wel wat begrip opbrengen voor haar bizarre keuze.
Maria is gek op haar hond end de momenten met Castor die Maria doormaakt zijn heerlijk herkenbaar. Zo vindt Maria het bijvoorbeeld prettig als iemand goed voor haar hond is.
De manier waarop Maria haar complexe problemen aanpakt is mooi omschreven. Ze heeft natuurlijk alle tijd om na te denken over hoe ze zaken kan oplossen en is daarin behoorlijk vindingrijk. Om die reden leef je als lezer toch wat meer met haar mee.
De plotontknoping was enigszins voorspelbaar maar juist doordat Maria er zo lang op wachtte en het toen tóch gebeurde kwam het wat onverwacht.

Er bleven heel wat losse eindjes waar geen verklaring voor is gekomen, dit is een van de weinige teleurstellingen. Toch maakten deze losse eindjes het deels ook tot een beter boek. Je denkt er toch steeds over na hoe al die losse gebeurtenissen te verklaren zijn. Maria was sinds de gebeurtenissen in Polen erg gespannen en begon misschien overal spoken te zien. Als lezer ga je daar gemakkelijk in mee terwijl gebeurtenissen soms nu eenmaal niets met elkaar te maken hebben.

‘De levenden en de Doden in Winsford’ is een prettig leesboek. De schrijver omschrijft de omgeving echt tot in de kleinere details waardoor het veel meer gaat leven in je hoofd. Het verhaal begint wat traag en dan is het nog niet duidelijk welke kant het op zal gaan. Ondanks dit trage begin blijft het boek constant in je gedachten zweven waardoor je steeds graag wilt doorlezen. Maria is een leuk personage om over te lezen, regelmatige terugblikken naar het verleden geven het meer diepgang. Het is een absolute aanrader als je van psychologische thrillers houdt.