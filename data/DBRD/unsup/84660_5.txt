Aan de hand van de nagelaten filosofische geschriften van de overleden Portugese arts, Amadeu Prado, en aanvankelijk getriggerd door een korte ontmoeting met een onbekende Portugese vrouw die hij ziet staan op een brug in Bern, maakt het leven van Gregorius, prof in oude talen [Grieks, Latijn en Hebreeuws] in Bern, een complete ommekeer. Hij vlucht weg uit de collegezaal en vertrekt op staande voet naar Lissabon.

Het reisverhaal van Gregorius per trein naar Lissabon, afgewisseld met lectuur in de geschriften van Prado en de zoektocht naar de mensen die Prado gekend hebben, vormen samen één grote levensfilosofie waarin alle belangrijke levensvragen aan bod komen.

Ik heb de reis per Nachttrein naar Lissabon - metafoor voor de reis door het leven - met veel genoegen gemaakt en ben heel vaak blijven stilstaan bij zinnen, alinea's ... het boek zit dan ook vol bladwijzers met stukjes die ik graag opnieuw wil lezen en overdenken.
Citaat:
'Het leven is niet het leven dat we leven;
het is het leven dat we ons voorstellen te leven. '

5***** voor dit schitterende boek.