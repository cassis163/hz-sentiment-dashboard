Elena en J. gaan op een Colombiaans eiland wonen waar ze en finca (landgoed met boerderij) gekocht hebben. Ze hopen daar gelukkig te worden. Ze hebben echter een lening nodig om het e.e.a. te financieren. Ze beginnen een winkel, hebben vee en een boomgaard voor de houtkap. Helaas brengt dit alles onvoldoende op en ze komen in financiÃ«le problemen. J. gaat ook steeds meer alcohol gebruiken en Elena is niet geliefd bij de lokale bevolking. Er zijn dus steeds meer problemen, hoe gaan ze zich hieruit redden?

Het boek is erg beschrijvend, hierdoor krijg je een heel goed beeld van de omgeving en de lokale bevolking waar het verhaal zich af speelt. Naar mijn gevoel kwam het boek langzaam op gang, hoewel ik wel genoot om zo kennis te maken met Colombia. Achteraf kwam ik erachter dat het een waar gebeurd verhaal is en kan ik me dus beter vinden in het langzaam op gang komen. Het is wel een behoorlijk treurig boek zonder happy end, maar het is ook niet niets wat de hoofdpersonen hebben mee gemaakt.