Isabelle, de zeventienjarige dochter van het Engelse parlementslid David Rossiter,wordt vermist. Rossiter geeft de politie de opdracht zijn verloren dochter op te sporen en weer thuis te brengen. De jonge politie-inspecteur Aidan Waits is bij zijn korps in ongenade gevallen. Hij wordt van hogerhand verplicht deel te nemen aan een undercoveroperatie: infiltreren bij de Franchise. Dit is de naam van de bende van Zain Carver, zijn organisatie dealt drugs in de drukke uitgangsbuurt van Manchester.

Het boek is in de media gelanceerd als zijnde bijzonder hoog niveau. De vergelijking met ‘Ik ben pelgrim’ van Terry Hayes werd gemaakt, als boeken van dat kaliber zijn is mijn ervaring dat als ik eenmaal aan het lezen ben, eigenlijk niet meer wil ophouden.
Het boek speelt zich af in de drugsscene van Manchester. Het geeft een rauwe blik hoe het er daar aan toe gaat. Dat het voor gebruikers er zo aan toe gaat wil ik aannemen. Ik heb er moeite mee te geloven dat de Engelse rechercheurs even makkelijk de corruptie en het drankgebruik op de werkvloer toepassen.

De vergelijking van dit boek met voor mij pakkende titels maakte dat ik ben blijven lezen in het eerste deel van circa 200 bladzijden, dat heb ik als zeer vlak ervaren. Dit deel ging alleen over de hoofdpersoon die kennismaakt in het duistere uitgangsleven. Hetzelfde had wat mij betreft ook in de helft verteld kunnen worden. Het boek leest wel makkelijk al verschijnen sommige personages wel onverwachts, dan is even tijd nodig om hen in het goede perspectief te zien. De hoofdstukken zijn, bewust of onbewust van de schrijver, relatief kort. Dat bevordert de leesbaarheid.
Het verhaal gaat daarna verder met opvolgende gebeurtenissen waarbij je meegenomen wordt in het denken van de hoofdpersoon en dat je tegelijkertijd op zijn schouder mee reist. De ontknoping was, zoals het hoort, anders dan verwacht. Ik moet bekennen dat het plot uiteindelijk beter was dan verwacht.

Het boek is een aanrader voor hen die houden van een detective. Hoewel “Sirenen” gepromoot wordt als thriller zet ik het op de plank bij de detectives. In mijn beleving was het een onderzoek naar een verdwijning met moord. Dat is nu heel gechargeerd genoemd om aan te geven dat ik voor een thriller inhoud verwacht die spanning aanbrengt, die heb ik gemist.



Conclusie: een boek met een matige eerste helft maar het matige wordt in de tweede helft goed gecompenseerd. Deze detective geef ik vier sterren. Het “in de huid kruipen” van de hoofdpersoon en het afspelen in de onderwereld maakten de vierde ster haalbaar.

Dit boek heb ik gekregen van The House of Books in ruil voor een review. Op mijn verzoek heb ik het e-boek ontvangen, waarvoor dank.