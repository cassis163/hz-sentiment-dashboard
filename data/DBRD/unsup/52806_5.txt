Samenvatting

De rijke, all-white familie Sinclair spendeert elke zomer op hun privé eiland, naast Martha's Vineyard. Tijdens één van de zomers wordt Cadence, het oudste kleinkind, slachtoffer van een gebeurtenis waar ze zich niks meer van herinnert. Wanneer de herinneringen langzaam terugkomen, ontdekt ze de vreselijke geheimen die al tijd voor haar verborgen zijn gehouden.

Recensie

Vanaf het begin van het boek is het duidelijk dat je als lezer een groot deel van de informatie en context van de belangrijke gebeurtenis mist. Gedurende het hele boek wordt deze verhaallijn langzaam opgebouwd, wat zorgt voor een intense spanning op het einde.

Het boek houdt je bezig, ik kon het geen minuut wegleggen. Het is verassend, heftig, hartbrekend. Ik vind de opbouw van het boek echt briljant en kan niet wachten om meer te lezen van deze auteur.

Om te voorkomen dat je van te voren geen mening vormt over het boek, kan je de reviews op Goodreads beter niet lezen. De meningen over het boek zijn namelijk ontzettend verdeeld en er wordt in de reviews veel informatie gegeven over de schrijfstijl van de auteur en de hoofdpersoon van het boek. Ik denk dat het beter is om er blanco in te gaan.

Dit boek wil je echt niet missen. En... "If anyone asks you how it ends, just LIE."