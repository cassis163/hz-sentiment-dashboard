Judea Pearl behandelt in korte tijd veel informatie. Doordat hij voorbeelden gebruikt om de theorie te ondersteunen, wordt het gemakkelijker om te begrijpen. Desondanks moet je je aandacht er wel echt bijhouden, de informatie moet wel echt even landen.
Boeken zoals deze lees je dan ook niet 'even' uit, je moet er de tijd voor nemen en je erin verdiepen. Als je hiervoor open staat én het onderwerp spreekt je aan, zou ik dit boek zeker aanraden!
De voorbeelden die hij aanhaalt zijn ook van deze tijd. Hij haalt het voorbeeld van borstkanker screening aan om aan te geven dat je snel praat over de causale en non-causale richting. Op dit moment loop ik stage in het UMCG, waarbij ik me hiermee bezig houd. Hoe actueel!

De schrijver weet de behoorlijk lastige materie iets toegankelijker te maken. Petje af hiervoor!
Ik heb het boek daarom 4 sterren gegeven. Het enige minpunt vind ik dat hij van de hak op de tak springt, in 2 pagina's kunnen meerdere voorbeelden zijn besproken van verschillende processen - over het algemeen best lastige processen! Desondanks denk ik dit hét boek is dat een tegengeluid laat horen tegenover alle statistici die zich verre van causatie willen houden. Terwijl dit juist iets is waar we belangrijke (wetenschappelijke) vragen mee kunnen gaan beantwoorden!