Recensie ontferm u over ons

Frank Maes is een jeugdwerker, die op een zekere dag te maken krijgt met een boze ex-client.
Eerst neemt Frank het niet zo serieus maar als er doden vallen en ook zijn dochtertje Charlotte wordt ontvoerd, weet hij dat het ernst is. Schuldgevoelens komen bij Frank naar boven. Heeft hij in het verleden wel vaak het juiste gedaan?

Ontferm u over ons is voor mij geen boek dat ik in een ruk uit kon lezen. Het begint met een heel indrukwekkend proloog waar je haren van overeind gaan staan. Daarna zakt het wel wat in. Vooral op het begin vond ik het geen geheel maar afzonderlijke verhalen waardoor ik niet echt in het verhaal kwam.
Langzaamaan wordt het steeds meer duidelijk hoe het in elkaar zit en wat de verhaallijnen met elkaar te maken hebben.

Aad Goedhart heeft een vlotte en gedetailleerde schrijfstijl. Hij benoemd alles zoals het is vooral op seksueel gebied. Iets waar ik zelf niet zo van hou en volgens mij heeft het boek dit ook niet echt nodig.

De hoofdstukken zijn vrij lang. Deze worden vanuit verschillende personages beschreven. Wat wel fijn is , is dat dit boven elk hoofdstuk vermeld staat. De personages zijn voldoende uitgediept waardoor je als lezer een inkijk krijgt in de gedachtengang van de verschillende personages,
De spanning is voldoende aanwezig vooral naar het plot toe. Dan gebeurt er wel heel veel tegelijk.

Al met al zeker een prima thriller maar Aad Goedhart heeft mij niet direct weten te overtuigen.
Mocht je gedesinteresseerd zijn in themaâ€™s zoals misbruik, jeugdzorg en uithuisplaatsing zou ik Ontferm u over ons zeker een kans geven.

Van mij 3 sterren