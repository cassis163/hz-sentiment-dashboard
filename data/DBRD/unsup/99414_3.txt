Tempest and slaugther vertelt het verhaal van Arram.
Arram heeft magische krachten en gaat dan ook naar een magische school. Hier blijkt dat hij erg veel talent heeft en stroomt al snel door naar de hogere klassen terwijl hij nog erg jong is. Hij sluit vriendschap met Varice en Ozorne. Deze twee beschikken ook over uitzonderlijk talent waardoor ze in hetzelfde schuitje zitten als Arram. Samen komen ze hun schooltijd door en maken van alles mee. Daarnaast is Ozorne een prins en hoewel zijn plaats in troonopvolging ver weg lijkt, brengt dit toch zo zijn verantwoordelijkheden mee. Dit botst soms met de ideeÃ«n van Arram. Zal de vriendschap van dit drietal sterk genoeg blijken? En wat zullen ze allemaal meemaken tijdens hun schooltijd? Dat is te lezen in dit boek.

Tempest and slaugther is het eerste deel van een serie die zich afspeelt voor een eerder verschenen trilogie van Tamora Pierce. Het is een soort introductie. Dat blijkt ook uit hoe het verhaal is opgebouwd. Het heeft geen spectaculair plot of avontuur, het geeft alleen een beeld van de schooltijd van Arram en zijn vrienden. Voor lezers die bekend zijn met de eerdere boeken van Tamora Pierce zal dit boek dan ook een leuke toevoeging zijn. Voor nieuwe lezers is het misschien niet het beste boek om mee te starten. Toch is het verhaal wel erg vermakelijk. De schrijfstijl is erg prettig te lezen en ik vloog er dan ook door. Wel zijn de hoofdstukken wat lang, mede doordat er weinig gebeurt, en had het verhaal een betere doorstroom kunnen hebben door deze ietwat in te korten. Dit zorgde er dan ook voor dat het boek af en toe in een hoekje bleef liggen om hem met tegenzin weer op te pakken. Maar eenmaal weer begonnen leest het weer gemakkelijk weg. Wel geeft het boek verwachten voor de volgende prequel. Het maakt je nieuwsgierig naar wat er komen gaat. Ik zal dan ook het volgende deel nog wel gaan lezen. Voor degenen die een spannend boek vol avontuur en met een duidelijk plot verwachten, dat is het niet. Het is een vermakelijk boek dat je even tussendoor leest maar niet echt een aanrader. Al met al is het dan ook een gemakkelijk te lezen boek over een jongen en zijn magische schooltijd.