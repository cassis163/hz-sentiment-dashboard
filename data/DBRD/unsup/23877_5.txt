Het overlijden van zijn moeder is voor Laarmans een scharnierpunt in zijn leven. Tijdens de begrafenis ontmoet hij Van Schoonbeke die hem introduceert in zijn selecte groepje.

Daar vindt Laarmans, van beroep klerk bij een scheepswerf, zijn plaatsje niet. Hij voelt er zich niet aanvaard en hij hoort er eigenlijk ook niet bij, ...

Dan komt Van Schoonbeke met een voorstel waardoor Laarmans gaat zweven: hij wordt verkoper, ... van kaas.

Daardoor verandert zijn aanzien in het clubje wel, maar of het voor Laarmans een succesverhaal zal worden, ... dat is andere ‘ kaas ‘ ...


En of het mij als lezer gesmaakt heeft? Natuurlijk wel!

Na enkele boeken van Elsschot gelezen te hebben weet je werkelijk niet meer wat je kan verwachten. Ik had ‘ Kaas ‘ nog nooit gelezen. Wat moet je dan verwachten van Elsschot? En aan de titel van het boek heb je geen houvast, ...

Elsschot had de manier te pakken om zijn lezers keer op keer te verrassen met de eigenzinnige belevenissen van zijn alter ego Laarmans voor wie ook in dit boek de allerminst benijdenswaardige hoofdrol is toegekend.

De stijl van Elsschot is uniek en verrassend in zijn soort.
Anderzijds is zijn manier van schrijven ook nederig eenvoudig: maar, geachte lezer, vergis je niet: er staat meer dan wat je leest zodat het alleen maar lijkt dat zijn boekjes wat dun uitvallen! Daardoor neemt hij ook een unieke plaats in in de Nederlandse literatuur.
Ik schreef het al meermaals: De Ridder/Elsschot: een mysterieuze tweevuldigheid: er zit altijd wel iets van ‘ De Ridder ‘ in het verhaal dat ‘ Willem Elsschot ‘ schrijft, ...

Een ding staat vast: met ‘ Kaas ‘ eindig ik niet de zoektocht naar Elsschot. Al zijn boeken zullen met zéér veel aandacht, nieuwsgierigheid en interesse aan mijn ooglenzen passeren. Elsschot lezen uit zich als een verslaving binnen een leesverslaving en dat vind ik op zijn minst gezegd een opmerkelijke prestatie van deze op zijn minst gezegd merkwaardige ‘ Sinjoor