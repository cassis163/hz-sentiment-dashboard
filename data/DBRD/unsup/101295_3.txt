Het boek De Kluizenaar is voor een eerste kennismaking met de Noorse auteur Jørn Lier Horst.

Er wordt een dode man gevonden, een buurman van een rechercheur. Hij is al vier maanden dood, maar niemand die hem ooit heeft gemist of melding heeft gedaan, ook de rechercheur niet. De dochter van rechercheur William Wisting, Line, is journaliste en wil over het verhaal schrijven. Dan wordt er nog een dode gevonden.

Het gegeven van een man die al vier maanden dood is, is op zich best interessant. Dat gebeurt ook hier in Nederland. Er zijn veel eenzame mensen die alleen sterven en Line wil daar dieper induiken. Toch komt het hele verhaal wat traag op gang, iet té traag voor mij. Zo rond een derde van het boek begint het spannender te worden. Er komen diverse verhaallijnen samen in dit verhaal en uiteindelijk komt er een verrassende ontknoping.

Ik geef dit boek drie sterren, omdat het voor mij nét niet spannend genoeg was.