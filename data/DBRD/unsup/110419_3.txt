Het boek bestaat uit acht hoofdstukken. Deze acht hoofdstukken gaan over acht personen. Aan zijn vriendin Amber is het eerste en het laatste hoofdstuk gewijd. Al deze personen hebben een relatie met Mattias, bijvoorbeeld een familierelatie of een heel eigentijdse relatie. In ieder hoofdstuk wordt vanuit dit perspectief een verhaal vertelt waarin ook Mattias een rol speelt en vaak ook zijn dood.
Het zijn niet allemaal mensen die Mattias (goed) gekend hebben, en dat vond ik soms jammer. In één geval was de relatie erg oppervlakkig, dan vraag je je af wat dit toevoegt aan het verhaal over Mattias en de dood van Mattias. Dan wordt het meer een schets van de huidige tijd en is de rode draad niet meer zichtbaar.
Langzaam wordt echter door deze originele aanpak duidelijk wat er gebeurd is maar vooral wie Mattias was. Iemand met oprechte belangstelling voor anderen, iemand die nog jong was, veel plannen had en wiens leven nog verder vorm moest krijgen. De wereld lag nog open.

Peter Zandtingh (1983) debuteerde in 2011 met ‘Een uur en achttien minuten’. In dit boek is deels sprake van een vergelijkbare thematiek (een te vroege dood, iemand had nog een heel leven voor zich) maar in Na Mattias geen achteraf herziening van wie iemand was en wat jij voor hem betekende, hier gaat ieder op zijn eigen manier om met de dood van Mattias, een manier die past bij zijn eigen levensfase en zijn relatie met Mattias. Ieder pakt op zijn manier het leven weer op. Het geeft onverwachte en soms onbenoemde verbindingen. Dit boek gaat over verder leven, leven met wat er gebeurd is en het leven weer oppakken.
De schrijver heeft een compacte en rake schrijfstijl, het leest heel prettig.