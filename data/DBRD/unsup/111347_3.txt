Een fantasierijk verhaal waarin hoofdpersonage Ida stilaan in glas verandert. Ze gaat op zoek naar iemand die haar kan genezen van deze vreemde aandoening. Tijdens haar zoektocht ontmoet ze de teruggetrokken Midas. Zowel Midas als de meeste personages uit dit verhaal hebben al met heel wat verlies te kampen gehad. Bijna iedereen draagt een emotioneel zware ballast mee. Dat maakt de relaties tussen de personages ook moeilijk.
Het boek staat vol van de omschrijvingen. De fantasiewereld waarin het verhaal zich afspeelt wordt steeds uitgebreid omschreven. Maar toch kom je veel achtergrondinformatie maar traag of helemaal niet te weten. De lezer blijft toch nog wel met wat vragen zitten na het lezen van dit boek. Als je beschikt over een grote fantasie, dan kan je er je eigen verhaal van maken. Maar als je een duidelijk antwoord wilt op de waarom- en hoe-vragen, dan valt dit boek wat tegen.
Achteraan het boek zitten ook enkele leesclub-vragen. Handig om te gebruiken als je in een leesclub zit.