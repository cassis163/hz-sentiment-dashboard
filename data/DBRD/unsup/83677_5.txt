Op mijn verjaardag een pakje door de brievenbus: Gefeliciteerd, je hebt gewonnen. De YA-thriller 'Dit is hoe het ging' van Astrid Boonstoppel.
Zodra je begint te lezen zit je in het verhaal, haar verhaal. Het verhaal van Cato. Het leest vlotjes, de dagelijkse dingen. Wat een jong meisje beleeft op school, in haar jonge leven.
Maar dit meisje heeft wel al het nodige meegemaakt.
Alles lijkt in het begin goed te gaan. Ze heeft een vriendinnetje en ziet er goed uit en zit lekker in haar vel.
Dan gaat er toch wat mis en valt alles uit elkaar.
Door het verhaal heen verschijnen stukjes in een ander lettertype: getuigenverklaringen van de verschillende personen die meespelen in het verhaal. Dan wordt je steeds nieuwsgieriger naar wat er dan gaat gebeuren/is gebeurt.
Je blijft lezen tot het uit is. En dan blijf je stil zitten, verwerkend wat je net hebt gelezen.
Heel mooi geloofwaardig geschreven.
Indrukwekkend.