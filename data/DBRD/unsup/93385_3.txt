Heden en verleden lopen weer ouderwets doorelkaar. Patrik krijgt een zaak op zijn bord van een meisje dat, na 4 maanden vermissing, gruwelijk verminkt teruggevonden wordt, en zijn vrouw Erica doet, in verband met het boek waar ze mee bezig is, onderzoek naar de moord op een voormalige leeuwentemmer. Welke tragedie is er vooraf gegaan aan deze moord en hoe past dit in het geheel van dit verhaal.

Dit is het negende boek in deze serie, en ook nu is er weer een oude en nieuwe misdaad die samen moeten gaan in een verhaal. Alleen zijn er deze keer wat teveel draadjes, balancerend op een flinterdun koord, zodat er veel toevalligheden aan te pas moeten komen om ze niet te laten vallen. Dit maakte het boek minder boeiend dan de voorgaande delen. Des te verrassender was dan ook het slot van het verhaal dat in tegenstelling hiervan behoorlijk sterk is, en waardoor ik het boek toch met een redelijk tevreden gevoel heb gesloten, ook doordat het niet zo’n “feel good” slot is, als in voorgaande delen het geval was.

Lekker leesbaar verhaal maar ik hoop wel dat het volgende deel iets meer spanning met zich meebrengt.