Het Nederlands/Russische dans-en echtpaar Mischa Kooning en Nikolaj Ivanov zijn een begrip in de balletwereld. Dit paar zorgt voor succes, als zij dansen voel je de passie tussen beide dansers. Alleen in de echte wereld is dat geheel anders.
Ze haten elkaar en willen van elkaar af.
Als ze beiden, na een brand in hun tijdelijke woning, wakker worden in het ziekenhuis, zijn zij beiden heel verbitterd. Als de politie gaat uitzoeken wat er allemaal is gebeurd en wie dit op zijn of haar geweten heeft, geven ze elkaar de schuld.

Aan de hand van flashbacks leest de lezer mee hoe het zover is gekomen, dat ze elkaars bloed wel kunnen drinken. In korte hoofdstukken, waardoor er vaart in het verhaal zit, kom je meer te weten over het verleden van Mischa en Nik.
Elk hoofdstuk wordt verteld door een van de twee, uit de woorden blijkt door wie.
Je denkt mee tijdens het lezen; wie heeft wat gedaan? Wat is er gebeurd? En waarom hebben ze zo’n hekel aan elkaar gekregen?
Elke keer als je denkt dichtbij te zijn, zet Anita Terpstra je weer op het verkeerde been. Is het Mischa, is het Nik? Of is er toch een derde die het vuur heeft aangestoken?
Het verhaal is niet nagelbijtend spannend, het is eerder een spannende roman met een mysterie om op te lossen.
Als dan ook de plot zich ontvouwt, zit deze goed in elkaar, maar is minder spectaculair dan verwacht.
Wat ik wel een beetje miste, is de emoties van de hoofdkarakters in sommige scenes van het boek. Wat het voor mij een vrij hard verhaal maakte.
Het verhaal is wel weer goedgeschreven. Helder, duidelijk en zeer prettig lezend heb ik van deze zesde thriller van Anita Terpstra genoten.
Dat er in slechts 284 pagina’s een boeiend verhaal waarin verleden en heden door elkaar lopen, ontzettend veel gebeurd en een prima plot in zit, is toch weer een knap staaltje schrijfkunst.