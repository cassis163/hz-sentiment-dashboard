Het was omdat mijn dochter van 10 zo gefocust zat te lezen dat ik dacht: "laten we een keertje de eerste pagina lezen...";Maar ik heb het boek niet meer losgelaten en het helemaal uitgelezen!
Ward, Eduardo, leeft met zijn mama als illegalen in Nederland. Ondanks dat hij in Nederland geboren werd is hij "staatloos" aangezien zijn vader hem nooit erkende en zijn Venezolaanse moeders' visum reeds lang verlopen is. Wanneer zij dan ook opgepakt wordt en op een vliegtuig naar Venezuela wordt gezet blijft Ward ontredderd achter. Er zit dan ook niets anders op dan op zoek te gaan naar zijn Vader....
Het boek is enorm vlot geschreven en neemt je mee in een rollercoaster van gevoelens, zodanig dat ik zelfs op het einde van het boek een traantje moest wegpinken, emotioneel als ik ben, :-) .
Ik vind het alvast een super boek en ben dan ook blij dat mijn dochter het leest zodat ze weet in wat voor luxepositie ze eigenlijk leeft en dat het toch niet voor Ã©lk kind zo vanzelfsprekend is om met een gerust hartje het leven tegemoet te wandelen.