De eerste 100 pagina’s slepen je mee in meerdere conflicten die later blijken bij te dragen aan het geheel. Het verhaal wordt verteld vanuit meerdere personages. Het zorgt ervoor dat de spanningsboog goed blijft. De verschillende verhaallijnen in het boek creëren in het begin wel hoge verwachtingen. Toch vond ik het boek wel enigszins voorspelbaar. Voorspelbaar omdat ik halverwege het boek al wist wie achter de verdwijningen zat. Niet een echt minpunt omdat de waarom-vraag je toch vasthoudt. Het waarom bracht mij niet wat ik verwachtte. Het voelde een beetje alsof de schrijver een briljant plot had bedacht, maar niet genoeg bladzijden tot zijn beschikking had om dit plot voldoende uit te werken. Zo heeft het verhaal bijvoorbeeld meerdere losse eindjes. Niet alle verhaallijnen worden dus volledig uitgewerkt. Misschien iets om je op voor te bereiden als je aan dit boek begint. Als het geen Suzanne Vermeer zou zijn geweest had ik een vervolg van dit boek verwacht. Het boek krijgt van mij een ruime 3 sterren