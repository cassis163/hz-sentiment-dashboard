Een undercoveroperatie van Will Trent dreigt mis te lopen. Vanwege het gevaar dat hier aan hangt heeft hij zijn vriendin, Sara Linton, niets verteld. Nu alles mis dreigt te lopen kan hij ook niet op haar steunen en dat terwijl hij dat op dit moment zo nodig heeft. Will zal concessies moeten doen en zich open moeten stellen voor Sara om haar niet kwijt te raken.

Wat hij niet had kunnen voorzien is dat Sara ongewild toch bij de zaak betrokken raakt wanneer haar stiefzoon, Jared Long, in zijn huis neergeschoten wordt. Jared is getrouwd met Lena Adams, de vrouw die door Sara verantwoordelijk wordt gehouden voor de dood van haar echtgenoot Jeffrey Tolliver.

Zowel Will als Sara zullen met de duivels uit het verleden moeten afrekenen om samen verder te kunnen gaan.

Met Stille Zonde heeft Karin Slaughter de weg voorgezet die zij met Genadeloos ingeslagen is. We kruipen meer in het hoofd van Will en Sara. Voelen met hen mee, weten wat de drijfveren zijn, komen steeds meer te weten over het verleden van Will. Met Stille Zonde ligt er weer een prachtig, sterk geschreven boek in de boekhandel.