De Zweedse Auteur Joakim Zander debuteerde met het boek “de Zwemmer” een politiek geëngageerde thriller die zich voornamelijk afspeelde in de Brussel, Met de redding heeft hij een opvolger geschreven waarin de hoofdpersonages van de Zwemmer terugkomen, maar die uitstekend los te lezen is. Plaats van handeling dit keer New York, Londen, Syrië maar vooral Stockholm.

De uit een Stockholmse achterstandswijk afkomstige Yasmine heeft 4 jaar geleden door omstandigheden radicaal gebroken met haar verleden en heeft een nieuw bestaan opgebouwd in New York. Via een schaduw uit haar verleden komt ze te weten dat haar broer Fadi geradicaliseerd is en gerekruteerd om de heilige oorlog te gaan voeren voor ISIS in het verscheurde Syrië en daar is gesneuveld. Dan krijgt ze een aantal vage foto’s onder ogen waaruit blijkt dat Fadi nog leeft en hij zich bezighoudt met het aanbrengen van een bepaalde “tag” in de Stockholmse wijk Bergort die gelinkt wordt aan rellen en onrust in Stockholm. Yasmine besluit terug te keren naar haar verleden.
De uit de Zwemmer bekende Klara Waldéen werkt tegenwoordig in Londen en draagt bij aan de voorbereiding van een belangrijke presentatie die haar chef moet geven op een EU-bijeenkomst in Stockholm.Langzaam ontrafelt ze een verborgen agenda door allerlei aanwijzingen en vreemde voorvallen aan elkaar te knopen, uiteindelijk kruist Yasmine haar pad en dit is de opmaat voor een zinderende finale.

Het plot van de redding is opgebouwd in drie verhaallijnen. Op zeer kundige wijze weet Joakim Zander dit samen te voegen tot één mooi geheel. Het boek wisselt regelmatig van perspectief, van locatie en maakt gebruik van sprongen in de tijd. Dit gevoegd bij het niet altijd gemakkelijke taalgebruik maken het boek tot een aandachtswerk voor de lezer. Als je de moeite neemt wordt je beloond met een boek waar je volop van kunt genieten.
Toch zijn er aantal minpuntjes. Voor een thriller is de spanning zeker in het eerste gedeelte aan de magere kant, De regelmatig gebruikte “repeteerstijl” (waarbij 8 tot 10 opeenvolgende zinnen beginnen met de zelfde twee of drie woorden) wekte bij mij soms wat irritatie op, en ook de door Lapidus geïntroduceerde “ghetto-slang” die ook door Zander wordt gebruikt in dit boek werkt weliswaar mee voor de sfeer, maar is niet altijd te begrijpen (verklarende woordenlijst kan dit oplossen)

Al met al een fijn boek van Zander dat doet uitkijken naar deel 3


totaal score: 3,5 sterren

Spanning: 3***
Plot: 4****
Leesplezier: 4 ****
Schrijfstijl: 3 ***
Originaliteit : 4****
Psychologie: 4****