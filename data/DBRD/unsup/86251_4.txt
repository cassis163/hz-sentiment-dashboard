Van T.C. Boyle had ik eerder het boek ‘De ingewijden’ gelezen en dit boek ligt wel een beetje in dezelfde lijn. Beide boeken hebben namelijk hoofdpersonen die zich in toenemende mate buiten de gevestigde orde en de maatschappij plaatsen.

In dit boek is dat Adam, een nogal getroebleerde jongeman, die zich met paranoïde ideeën over de wereld om zich heen, steeds meer terugtrekt in de bossen, om daar ten slotte te verzanden in een soort Rambo-act. De enige waar hij nog een beetje een band mee heeft is Sara, ook al iemand die zich afkeert van de maatschappij. Maar het boek heeft meer hoofdpersonen; zoals de vader van Adam, Sten, een stevige vent met dito opvattingen. Zo begint het boek met een meeslepend hoofdstuk over hoe Sten, tijdens een vreselijke excursie in Costa Rica, die ze nemen vanaf het cruiseschip waarmee ze de Caribbean rondvaren, in aanvaring komt met opgeschoten knapen die hen willen bestelen en eentje van hen doodt.

Met dit soort en nog veel meer kostelijke scenes dit een zeer boeiend boek, ook door de bijzondere inventieve schrijfstijl van Boyle. Niet makkelijk, door de vele zinnen die soms eindeloos doormeanderen, maar wel erg goed geschreven. Goed boek dit dus!