Soms is het fijn als anderen, in dit geval uitgeverij Conserve, met een boek aankomen waarvan ze vinden dat jij die moet lezen, want als ik heel eerlijk ben, dan had ik, als ik dit boek in de winkel had zien liggen, genegeerd, omdat het gezicht op het eerste gezicht nogal dreigend overkomt. Ik weet het, je moet niet alleen naar de cover kijken, maar dat is wel altijd het eerste wat je ziet. Als je het gezicht beter bekijkt dan is er niets dreigends, maar heb je eerder het gevoel dat de man niet gelukkig is, dat hij over iets moeilijks nadenkt. Evengoed was ik blij dat het een e-book was en geen fysiek boek zodat ik het boek niet steeds op tafel zag liggen als ik er niet in las.

Het boek geeft een heel goede beschrijving van Fjodor Michajllovitsj Dostojevski. Je krijgt een goed beeld van hoe hij was en hoe hij dacht, wat hij graag deed. Vaak stoor je je aan hem, maar soms kan je eigenlijk alleen maar medelijden met hem hebben. Zeker bij bepaalde periodes. Je krijgt bewondering voor zijn vrouw.
Na het lezen van het boek wil je zijn boeken gaan lezen, omdat je er nieuwsgierig naar bent geworden door de beschrijvingen in het boek. Tevens wil je naar de plaatsen gaan waar hij zo op afgaf. Wil je zien of het werkelijk zo verschrikkelijk is als hij vond.
Je kan merken dat de auteur heeft ingelezen in het leven van Fjodor Michajllovitsj Dostojevski en niet alleen in zijn boeken, maar ook wat anderen over hem schreven, met anderen over hem heeft gepraat, naar plaatsen is gegaan waar Fjodor Michajllovitsj Dostojevski ook is geweest en heeft gewoond. Hij vertelt in het boek hoe het er nu uitziet, maar ook of er aandenkens zijn zoals een beeld of gedenkplaatjes aan de huizen waar hij heeft gewoond. Of het makkelijk te vinden is. Of het er werkelijk zo verschrikkelijk is.
De auteur geeft aan het eind van het boek zijn eigen mening over hoe hij de banden van Europa en Rusland ziet.

Lees verder op https://surfingann.blogspot.nl/2017/04/in-het-spoor-van-de-russische-ziel.html.