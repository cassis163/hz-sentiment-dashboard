Wat een juweeltje. Wat een pareltje. Wat een boek. Bij toeval trof ik dit boek op een boekenmarkt en de titel sprak me aan. Ik heb het meegenomen en een dag later in één ruk uitgelezen. Officieel is dit een jeugdboek, maar het blijkt ook een ontroerend en zeer indrukwekkend boek voor jongens van 42. Gerbrand Bakker weet je vanaf de eerste bladzijde bij de strot te grijpen en hij laat nooit meer los.

Drie broers krijgen samen met hun vader een ernstig auto-ongeluk. Voor de jongste broer Gerson zijn de gevolgen verreweg het grootst, maar het noodlot dat hem treft, raakt uiteraard het gehele gezin. Toch is het vooral Gerson die met zijn 'nieuwe' leven zal moeten leren omgaan. Kan hij dat? Wil hij dat?

Het verhaal is verrassend en zit vol wendingen. En van het einde moet ik nog altijd bijkomen. Dit boek vergeet ik nooit meer