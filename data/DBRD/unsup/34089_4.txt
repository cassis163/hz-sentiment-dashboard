Onbegrijpelijk dat dit boek niet meer aandacht heeft gekregen. Niet bij verschijnen in 2014 en niet nadat het eerder dit jaar de 'Diamanten Kogel' won. Ik heb echt genoten van het boek, en Jacob Vis (NL) heeft er een fan bij.

'De zwarte duivel' beslaat een goeie 400 bladzijdes en bestaat uit 25 hoofdstukken. Er wordt constant geswitcht tussen Nunspeet 1913 en Nunspeet 2013, zelfde locatie maar een wereld van verschil. Enkele steekwoorden : houtskoolbranders, landgoed, dienstmeisjes, orgieën, moord, maffia, ...

Opvallend in dit boek, en misschien wel typerend voor Jacob Vis, is het grote aantal niet-alledaagse woorden (poenaal, senang, languisant, trijpen, haam, ...), wat allicht niet iedereen weet te appreciëren. Toch zit er een enorme vaart in het boek, het is echt enorm aangenaam om te lezen.

Spanning 4, Plot 4, Leesplezier 5, Schrijfstijl 5, Originaliteit 5, Psychologie 4.