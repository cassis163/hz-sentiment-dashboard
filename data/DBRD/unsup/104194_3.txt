De Duitse Jood Peter Rashkin overleeft de concentratiekampen van de Tweede wereldoorlog waar hij zijn vrouw en tweeling dochters verloor . Na de oorlog probeert hij in Amerika een nieuw leven op te bouwen. Hij opent het goedlopende restaurant Mashaâ€™s en leeft voor zijn zaak totdat hij June ontmoet en samen met haar een dochter Elsbeth krijgt.
Het boek is ingedeeld in drie delen Het eerste deel gaat over Peter in de jaren 60, in het tweede deel staat June centraal in de jaren 70 en in het derde deel neemt Elsbeth de hoofdrol in de jaren 80. Door de mooie en gedetailleerde beschrijvingen van de tijdsbeelden waan je jezelf echt in de beschreven periode. Echter door de sprongen in de tijd ontstaan er hiaten in het verhaal en worden sommige details niet uitgewerkt wat heel jammer is omdat daardoor de diepgang van het verhaal mist. Het verhaal blijft dan ook oppervlakkig en de duidelijke link naar het oorlogsverleden en trauma van Peter wordt niet uitgewerkt. Dat had ik na het lezen van de achterflap wel verwacht. Ik ben door de achterflap helemaal op het verkeerde been gezet en had een oorlogsroman verwacht. Het boek heeft me dan ook compleet verrast omdat het een familiegeschiedenis bleek te zijn. Pas aan het einde van het verhaal komt er enige emotie in het verhaal wanneer het niet kunnen communiceren met elkaar van het gezin van Peter tot ernstige problemen heeft geleid.