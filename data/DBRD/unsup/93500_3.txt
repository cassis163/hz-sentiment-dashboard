Het nieuwste boek van Brown's hand, maar zeker geen verrassing. Ik had er een hele tijd naar uitgekeken, maar tijdens het lezen meer en meer het gevoel dat Brown in herhaling valt gezien zijn andere boeken. Inferno is een soortgelijk verhaal, waar Langdon zijn opwachting maakt, geflankeerd door een mooie dame, historische plaatsen, feiten en een grote speurtocht langs allerlei oudheden, waarbij opgejaagd door hun achtervolgers.

De karakters worden weer haarfijn uitgewerkt, het verhaal zit goed in elkaar, maar daar blijft het voor mij ook bij. Schrijfstijl lees makkelijk weg, de wetenswaardigheden over in dit geval Dante laten zien dat Brown ook naar deze persoon veel research heeft gedaan.

Ik hoop van harte dat Brown met zijn volgende boek eens iets geheel anders doet. De lezer verrast met een verhaal dat andere invalshoeken heeft, meer op zichzelf staat en de trouwe Brown lezers weet te verrassen!