Lieveling... De titel en de cover spraken mij direct aan toen ik het boek in de bibliotheek tegenkwam. Toen ik begonnen was met lezen, kon ik het boek haast niet wegleggen en ik heb het dan ook snel uitgelezen. De manier van schrijven vind ik heel fijn. Vlot en met humor die de zwaarte lichter maakt, want een zwaar verhaal is het wat mij betreft zeker. Het is ontzettend naar wat Puck overkomt en ik had echt met haar te doen. Of alles precies hetzelfde in de werkelijkheid is gelopen weet ik niet, gesprekken kun je sowieso moeilijk voor 100% noteren zoals ze zijn gegaan, maar los daarvan vind ik het een erg goed boek dat nu ongetwijfeld één van mijn lievelingen is. 5*