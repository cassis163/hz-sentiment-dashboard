“De groene eend” vertelt het ontroerende verhaal van Eric Dubon en zijn autistische zoontje Eric.
Vader Eric bezoekt zijn zoon trouw elke week in de kliniek waar hij woont, het lukt hem echter bijna niet echt contact met hem te krijgen. Ze wandelen tijdens de bezoekjes vaak naar een nabijgelegen park, waar in een meer prachtige karpers te bewonderen zijn.
Dan erft de vader een groene eend van zijn oom, hij laat de auto aan zijn zoon zien en zowaar de jongen reageert!, hij wil zelfs in de eend gaan zitten.
Dan begint hun avontuur; vader en zoon vertrekken, zeer tegen de zin van de moeder voor een reis met de groene eend.
Achterna gezeten door de gendarmes wordt het een merkwaardige reis.
Dit boek is de debuutroman van de schrijver, hij weet de lezer te ontroeren hoewel het af en toe ook wat lastig beschreven is, maar wanneer je dan weer even terugleest zit je weer snel in het verhaal.