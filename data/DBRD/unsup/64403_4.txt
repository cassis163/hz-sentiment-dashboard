Justin en de boom van oorsprong

Justin verhuist twee weken voor de kerst met zijn vader naar een huis aan de rand van een bos. Op zolder vindt hij een boek met vreemde tekeningen en teksten in een taal die hij niet kent.
Nadat Justin een van de teksten uitspreekt, volgt er buiten een felle flits. Vanaf het dakvenster kijkt een kraai hem spiedend aan. Snel zet Justin het boek terug en probeert er niet meer aan te denken.
Dan gaat zijn vader op reis voor zijn werk en wordt er aangebeld. Vanaf dat moment staat Justins leven op zijn kop. Hij ontmoet merkwaardige wezens en krijgt een bijna onmogelijke opdracht, waar niet alleen zijn eigen leven, maar ook dat van anderen van afhangt.
Justin moet de strijd aangaan met een sterke en verraderlijke tegenstander. Lukt het hem om niet alleen zichzelf, maar de hele wereld op tijd te redden van een enorme ramp?

De cover is super leuk met vrolijke kleurtjes. Je ziet een jongen en een meisje en een konijn. Het lijken goede vrienden. Ook zie je een winters tafereel met een huisje tussen de hoge bomen. Daarvoor een mysterieus persoon. Vind dat de cover prima past bij het verhaal.

Het boek begint met een mooi voorwoord alleen voor kinderen. Daarna volgt een inhoud met alle hoofdstukken
Het verhaal leest lekker vlot weg. Dit komt ook door de makkelijke taal die gebruikt is.
De hoofdstukken zijn van een mooie lengte zodat kinderen het boek even weg kunnen leggen.
Een verhaal met wat magie maar ook de nodige spanning. De personen zijn net als de omgeving goed uitgewerkt. Het is net of je er zelf naar staat te kijken af en toe. Het doet me verlangen naar de kerst.

Een erg leuk boek voor kinderen vanaf 10 jaar. Met plezier heb ik het boek gelezen.