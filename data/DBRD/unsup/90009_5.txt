Het verhaal begint bij Noor. Ze heeft haar baan opgezegd en gaat naar Amsterdam. Ze heeft een tijdelijke baan aangenomen bij het Van Gogh museum. Ze verhuist ook naar Amsterdam, dit tot groot verdriet van haar vriend Ewald en haar ouders. Deze blijven achter in Limburg. Noor gaat samen met Kiki, haar zus, en een studievriend wonen in een verwaarloosd pand aan de Herengracht. Het pand wordt terwijl ze er wonen opgeknapt door klusjesman Gijs! Joost werkt als adviseur bij het museum en haar zus werkt voor Jeff Koons en weet een belangrijke tentoonstelling naar het stedelijk museum te halen. De afspraak bij de drie is dat er thuis niet gesproken wordt over werk.

Het verhaal laat ons zien hoe het Noor vergaat tijdens haar werkzaamheden bij het Van Gogh. Maar het laat ons ook vooral zien hoe het privé leven van Noor vergaat. Haar vriend die niet kan wennen aan haar keuzes en haar ouders die haar steeds afvallen en de kant van hun aanstaande schoonzoon kiezen.

Noor ontdekt tijdens haar werk een groot schandaal. Hierbij gebeuren bijzonder emtionele dingen. Tot het laatst van het boek blijft spannend hoe dit schandaal er uit ziet.

Een heerlijk boek! Een boek wat lekker weg leest, veel humor heeft maar ook serieuze zaken aan de orde stelt. Door het boek heen krijg je ook nog wat kennis mee over Van Gogh. Wat ik vooral leuk vond aan dit boek is dat je er zelf bijna in zit. Het is beeldend en je kunt je zo inleven in de persoon van Noor. Op Ewald en de ouders van Noor zul je boos worden, onbegrijpelijk dat je zo’n houding aan kunt nemen.

Al met al vond ik dit boek toch de vijf sterren waard. Het heeft alles in zich om lekker te genieten! Ik ga zeker deel 2 en wellicht ook 3 lezen. Ik wil heel graag lezen hoe het verder gaat met Joost en Kiki, maar natuurlijk ook nog meer lezen over Noor!