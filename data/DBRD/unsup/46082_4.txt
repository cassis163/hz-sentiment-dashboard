Aan de hand van de titel weten we al waar dit boek over gaat: het geven maar vooral ook het ontvangen van feedback, in verschillende situaties en in verschillende soorten relaties.
Feedback geven en krijgen is niet gemakkelijk, te snel geven we of ontvangen we de feedback op de verkeerde manier of tijd.
Of - heel belangrijk – we interpreteren de gegeven feedback verkeerd.
Dit boek probeert hier – met succes – verandering in te brengen.
Het boek staat vol met – heel leerzame en concrete - voorbeelden en geeft uitleg hoe het anders kan.
Vooral de psyche van de ontvanger komt uitgebreid aan bod.
Want wat zit er bijvoorbeeld achter een ogenschijnlijk simpele vraag om feedback?
Wat wil de ontvanger met zijn/haar vraag?
En wat wil de gever bereiken met de feedback?
De lezer krijgt tools en handvatten aangereikt om – zowel als ontvanger, maar zeker ook als gever – beter met feedback om te gaan.
Nog niet eerder heb ik een zo uitgebreid en helder geschreven boek over dit onderwerp gelezen.
Korte, makkelijk leesbare en goed aangegeven hoofdstukken.
Een duidelijke index voor in het boek, waardoor alle onderwerpen gemakkelijk weer terug te vinden zijn. Plezierig, duidelijk lettertype.
Kortom een goed boek, waar ik veel van opgestoken heb.