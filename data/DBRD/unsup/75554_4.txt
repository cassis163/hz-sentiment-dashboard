Bloed krijg je er nooit meer uit.
Philip Snijder
Een enerverend boek dat je vanaf de eerste woorden grijpt. Eigenlijk niet realiserend waar het op uitdraait en wat het met jezelf doet. En eigenlijk spreekt de titel boekdelen. Immers familie of je het wil of niet blijft. Die bloedband is er of je het nu wil of niet. En op elke plek waar dat bloed terecht komt zul je het niet kunnen uitwassen. Of je je beter voor wil doen, of je je wilt afzetten door anders te praten of anders te kleden, de onzichtbare bloedband is altijd aanwezig.
Ik was erg gecharmeerd van de vorm waarin Philip het boek had opgebouwd. Er zijn eigenlijk maar twee dagen: maandag en dinsdag. In die twee dagen gebeurt het heden en het verleden.
Hij, de hoofdpersoon, eind veertiger, gestudeerd Italiaans, getrouwd en kinderen, heeft naast zijn werk een artikel geschreven. Het artikel heeft dusdanige indruk gemaakt op een uitgever dat hij verleid is geworden om een boek te schrijven. Een boek dat gebaseerd is op zijn familie. Of dat boek zal worden uitgegeven?
Maar dan overlijdt zijn zus. Zijn tien jaar jongere zus. En dan, dan begint het proces. Dan verglijdt hij in een heden en verleden. Het zich terugvinden in de tijd.
Bijzonder en aangrijpend en toch ook komisch. Een echte aanrader.