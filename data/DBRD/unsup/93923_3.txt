Max Fallon, een Londense obligatiehandelaar, pakt het lief af van Simon Crouch. Die laatste pikt dat niet en mengt een drugsmengsel door Max' drankje, om hem eens goed te kunnen afrossen. Maar het goedje heeft verstrekkende gevolgen. Max begint zich in te beelden dat hij Soma is, een oude hindoegod. En dan nog een god die uit is op wraak en moord. Inspecteur van dienst is Alison Dexter, zelf het slachtoffer van een amoureuze voorgeschiedenis.

De moordende Hindoegod is niet geschikt voor mensen met een zwakke maag. Er wordt al eens iemand onthoofd en wat er gebeurt met diverse lichaamsvochten wil je echt niet weten. Ook de nuchtere zielen zullen allicht een paar keer de wenkbrauwen fronsen: O'Connor legt nogal sterk de nadruk op het oculte en het bovenmenselijke, niet alleen als het over de god Soma gaat, maar bijvoorbeeld ook in de persoon van een helderziend oudje. Met de spanning zit het dan weer w√©l goed. Het lijkt bij momenten wel een van die horrorachtige tienerthrillers. Zal de mysterieuze pseudo-mummie terug toeslaan? Niet direct het verhaal van de eeuw, maar wel lekker huiveren.