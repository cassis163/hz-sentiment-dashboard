IJskoud is het tweede deel van de Noordzee moorden serie. Het boek stond al een tijdje op mijn 'nog te lezen' lijstje, maar na het eerste deel moest ik kennelijk nog wat moed verzamelen.
Ik vond dit deel beduidend beter dan het eerste. Dezelfde personages doen weer mee, maar op de een of andere manier vond ik ze minder irritant overkomen. Zelfs Kyra viel me mee... Het verhaal zelf loopt als een trein, genoeg vaart en spanning. Je wilt weten waarom al die kinderen ontvoerd worden. En zijn ze willekeurig gekozen of is er een diepere reden? Maud voert een enorm team aan om dit op te lossen...
Voor mij een dik verdiende vier sterren. Op naar deel drie!