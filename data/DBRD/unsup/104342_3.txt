Jisuâ€™s zuid Koreaanse ouders zijn vastberaden om via een soort datingssite de ware Jakob voor hun dochter te vinden. Maar op hoeveel dates zal ze moeten gaan om hem te vinden?
Jisu is een Koreaans meisje dat door haar ouders naar de andere kant van de wereld wordt gestuurd om beter te presteren op school. Ook moet ze tijdens haar periode verder gaan met de dates die geregeld worden door Ms. Moon. Maar Jisu komt erachter dat fotografie een passie van haar is en ze is eigenlijk niet zo zeker of ze wel de ware liefde wilt vinden.
Eerlijk is eerlijk, dit is niet echt het soort boek dat ik zou kiezen. Ik ben niet zo van het zoetsappige en romantische in verhalen, maar dit boek heeft me blij verrast. Jisu is een leuke, eigenwijze meid en laat zich niet klein krijgen, ondanks de situatie waarin ze zich bevind. Het is wel een beetje een voorspelbaar verhaal, maar dat maakt het niet minder leuk.
Het grappigste aan het hele verhaal vind ik hoe de dates van Jisu zijn beschreven. In het begin is het wennen en lijkt het of ze aan het appen zijn, maar het is gewoon face to face. En ben je benieuwd of ze daadwerkelijk de ware vind, dan moet je het boek maar snel pakken en lezen ;)