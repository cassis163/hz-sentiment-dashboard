In GIFTIG SPUL zet de goed ingevoerde journalist de invloed van pesticiden op de werkwijze van de grote boerenbedrijven in de VS, maar ook in vooral Zuid-Amerika en deels in Europa. Het bedrijf Monsanto wordt uitvoerig behandeld. Zij hebben enorme invloed op de onderzoeken die op het gebied van pesticiden worden uitgevoerd en ze hebben de wetenschappelijke organisaties in de VS in hun zak. En niet te vergeten de politici die door enorme bijdragen van de grote chemische industrieën geheel naar hun pijpen dansen.
De conclusies zijn zeer aannemelijk beschreven dat met name Glyfosaat kankerverwekkend is, maar Monsanto weet de uitslagen iedere keer zo aan te pakken dat of de uitkomsten van het onderzoek worden herschreven door ambtenaren, of dat de wetenschapper volledig wordt afgebrand.
Ondertussen zit de onwetende consument met gif in hun lijf. De meeste mensen zullen Glyfosaat in hun urine hebben, en in de VS zal dat nog om hogere hoeveelheden gaan dan in Europa.
Daarnaast wordt het steeds aannemelijker dat de bodem wordt doodgemaakt door de pesticiden. De werkwijze leidt tot monoculturen, waarbij iedere keer op dezelfde grond steeds weer hetzelfde product wordt geteeld, maïs, sojabonen etc. Wisselteelt is zogenaamd niet meer nodig, terwijl dat juist voor herstel van de bodem kan zorgen.
Monsanto weet elk onderzoeksresultaat dat negatief concludeert over Glyfosaat weg te werken en de politiek werkt daar in sterke mate aan mee.
Als consument zul je je na het lezen van het boek je afvragen of de overheid je beschermt of dat ze liever de grote bedrijven hun gang laten gaan. De vraag stellen is hem al beantwoorden.
Een alarmerend boek dat grote aandacht zou moeten krijgen en waarvoor ik 5 sterren geef om aan te geven: het is een belangrijk onderwerp is en het moet veel meer lezers hebben, want het gaat wel om de gezondheid van onszelf en nog belangrijker ons nageslacht.