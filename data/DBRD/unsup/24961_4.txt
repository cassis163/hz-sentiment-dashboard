Dit was het laatste boek van Nicci French van voor de Frieda Klein serie dat ik nog niet gelezen had. Dit boek is meer psychologisch dan thriller, dan andere boeken van dit schrijversduo. Daarom zeker niet minder! Hoewel al heel snel in het verhaal duidelijk is wie de vermeende misdadiger is, zonder te veel te verklappen mag ik hier wel zeggen dat dit Brendan is. Maar hij weet de feiten dusdanig te manipuleren dat de schijn naar andere, waaronder Miranda, personen wordt geleid. Er is eerst alleen sprake van een relatiebeÃ«indiging, hoewel we eigenlijk niet van een relatie kunnen spreken - de relatie duurde maar enkele dagen.
Dan gaat Brendan een relatie aan met haar zus en ook met haar vriendin. Als dan ook nog tussendoor Miranda's broer zelfmoord pleegt, begint Miranda pas echt verdenkingen tegen hem te krijgen. Ze kan echter niemand anders overtuigen, haar ouders, haar zus, haar vriendinnen, politie en aanvankelijk zelfs haar psycholoog, Uiteraard komt het naar het einde toe tot een climax en oplossing. Ook nu weer zat ik zeker het laatste kwart van het boek op het puntje van mijn stoel van spanning. Hoewel dit dus al mijn ~8e boek van Nicci French was, weten ze me nog steeds te boeien. In dit boek vooral met het al heel snel duidelijk maken wie de dader is, maar dan toch de spanning tot het einde vast te houden. De titel van mijn recensie kan ik niet beter uitleggen, want dan zou ik te veel verklappen.