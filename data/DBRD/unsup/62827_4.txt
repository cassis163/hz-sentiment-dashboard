De samenwerking van Bill Clinton met James Patterson is geslaagd. Alhoewel de inbreng van voormalig president Clinton zich waarschijnlijk beperkte tot de technische details van hoe het er in het Witt Huis aan toe gaat.
Patterson is alom gekend en geroemd om zijn straffe thrillers en ook met "President vermist' lost hij die verwachting in.
De VS worden bedreigd door een computervirus dat er voor kan zorgen dat alles wat ook maar enigszins verbonden is met het internet, zal uitvallen. Dat zou een complete chaos en lock-down van een wereldmacht betekenen. De 'Dark Ages' zouden wel eens letterlijk kunnen terugkeren. Het wordt een race tegen de tijd om uit te vissen wie hierachter zit en of het virus ooit te stoppen is. De president zelf neemt het heft in handen en duikt hiervoor onder om een oplossing te zoeken.
Wat volgt is een spannend verhaal dat bol staat van intriges, gebroken vertrouwen en een race tegen de tijd.
Spanning troef dus, zoals we van Patterson gewoon zijn.