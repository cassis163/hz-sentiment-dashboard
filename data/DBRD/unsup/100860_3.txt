Beryl Madison is auteur en is op de vlucht. Ze wordt bedreigd, door wie weet ze niet, maar het heeft haar zo bang gemaakt dat ze haard en huis verlaten heeft en in Key West haar toevlucht gezocht heeft. Wanneer ze uiteindelijk terugkeert naar huis, wordt ze alsnog vermoord. In haar eigen huis door iemand die ze vermoedelijk zelf binnengelaten heeft. Kende ze haar aanvaller?

Kay Scarpetta onderzoekt de zaak, het is te zeggen het lijk, maar duikt dieper in de zaak. Te diep want ze wordt persoonlijk geviseerd. Ze trekt zich heel de zaak ook gevoelsmatig aan. Dat is nooit de beste manier om een zaak op te lossen. Wanneer gevoelens in het spel zijn, raakt de ratio in het gedrang.