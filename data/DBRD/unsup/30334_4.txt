Dit fantasy boek is anders dan alle andere die ik tot nu toe heb gelezen. De hoofdpersonen zijn niet de voor de hand liggende helden en het verhaal bezit een heerlijke dosis humor. Nadat ik me door het begin van het verhaal had heengeslagen, er wordt tussen verschillende personages heen en weer gesprongen en dat ligt mij persoonlijk helemaal niet, ben ik in een sneltreinvaart door de rest van het boek heen geraasd. Evi’s prachtige beschrijvingen laten je de wereld uit het verhaal ten volle beleven en de karakters uit het boek komen echt tot leven. Hoewel ik het jammer vind dat er geen tweede deel is om naar uit te kijken, is het verhaal ook wel echt ‘af’. Uiteraard hoop ik dat Evi de volgende keer misschien een serie gaat schrijven zodat ik nog wat langer van haar vertellingen mag genieten!