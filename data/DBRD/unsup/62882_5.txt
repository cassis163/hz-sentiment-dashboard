Het nieuwste boek van Simone van der Vlugt "In mijn dromen" is een waar juweeltje, dicht op de huid geschreven, vol actualiteiten en gedurfd!

Het verhaal van Rosalie met haar voorspellende dromen, die door niemand wordt geloofd, leest als een sneltrein. Om haar verhaal maar mee te krijgen, wilde ik absoluut niet stoppen met lezen. De passages van de 'andere' persoon, kwamen soms wat storend over. Niet dat zijn verhaal niet interessant was, maar ik wilde verder meegevoerd worden door Rosalie. Lukt het haar om de terroristische aanslag, waarover ze gedroomd heeft, te voorkomen?

Na het lezen van het boek, waarvan ik weer een stuk wijzer ben geworden over de islam, terreurcellen en het gevangenisleven, ben ik nog wel heel erg benieuwd hoe de 'andere' persoon gereageerd zou hebben op het verbod op ritueel slachten.

Er zitten nog wel een aantal schoonheidsfoutjes in het boek, dus voordat de 2e druk eraan komt - en die komt gegarandeerd - mogen ze me eerst even bellen! :-)