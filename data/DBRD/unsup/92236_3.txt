De Cazalets is het verhaal van een familie dat zich afspeelt in het vooroorlogse Londen en het landelijke Sussex tijdens de jaren 1937 – 1938. De Cazalets is een rijke familie die behoort tot de hogere middenklasse. De lezer is niet alleen getuige van de gevoelens en verhoudingen van de familieleden zelf maar eveneens van die van hun maîtresses, hun vrienden alsook hun bedienden. Hierdoor komen er in dit boek nogal veel personages voor wat een lijst met namen, stamboom en de verhoudingen van de personages onderling onontbeerlijk maakt.
De hoofdrolspelers in dit verhaal zijn de drie broers Edward, Hugh en Rupert en hun enige zus Rachel. We maken kennis met Edward, de hopeloos ontrouwe echtgenoot van Villy, alsook met zijn broer Hugh die gewond raakte in de eerste wereldoorlog en in tegenstelling tot zijn broer Edward een toegewijde echtgenoot is van Sybil. De derde broer is Rupert, de weduwenaar die hertrouwde met een veel jongere doch onvolwassen vrouw. Hun enige zus is Rachel die nooit getrouwd is geweest. Zij hebben samen verschillende kinderen variërend in leeftijd. Tussen al deze personages zijn vele draden en verhaallijnen geweven.
Het hoofdthema in dit verhaal is de het dagelijkse leven tegen de achtergrond van de dreiging die de aankomende wereldoorlog op ieder individu heeft en hoe eenieder er op zijn of haar manier mee omgaat. Het verhaal is geschreven vanuit verschillende perspectieven zowel vanuit het oogpunt van de Cazalets zelf alsook vanuit dit van de bedienden.
De Cazalets is een familiesaga en geeft een uniek en gevoelig portret weer van en met ingewikkelde mensen.
Dit boek is het eerste deel van de 4-delige Cazalet-kronieken en kan dan ook gezien worden als een uitgebreide kennismaking met de vele personages.