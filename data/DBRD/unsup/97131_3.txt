Pia de Jong heeft een alleraardigst boek geschreven over de verhuizing naar Amerika met haar man (Robert Dijkgraaf) en haar kinderen en het leven aldaar. Een lezenswaardig boekje maar geen hoogvlieger. Blijkbaar zijn een aantal van de korte verhalen al eens verschenen in NRC. Pia heeft de gewoonte om ieder stukje te eindigen met een soort gevatte zin of opmerking. In een krantencolumn is dat wellicht leuk maar als je de stukjes in dit boek achter elkaar leest dan gaat het een beetje storen. Verder geeft het boek een beeld van het leven van alledag in een wat rijker milieu dan wat de meeste mensen gewend zijn. Een tweede boekje zou ik niet meer lezen.