Vals alarm was mijn kennismaking met Marelle Boersma. Het boek behandelt de problematiek van Jeugdzorg en uithuisplaatsing door middel van een fictief verhaal.
Het kwam bij mij soms nogal verwarrend over, vooral ook omdat er veelvuldig afgewisseld werd tussen heden en verleden. Ik vond het ook zeker geen thriller, maar eerder een psychologische roman.
Het geheel was nogal ongeloofwaardig, vooral de korte relatie tussen het hoofdpersonage Janna en de dakloze Horace. Ik kon ook niet begrijpen dat Horace zomaar geduld wordt om zijn verblijfplaats te maken onderaan een appartementencomplex.
Algemeen vond ik het niet slecht en ik wil deze auteur zeker nog een kans geven.