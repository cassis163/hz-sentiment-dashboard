Petronella is een Nederlandse vrouw die na de Tweede Wereldoorlog een tijdje in Finland is beland en daar een onuitwisbare indruk heeft achtergelaten. Haar verhaal is dankzij vertaler Arnold Pieterse ook bekend geworden in Nederland zelf. Het boek is in 2002 in Nederland uitgebracht, toch blijft het verhaal van Sylvia Petronella Antoinette van der Moer interessant. Haar aankomst in Finland, hoe ze iedereen om haar vingers wind en hoe ze vervolgens in de problemen komt met het hotel waar ze een tijdlang verbleef. Haar vlucht naar Lapland samen met Klaus Säynäjärvi is boeiend om te lezen. Haar verblijf bij de goudzoekers ook. Geweldig hoe ze de harten van de goudzoekers steelt. Ze willen alles voor haar doen vooral toen Petronella werd gearresteerd. Het boek gaat uitvoerig in op de rechtszaak. Er wordt ook nog in gegaan hoe het leven van Petronella is verlopen na haar korte periode in Fins Lapland. De 24 bladzijdes met zwartwit foto's uit het leven van Petronella zorgen ervoor dat het verhaal echt begint te leven en je haar tijd in Lapland opnieuw kunt beleven.

Ondanks dat het verhaal zich heeft afgespeeld in 1949 was het een aangename leeservaring waarvan ik ook nog wat geleerd heb. Mocht ik ooit weer een keer in Fins Lapland komen en de naam Petronella tegenkomen dan weet ik hoe het verhaal in elkaar zit en zal ik nog even terugdenken aan deze bijzondere vrouw die al een aantal jaar is overleden.