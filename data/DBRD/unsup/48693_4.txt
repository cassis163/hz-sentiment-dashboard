We zijn alweer bij het vierde en tevens het laatste deel van de Red Queen series van Victoria Aveyard aangekomen. Inmiddels is de strijd tussen de Reds en de Silvers op zijn heftigst. Maar ook de strijd tussen Silver koning Maven en de rechtmatige koning Cal is nog steeds gaande.

Aan het begin van het verhaal moeten we nog steeds het verraad van Cal aan Mare verwerken. En eigenlijk moeten we dit het hele verhaal door. Hierdoor zitten er veel lange passages in het boek. Deze dialogen geven de spanningen tussen Cal en Mare goed weer, maar maken het verhaal ook soms erg langdradig. Want zodra je het boek ziet, weet je het: dit is een dikke pil!

De karakters zijn goed omschreven en je ervaart hun gevoelens en kijk op de oorlog. Hierdoor krijg je een realistisch beeld van de verschillende rollen tijdens een oorlog en de beweegredenen van mensen. De actiestukjes zorgden ervoor dat ik op het puntje van mijn stoel zat.

Het einde van de serie is erg realistisch - zo zou het in een echte wereld ook kunnen gaan bij het omvergooien van een monarchie of dictatuur (alleen dan zonder superpowers natuurlijk). Mensen houden vast aan oude patronen en moeten dit doorbreken. Toch legde ik het boek niet met een compleet tevreden gevoel weg. De laatste sc√®nes heb ik nog een keer gelezen. Hoewel het einde realistisch is, bleef ik toch nog met vragen achter.

Ik zou deze serie zeker aanraden aan mensen die van dit genre houden. Verstandig is wel om eerst nog even Kings Cage een keer (opnieuw) te lezen als het lang geleden is dat je die uit hebt. Zo zit je meteen weer midden in het verhaal.

Ergens is het een bizar gevoel dat deze serie nu ten einde is en we nu afscheid moeten nemen. Maar aan alles komt een eind. Na regen komt zonneschijn. En zo ook na de storm.