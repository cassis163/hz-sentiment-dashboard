Dit boek vertelt het verhaal van 5 verschillende vrouwen in Australië. Ze hebben verschillende karakters, verschillende achtergronden, verschillende levens. Maar ze hebben ook 1 overeenkomst: ze wonen in Australië, aan het “einde van de wereld”. Vooral Kate, Engelse en getrouwd met Ben, voelt zich verloren. Haar schoonmoeder richt een boekenclub op waar de 5 dames elkaar ontmoeten, 2 keer per jaar.
De boeken staan niet centraal in dit boek, het gaat vooral om de lezeressen. Zij worden gevolgd.

Dit boek is vol warmte geschreven en heel knap vanuit elke personage geschreven. De lezer leeft mee met de Engelse Kate, haar schoonmoeder Sybil, Rita die bij de Flying Doctors werkt, Della uit Texas en Sallyanne in het naburige stadje. Ze zijn sympathiek op hun eigen manier.

De complete leegheid op platteland van Australië is voelbaar in dit boek, maar ook de warmte van de mensen die er wonen. Daarom 4 sterren: goede verhaallijn, sfeervol en vol warmte.