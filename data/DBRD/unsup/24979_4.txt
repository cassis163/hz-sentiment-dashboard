Kinsey wordt gevraagd onderzoek te doen naar een moord van ruim twintig jaar geleden. In een naburig dorp aan de kust werd een meisje vermoord. Ze was niet bepaald van onbesproken gedrag en zwanger. Vader onbekend, maar haar vriend werd van de moord verdacht en veroordeeld. Hij vluchtte uit de gevangenis, maar is nu weer terug en zit weer vast. Zijn vader lijdt aan kanker en neemt Kinsey in dienst. Hij gelooft niet in de schuld van zijn zoon. Kinsey kan logeren in het door de familie van haar opdrachtgever beheerde motel. De echtgenote van de opdrachtgever lijdt aan vooral ingebeelde ziekte, zo lijkt het. Haar dochter Ann verzorgt zowel vader als moeder en heeft verlof van haar werk op de plaatselijke middelbare school.
Het dorp is klein, iedereen kent iedereen en weet alles van iedereen. En al snel wordt iedereen ook min of meer verdacht.
Weer een erg spannend boek in deze reeks. Een plezier om te lezen tussendoor.