Je gaat op reis en neemt mee..in mijn geval een aantal boeken voor zover het bagagemanifest van de luchtvaartmaatschappij het toelaat. Een van de boeken die ik deze zomer meenam was „ALEX”, geschreven door Pierre Lemaitre. Een geluk dat er in mijn koffer nog een plekje voorzien was voor een ander boek gezien „ALEX” leest als een hogesnelheidstrein.
Het verhaal begint met de gewelddadige ontvoering van Alex, een mysterieuze mooie vrouw. Haar ontvoerder wil Alex tergend traag laten sterven door haar op te sluiten in een houten martelkooi. Haar verdwijning wordt onderzocht door commandant-met-een-verleden Camille Verhoeven. Hij voelt zich persoonlijk betrokken bij de zaak en wil Alex zo snel mogelijk vinden voor het te laat is.
Het wordt al snel duidelijk dat Alex geen doorsnee slachtoffer is die hulpeloos hoopt om verlossing. Op, mijn inziens, miraculeuze wijze weet ze te ontsnappen uit haar kooi, waarna ze de ratten en vervolgens commandant Verhoeven verweest achterlaat.
Na de ontsnapping word het duidelijk dat de slachtoffers en daders zich niet in een hokje laten duwen, wie is er dader en wie slachtoffer? Het is alvast duidelijk dat Alex iedereen, inclusief de lezer, een stapje voor is, wat resulteert in een reeks zeer verassende plotwendingen.