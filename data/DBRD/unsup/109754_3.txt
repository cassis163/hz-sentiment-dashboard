“Stel dat je een knop zou hebben, een speciale, magische knop, en als je hem in zou drukken, zou je iemand doden of simpelweg laten verdwijnen, of je zou een willekeurige plaats op aarde van de kaart kunnen vegen. Wie zou je dan laten verdwijnen? Welke plaats zou je van de kaart vegen?”
De centrale vraag in dit nieuwe boek van Stephen King en Richard Chizmar. Verwacht geen spanning zoals anders in een boek van Stephen King. Deze novelle is anders dan alle andere boeken van King.
Een tienermeisje, Gwendy Peterson ontvangt van een mysterieuze man, Richard Farris, een mahoniehouten kist met knoppen en twee lades. Het hele verhaal blijft voor de lezer de vraag of ze uiteindelijk de verleiding niet kan weerstaan, en de knoppenkast ook gaat gebruiken. Dat is dan ook de enige spanningsboog in het verhaal.
Verder is het een lekker geschreven en onderhoudend verhaal van een opgroeiend meisje, met alle problemen die horen bij die leeftijd.
Een boek waarvan je graag wilt weten hoe het afloopt, maar voor de verstokte fan van Stephen King licht teleurstellend. Meer in de trant van zijn boek "Het meisje dat hield van Tom Gordon", maar ook dat is net zo'n verhaal wat blijft hangen. Wat zou ik doen ?