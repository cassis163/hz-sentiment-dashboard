"Als de dood" is een dikke pil van 608 blz. Een verhaal over een stalker die wel heel erg ver gaat in zijn wraak. "Als ik je niet kan krijgen, krijgt niemand je".

Red, een mooie jonge vrouw heeft haar relatie met Bryce uitgemaakt nadat ze doorhad dat hij een echte leugenaar was. Bryce stalkt haar en neemt wraak op alles wat Red lief is. Hierin gaat hij erg ver. Wanneer Red een nieuwe liefde krijgt is zelfs deze niet veilig voor Bryce. Red was stapelgek op Bryce, de liefde van haar leven, totdat haar moeder onderzoek ging doen naar zijn verleden. "Red is vergiftigd door leugens van haar familie en vrienden".

Bryce: "Hij was een echte controlefreak, geobsedeerd met netheid....altijd aan het opruimen. Ik had het gevoel dat ik constant op eieren liep, altijd moest uitkijken dat ik niets deed waar hij kwaad om zou worden".

Roy Grace wordt op de zaak gezet nadat er een moord is gepleegd. Vele spectaculaire gebeurtenissen vinden plaats en Bryce weet steeds te ontkomen. Een goed boek, soms wat te vergaand om geloofwaardig te blijven. Hoever ga je in je wraak? Vlot geschreven, lekker leesvoer.