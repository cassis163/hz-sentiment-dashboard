"Als er heksen bestaan, dan was die meid er zeker een." ~ p70.

Dit boek wil je alleen voor haar prachtige verschijning al in je kast hebben staan! Een hardcover met satijnen omslag, borduursels, en een fullcolor bedrukking aan de binnenzijde maken dit boek tot een lust voor het oog!

"Weet je wel, jongen, dat ik geloof dat ik een beetje van je hou? Maar dat kan niet blijven duren. Homd en wolf gaan niet lang goed samen." ~ p78.

Carmen is de volledige tekst van de novelle waarop de gelijknamige opera is gebaseerd, en verteld het verhaal van José, een soldaat, die verliefd wordt op Carmen, een betoverende zigeunervrouw. Hij heeft alles over voor haar, maar Carmen is en blijft een vrije vrouw, hoeveel hij ook voor haar over heeft.
Ik was voornamelijk nieuwsgierig of het verhaal mij net zo zou grijpen als haar schoonheid. Het binnenwerk bestaat uit verschillende delen: een mooi voorwoord met uitleg, het verhaal over Carmen, een uitgebreide bijlage met een extra verhaal, en bescheide biografie van de auteur en de illustrator. De eerste alinea's van Carmen brachten mij qua taalgebruik even op het verkeerde spoor, maar dit was al snel voorbij en daarna gelukkig eenvoudiger leesbaar. Het is een leuk verhaal waarin je als lezer sympatie krijgt voor de personages en het idee krijgt dat je bij een kampvuur een stevig verhaal verteld krijgt. Het enige waar ik direct mijn nek over brak waren de vele verwijzingen naar noten die achterin het boek in een lijst uitgelegd werden. Als ik iets storend vind tijdens het lezen is heen een weer bladeren, maar gelukkig is het verhaal ook prima te begrijpen zonder deze erbij te houden. Net als Carmen weet het verhaal je te verleiden, en voor je het weet is het alweer voorbij. Ik heb het in 1 ruk gelezen. Met het extra verhaal had ik wat meer moeite, dit kwam voor mij iets warrig over, maar wel een leuke toevoeging!

"Senõr, je wordt slecht zonder dat je het in de gaten hebt." ~ p93.

Zelfs al zou de binnenkant mij teleurstellen dan nog zou ik verliefd gebleven zijn. Gelukkig heeft Carmen een stukje van mijn hart weten te veroveren, en is het alles bij elkaar een prachtig boek. Wel één waarvoor je even in de buidel moet tasten, maar gelukkig komen de feestdagen er weer aan ;)