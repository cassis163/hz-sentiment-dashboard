Het boek speelt zich af in de huidige tijd in de moderne wereld, waarin magie echter wel degelijk bestaat ook al wordt dat geheim gehouden. Na enkele hoofdstukken wordt duidelijk dat hoofdpersoon Alexa, die op advies van een lerares naar een Engelse Universiteit is gegaan, de dochter is van de wijlen Richard Grenville. Door zijn genen heeft ook Alexa magie in haar bloed. In het verhaal zie je dat Alexa moet wennen aan de nieuwe omgeving en daarnaast ook aan de voor haar onbekende magische wereld. Enkele andere belangrijke personen uit het verhaal worden verder uitgewerkt, zoals jeugdvriend Sander, het hoofd van de school en een docent die een vriend van Alexa's vader. En gedurende het boek krijgen we meer achtergrond kennis over die personen. Daarnaast worden ook de verhoudingen en relaties tussen enkele van haar docenten duidelijk. Ook leren we over de 5 belangrijke tover families en we blijken onderweg in het verhaal enkele afstammelingen van die families kennen. Naast de kennismaking met Alexa zelf, zit er in het boek ook nog een verhaallijn die begint als er 2 personen plotseling in een coma geraken.

Het boek besteed aandacht aan enkele onderwerpen zoals hoe magie in de huidige wereld iets ondergronds is, en dat de tovenaars moeite moeten doen om bij gebruik van magie te balancerend op de rand van 2 werelden (magisch en non-magisch), waarbij ethiek zwaar telt. Daarnaast heeft het boek over het feit dat er in elke gemeenschap mensen zijn met goede en slechte ideeÃ«n, in het boek kan je dan lezen hoe sommige personen het erg moeilijk hebben om juiste keuzes te maken terwijl andere de grenzen opzoeken en er soms zelfs overheen gaan. Ook zijn er mensen die het goed bedoelen maar daardoor slechte dingen doen.

In reviews die ik vooraf gelezen heb werden gewezen naar Harry Potter, en er zijn inderdaad enkele parallellen met Harry Potter. Ten eerste gaat het over een kind (in dit geval jonge volwassene) die met magie gezegend is, welke niets weet van de toverwereld. Als er daarna iets ernstig gebeurd gaat de jonge tovenaar gaat met vrienden op onderzoek uit. Als laatste hebben enkele docenten enige vorm van relatie met de jonge tovenaar, doordat ze een bepaalde relatie hadden met de ouders/vader van de jonge tovenaar. Maar daar houden de parallellen wel op.

Ik vond persoonlijk het boek een fijne schrijfstijl hebben. Het boek komt rustig op stoom en halverwege begint het echt wel spannend te worden opbouwend naar een climax, al laat het einde van het boek nog wat vragen over (cliffhangers). Ik vond het een goed boek en naar verloop werd ik steeds dieper in het boek gezogen waardoor ik ook steeds meer bladzijden per dag las. Vooraf leek het mij een leuk boek om te lezen en achteraf is dat ook gebleken, waardoor ik een vette 8 geef (4 sterren). Ik wil dan ook zeker deel 2 en 3 van deze serie lezen.