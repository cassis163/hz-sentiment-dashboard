Het Amazoneverbond van Ad van de Lisdonk.

Een nieuwe thrillerschrijver en wat voor een, daar gaan we beslist meer van horen.

"De roestbruine, geribbelde staaf betonijzer stak vlak onder haar linkerborst triomfantelijk uit haar lichaam omhoog."

Pats, boem wat een binnenkomer en dat is nog maar het begin. Claire van Ruysdael, de beoogde nieuwe minister-president is door een vreselijk ongeluk om het leven gekomen. John Engles, inspecteur van de recherche in Utrecht, hij krijgt de opdracht om te onderzoeken wat hier heeft plaats gevonden. Samen met Laura Sieberg, rechercheur, en nog een paar andere collega's gaat hij aan de slag. Al vrij snel, vooral John heeft twijfels, komen ze erachter dat dit niet zomaar een ongeval is. Ze worden gedwarsboomd door de korpschef Liesbeth Korenbrits. Daardoor worden John en Laura nog fanatieker en gaan door. Wat ze op het spoor komen is adembenemend en levensbedreigend. Vooral Laura Sieberg is een verbeten vechtster, die tot het gaatje gaat om de onderste steen boven te krijgen.

In deze thriller spelen vrouwen de hoofdrol, en wat voor een. Geweldig.