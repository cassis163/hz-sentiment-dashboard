Jeugdthriller gelezen in Spanje vakantie juli/augustus 2014
Verdoofd van Cis Meijer 2014, gewonnen boek.
Dit Young Adult boek is het debuut van Cis. Zij woont met man en dochter in Amsterdam.
Het proloog begint spannend en roept om meer. Het zwart wat over de bladzijden ligt geeft de spanning weer. Aan het einde van het boek staat de uitleg over de kaarten die bij ieder hoofdstuk zijn getekend. Zij geven aan waar het hoofdstuk zich afspeelt. Dat zag ik pas aan het einde van het boek, dit had beter voorin kunnen staan. Ik kijk nooit het boek eerst door.
Lotte woont met haar vader in Amsterdam en heeft een zus Nina die voor modellen werk naar Parijs is gegaan. Lotte en Nina hebben een bijna telepathische band. Nina heeft beloofd iedere week 1 ansichtkaart te sturen, niet meer en niet minder. Wanneer er een 2de ansichtkaart op de deurmat valt en daar ook nog opstaat PS Doe de groeten aan mama krijgt Lotte een onbehaaglijk gevoel. Hun moeder is met de noorderzon vertrokken en ze hebben daar veel verdriet van gehad, zoiets zou Nina nooit schrijven.
Nina vind op de kaart ook een geheime code, die ze vroeger ook wel eens gebruikt heeft met haar zusje. HLP staat er gekrast in de kaart. Nina en Lotte hebben allebei een zelfde armbandje om en wanneer Lotte aan het armbandje voelt ziet ze Nina voor zich met holle ogen, bleek en angstig kijkend.
Nina is erg goed in softbal en wordt gevraagd plaats te nemen in de selectie, maar eerst wil ze naar Parijs Nina zoeken. Wanneer ze eindelijk haar vader heeft omgepraat gaan ze samen naar Parijs en logeren bij een oude vriendin van haar vader, Josephine. Zei heeft een zoon Jean-Paul en die blijkt aantrekkelijker te zijn dan Lotte had verwacht. Josephine heeft een atelier en wanneer Lotte daar een haarspeldje vind van haar zus, vertrouwt ze Josephine niet meer. Lotte gaat in Parijs op zoek naar haar zus en vind steeds meer aanwijzingen.

Het was een heerlijk boek om te lezen, je ziet Parijs bijna voor je. De hoofdstukken waren soms net iets te lang, maar toch ook wel spannend genoeg om weer tot het volgende hoofdstuk door te gaan.
Als YA geef ik dit boek 4 sterren, de Cover is aantrekkelijk, het weg rennende meisje op het kerkhof in het schemerdonker en de klaproos blaadjes die je neerdwarrelen. Om het boek zit een elastiek van www.politienietbetreden.nl. Prachtig ik geef 9 punten van de 10.
Mijn dochters van 14 en 20 hebben het ook gelezen en waren ook zeer te spreken over dit debuut.