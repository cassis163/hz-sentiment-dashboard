Heerlijk om weer eens een boek te lezen van een van mijn jeugdhelden. En als je hem laat signeren, zet hij er ook nog eens een super leuke tekening bij ook! Dit is het eerste boek van een tweeluik.

Jord is smoorverliefd op Nadia. Maar hij mag niets met haar beginnen. Hij moet trouwen met iemand anders. Nadia is ook al weggegeven aan iemand anders. Jord zijn vader heeft behoorlijk veel geld. Daarom moet Jord trouwen met een meisje, zodra de zaken nog beter gaan worden. Maar als zijn vader een gevaarlijke zet maakt met zijn bedrijf, is Jord de man in huis. Hij besluit er samen met Nadia vandoor te gaan. Nadia is een heks. Ze stamt af van een Viking. Hij heeft een drakenschip van Barnsteen gehad en ligt er in begraven. Als ze dat schip kunnen vinden zijn ze steenrijk en kunnen ze een eigen leven opbouwen. Nadiaâ€™s overgrootmoeders zijn ook niet wat je gewend bent. Eentje is een Viking Godin en de andere is Baba Yaga. ( die een wandelend huis had op kippenpoten, weet je nog?). Ze proberen het jonge stel te helpen, maar of hun hulp nu echt goed bedoelt is?

Het is een boek waar doden, niet echt dood zijn. Ze kunnen je altijd bezoeken, als ze over magie beschikken. Maar de manier waarop ze naar onze wereld komen is nogal creepy. Er is namelijk iets voor nodig. Dan komen ze meteen en geven ze je hun raad of oplossing van je problemen. Maar willen ze echt wel goed doen? Zijn ze te vertrouwen?

Je gaat mee op avontuur op de rivieren en de zee van Oudholland. Hier maken ze van alles mee. Piraterij, Magie, overvallen en natuurgeweld. Het is spannend en mysterieus en je leert ook nog wat, over het leven in die tijd. Ik vond het lekker vlot lezen en heb er enorm van genoten.

Het speelt zich af aan het einde van de veertiende eeuw in Deventer. Het leven is totaal anders, dan wij het kennen. Molenaars werken keihard om te overleven en om hun kinderen te kunnen voeden. Ook moeten dochters en zonen strategisch goed trouwen. Zodat er een goede toekomst in het verschiet ligt. De liefde komt immers later wel!

De cover vind ik trouwens echt prachtig. Het zijn de twee hoofdpersonages en een helm van een Viking met schedel op de achtergrond. En die vleugels! Echt mooi! En in mijn boek heeft Tais een Vikingschip getekend. Echt zo mooi. Dit is er eentje om te koesteren. 4****