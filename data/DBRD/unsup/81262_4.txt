Door vervelende gebeurtenissen in het verleden, stort Jules zich volledig op haar werk als officier van justitie bij het OM. Haar broer Remi zit in de gevangenis voor de moord op hun vader. Er is sprake van dat hij binnenkort vrij zou komen. Jules wil graag weer met hem in contact komen om meer informatie over haar verleden te krijgen. Maar eigenlijk wil ze hier ook niet te veel mee bezig zijn, daarom stort ze zich op haar werk. Dan gebeurt er iets waar Jules alle aandacht voor nodig heeft. Er ontploft een bom vlakbij het vliegveld in Leeuwarden. Jules en haar team wordt op deze zaak gezet. Al snel blijkt dat het waarschijnlijk om een terroristische aanslag gaat vanuit een bepaalde groep mensen. Ook krijgen ze informatie dat er nog meer aanslagen zullen volgen. Journalist Harry, ex van Jules, bemoeit zich ook met de zaak. Jules is niet altijd even blij dat hij er zich mee bemoeit.

Het is een echte thriller. Je wilt door blijven lezen, want je moet weten wat er verder gebeurt. Af en toe wisselt het verhaal vanuit een ander perspectief. Dit maakt het verhaal extra spannend en het had zelfs nog wat meer mogen zijn om zo wat meer informatie vanuit de andere kant te krijgen. Het is ook een zeer actueel thema met wat er nu allemaal in de wereld gebeurt. Dat maakt het ook extra interessant. Wat jammer is dat je als lezer weinig over Remi mee krijgt en weinig duidelijkheid krijgt over het verleden van broer en zus. Echter maakt het eind van het boek dit ook weer goed. Dit is een echt open en spannend eind en waardoor je dus nieuwsgierig bent naar deel 2. Ik kan niet wachten op deel 2.