Het is nog tot en met 4 februari 2015 Poëzieweek. Aan alle kanten worden activiteiten georganiseerd om poëzie onder de aandacht te brengen. En ik ben van mening dat dat ook bijzonder nodig is. Ik ben zelf een vrij regelmatige lezer waarbij ik probeer oog te hebben voor boeken buiten mijn "comfortzone". Dat gaat heel aardig, maar op de een of andere manier pak ik niet snel uit mijzelf een gedichtenbundel.
Nu mocht ik onlangs de recente bundel De man die ophield te bestaan van Ingmar Heytze lezen. Daarin beschrijft hij via korte gedichten hoe hij het ervaart om vader te worden. Een concreet onderwerp in een zeer toegankelijke stijl. Aan de ene kant voel je de gevoelens die horen bij zo'n wonder, maar aan de andere kant is er ook ruimte voor de gevoelens van onomkeerbaarheid en onzekerheid voor de toekomst ( de toekomst van het kindje, maar ook de eigen toekomst). Ik vind deze gedichtenbundel een absolute aanrader.
Wil je meer over mijn leeservaring weten? Neem dan ook eens een kijkje op mijn boekenblog, bij de blogpost Ouder worden