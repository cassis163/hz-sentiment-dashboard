Morgan, een liefde is de tweede roman van Bas Steman. In deze roman gaat een schrijver met behulp van zijn vriendin op onderzoek uit naar de oorzaak van een bepaalde angst die hem in het verleden is overvallen. Zijn vriendin helpt hem door middel van regressietherapie te achterhalen wat eraan ten grondslag ligt. Samen gaan ze op ontdekkingsreis die de schrijver naar Wales voert, waar een bejaarde vrouw nog steeds op haar lang verloren liefde wacht. De schrijver en deze verloren liefde blijken met elkaar verbonden.

Bas Steman schrijft met prachtige zinnen en mooie verwoordingen zijn verhaal. Deze roman is autobiografisch. Je volgt hier het verhaal van "de schrijver" en de gedachtes van een demente oude vrouw, Betrys. Vooral de stukken die uit naam van Betrys geschreven zijn, zijn krachtig en emotioneel. Het hele boek is een ontdekkingsreis en laat je niet onbewogen achter.