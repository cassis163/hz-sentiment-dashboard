Het was al weer een tijdje geleden dat ik Galgenveld heb gelezen maar ik zat zo weer in dit verhaal, er wordt ook een paar keer weer naar deel 1 verwezen.
In dit boek heeft Maud weer een nieuwe zaak, de verdwenen kinderen maar ook de zoektocht naar Sarina, de zus van Kyra loopt als een rode draad door dit boek heen.
De spanning is weer om te snijden. Ik ben zelf moeder en moet er niet aan denken dat mijn kinderen ontvoerd worden. Het blijft lang onduidelijk waarom de kinderen ontvoerd zijn en waar naar toe. Het is Maud die in de gaten heeft dat ze op een verkeerd spoor zitten. Ook wordt er duidelijk dat Jane niet Sarina is (wat ik wel had verwacht) maar toch wel een link met haar heeft.
De schrijfstijl is erg prettig waardoor je het door wil blijven lezen. Het verhaal wordt uit verschillende oogpunten verteld maar dit is totaal niet verwarrend of storend. Ik kan niet wachten om met deel 3 te beginnen.