Hanna doet onderzoek naar de dood van Youri Paardekoper. Ze komen erachter dat hij om het leven is gebracht. De zaak komt volop in het nieuws, want Youri blijkt de zoon te zijn van Prince Vince (Hans Paardekoper). Prince Vince was een enorm bekende radio DJ, die werkte bij radio Nova. Hij had het goed voor elkaar in zijn gouden tijd. De (minderjarige) meisjes vielen aan zijn voeten, er was geen gebrek aan geld en hij had drank en drugs genoeg om goede feestjes te bouwen. Maar hij had nooit gedacht dat zijn verleden hem zou inhalen, dat zeker weten niet! Hanna volgt elke kleine aanwijzing en ze komt er langzaam maar zeker achter dat er veel mensen bij deze zaak betrokken zijn. Prince Vince wordt aangeklaagd door een aantal vrouwen, die zeggen dat hij ze heeft verkracht. En dat ze toen minderjarig waren……En dat is strafbaar, dat is een feit!
Ondertussen loopt de moordenaar van Youri vrij rond……..Wie heeft het toch gedaan?
Hanna is zwanger van Xander (werkt ook bij de politie) en de mensen om haar heen laten haar dat steeds weer weten. Ze zijn overbezorgd of denken dat een zwangere vrouw rustiger aan moet doen. Maar zij is niet de vrouw om achter haar bureau te gaan zitten. Ze moet op onderzoek uit! Deze zaak komt wel erg dichtbij. Ze kan het niet loslaten, ze moet het gewoon weten. Stukje voor stukje vallen de puzzelstukjes op zijn plaats. Het plot is op zich best verrassend, het daderprofiel is ook te begrijpen. Wat zet iemand aan tot moord? In dit geval voel je mee, met de moordenaar. Het is natuurlijk nooit goed te praten. Maar enig begrip heb je wel voor de toestand van de moordenaar.

Je leest vanuit het oogpunt van vrij veel van de personages in dit boek. Vooral de stukjes van de moordenaar, die zetten je aan het denken. In het begin had ik echt niet door wie het was. Maar de schrijver geeft af en toe stukjes plot weg, bewust naar mening. En dan denk jij, ja die is het! Er gaat een lichtje bij je branden. En je hebt gelijk, maar er komen steeds meer vragen in je op. Telkens als je iets te weten komt, krijg je meer vragen. Dat vind ik een bijzondere manier van schrijven!

De cover vind ik persoonlijk heel mooi, het staat voor een van de slachtoffers in het boek. En slachtoffers die zijn er echt veel. Het is echt een moordroman. Veel moorden en emotionele toestanden die je raken in je hart. Dus om het in dit genre te plaatsen is een schot in de roos!
Het is mysterieus en je wilt weten hoe het afloopt.
Dit is het derde boek met Hanna Vermeer in de hoofdrol. En je kunt het boek lezen zonder de andere twee eerst te lezen.

De titel past perfect bij het boek, dat vind ik altijd enorm leuk omdat te kunnen zeggen!
SuperNova, slaat op verschillende dingen. Maar het belangrijkste is toch dat het om een ster gaat die in een diep zwart gat valt. En dat is echt goed bedacht. Het is een beetje dubbel omdat de Radiozender ook zo heet. Dus dat is echt de perfecte titel voor dit boek!

De schrijfstijl leest gewoon supervlot, het lettertype is groot, maar daar wen je snel aan. Het is echt een aanrader dit boek! Het krijgt van mij 4 ****