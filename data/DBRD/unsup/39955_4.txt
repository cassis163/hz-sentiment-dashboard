Dit boek vertelt het verhaal van Chris, een adolescent die In de wildernis van Alaska om het leven komt nadat hij een paar jaar heeft rondgezworven.

Het boek is een documentaire op papier. De schrijver analyseert het leven van Chris, en vooral wat hem dreef, wat zijn intrinsieke motivatie was om zijn leven te leiden op een onorthodoxe manier.
Het is een waar gebeurd verhaal, waarin we lezen over Chris zijn zwerftocht, met daar tussendoor fragmenten over zijn jeugd. Zo krijg je gaandeweg een beeld van deze bijzondere jongen.

Het is vlot geschreven, met veel beschrijvingen van de natuur, daar moet je van houden.
Het verhaal boeide mij zeker tot het einde, waarbij ik ook dankbaar ben voor de epiloog, want dat maakt het verhaal echt af.