Toegankelijke, korte, filosofische bespiegelingen over allerlei dilemma's van deze huidige tijd. Interessant om te ervaren hoe deze in een andere context komen te staan als je ze in een breder tijdsbestek plaatst. Hierdoor lijkt er meer ruimte te ontstaan. Rob Wijnberg nam mij mee om thema's en vraagstukken van een grotere afstand te bekijken, waardoor nieuwe gezichtspunten ontdekt kunnen worden. Ook als je niet bekend bent met filosofie is dit boek goed leesbaar. Het zet de lezer op een prettige manier aan het denken.