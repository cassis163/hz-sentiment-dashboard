Het boek begint met een stukje dat de titel 'Wat vooraf ging in De man van Venus' draagt. Goed toegevoegd, al was mij niet meteen alles duidelijk! Zo werden er bepaalde personen genoemd, die je alleen kon kennen vanuit deel 1. Ik moest dus wel even inkomen in dit verhaal. Maar toen ik eenmaal de smaak te pakken had was het een retespannend verhaal. De schrijver is Daniel Meyer. Dat is een pseudoniem. Dit pseudoniem vind ik zelf niet heel erg fijn gekozen vanwege de naam van de hoofdpersoon (Daan Meyer). In combinatie met de foto van de schrijver heb ik dus steeds de schrijver in mijn hoofd wanneer ik aan de hoofdpersoon denk!
Het verhaal zit echter vol met spanning en er gebeurd altijd wel iets. Daarnaast heeft de schrijver kleine hoofdstukjes gebruikt, wat erg lekker leest. Elk momentje kun je zo even lezen, zonder dat je op de helft van een hoofdstuk je boek dicht moet slaan!
Het einde van het boek sloeg bij mij in als een bom. Ik had mij al helemaal ingesteld op een bepaald einde en in het laatste hoofdstuk werd dat idee helemaal onderuit gehaald. Mijn complimenten voor de schrijver.
Ik zou dit boek zeker aanraden. Wel is het verstandig eerst 'De Man van Venus' te lezen.
Ik geef 'Het Masker van Venus' drie en een halve ster. Dat staat voor een goede thriller.