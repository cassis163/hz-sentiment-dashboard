Met dank aan de Rijnlandse boekenwinkel in Oegstgeest:
Bij deze boekenwinkel zag ik namelijk een aantal weken geleden dit boek liggen Onrust van John Hart en op dit boek zat een kaartje dat het aangeraden werd door een van de medewerkers. Nou zie je dat wel vaker maar ik werd ook benieuwd naar dit boek omdat ik het ook nog niet in andere boekenwinkels tegengekomen was. In elk geval was het goed dat het aangeraden werd want ik vond het ook een heel goed boek en het staat ook in mijn top 10.
Ik heb gelijk op Dizzie gekeken of hij nog meer boeken had geschreven en dat was zo. Gelukkig ben ik deze niet gelijk gaan bestellen want bij het uitzoeken van mijn boeken voor de boekenmarkt zag ik tot mijn aangename verrassing dat ik het boek De wet en de leugen al in mijn bezit had. Ik ben vandaag in dit boek begonnen en heb er al ruim 100 bladzijdes van gelezen en denk dat ik dit boek zelfs nog boeiender ga vinden dan "Onschuld".
Wat een geweldige schrijver zeg deze John Hart. Onbegrijpelijk dat hij nog zo onbekend is in Nederland want hij schrijft echt heerlijk.