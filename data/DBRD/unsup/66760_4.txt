Je verwacht een thriller, zoals op de voorkant staat geschreven, waarin de hoofdpersoon opzoek gaat naar de moordenaar van een vriend. Echter niets is minder waar. Het is zeker geen boek over de Golfoorlog zoals de achterkant doet vermoeden. De Golfoorlog wordt een keer vermeld maar daar blijft het ook bij. Laat ik hieronder schrijven waar het wel over gaat, misschien dat dit meer lezers zal trekken voor dit toch goed geschreven spannende boek.

Ned Rourke voormalig militair is het zat om steeds te verhuizen, hij wil zich ergens settelen. Zijn vrouw (geologe) wil het liefst zelf ook werken en ze besluiten dat hij schietinstructeur wordt op een basis in de USA. Maar Rourke als voormalig soldaat gewend vrijheid te hebben, voelt zich niet echt thuis op een basis (elke keer weer een nieuwe lichting soldaatjes schietinstructies geven) en vindt een baan als salesmanager voor Haplon Systems, een wapenfabrikant. Hier begint het boek.

Laat ik in een paar zinnen zeggen wat er gebeurt en jullie moeten zelf de plot maar lezen. Je vrouw denkt dat je vreemd gaat. Je baas verzwijgt een grote opdracht. Een vriend wordt vermoord. Je zoon gaat werken in Afrika. Een diamant handelaar die voor de regering werkt. En je belandt met een vrouw op een schip die uitvaart met bestemming onbekend.

Al met al een goed verhaal met een mooie ontknoping ver buiten USA.

Wat mij betreft een aanrader, oordeel zelf.