De wonderjaren van Billy Marvin van Jason Rekulak is een boek vol herkenningspunten voor wie in de jaren 80 is opgegroeid. Een grappig geschreven verhaal dat mij tegen het einde ook nog eens behoorlijk wist te verbazen!

Het boek is geschreven in de ik-vorm. Dit kan ook wel eens heel fout uitpakken, maar dat is bij dit boek gelukkig niet het geval. Het heeft een vlotte en toegankelijke schrijfstijl, waardoor ik door wilde lezen om te zien wat er verder zou gaan gebeuren.
Hier en daar heeft het boek wel de neiging wat te ‘kabbelen’, sommige stukken hadden wat mij betreft iets korter gemogen en ook gingen de personages niet echt heel erg leven voor mij.

Toch vond ik het een leuk boek om te lezen en heb ik er ook zeker van genoten. Een fijn boek voor de vakantie waarbij je gewoon lekker kunt lezen en niet constant je gedachten erbij hoeft te houden.
Wat ik overigens ook grappig gedaan vind is dat je de game die Billy maakt op de site van Jason Rekulak kunt spelen!