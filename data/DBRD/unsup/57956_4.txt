Wat een boeiend boek zeg met een heerlijk weg lezende schrijfstijl, greep me echt bij mijn lurven. Je voelde aan alles dat er wat te gebeuren stond. Wilde weten wat er nu ging gebeuren, welke kant het op zou gaan. Het boeiende aan het verhaal was dat het ging om het levensverhaal van Tobias (Jeu) Crutzen, die zich van een nietsnut opgewerkt had tot een gigant in de mediawereld. Vanwege zijn 60e verjaardag gaf hij toestemming voor een interview in een live uitzending op televisie, een soort van Zomergasten. Tobias weet niet dat er een redactrice is die op wraak zint. Ook de presentatrice heeft nog een appeltje te schillen met Tobias. Ook heeft hij de vraag gekregen om minister te worden, wordt zijn zoon Marc vermist in Griekenland, draagt hij zijn Heller imperium over aan zijn schoonzoon, de avontuurtjes van Tobias met jonge vrouwen en het feit dat hij in zijn jeugd stotterde en regelmatig mishandeld werd door zijn vader.
Al deze aspecten weet Michael Berg op een magnifieke manier te combineren binnen één verhaal.
Vooropgesteld dit is géén  gewone  thriller zoals we van Michael gewend zijn. Geen onverwachte moorden, gevaar voor eigen leven of spannende actiescènes, maar de spanning is erg subtiel.
Het interview is bedoeld om een beeld te krijgen van Tobias en zijn leven, maar kreeg ondertussen een compleet ander verhaal, met vele herinneringen die door Tobias zijn hoofd malen. Aan zijn verborgen leven zitten aspecten die hij liever niet wil prijsgeven.Michael heeft dit gegeven op een psychologisch interessante manier uitgewerkt. De zenuwen die hij in zijn greep begint te krijgen door de manier van vragen van de interviewster, kun je bijna lijfelijk voelen.
Maar het werkt uitstekend; Tobias zit muurvast in de machtsstrijd met de journaliste die hij met afwisselend succes doorstond is spannend en bij vlagen zelfs sensationeel. Dat Tobias de betreffende journaliste ooit heeft beledigd, is een extra plot die Michael heeft verwerkt in het verhaal. Daar bovenop is er ook nog een redacteur die een appeltje met Tobias te schillen heeft. Michael houdt knap in het midden welke onaangename ontboezemingen er voor Tobias in het verschiet liggen. De ontknoping kent zelfs een zeer verrassende wending die ik niet aan heb zien komen!
Alléén wel een beetje jammer dat er nogal wat tekstuele fouten in het verhaal zaten. Is wel een aandachtpunt voor een volgend verhaal!