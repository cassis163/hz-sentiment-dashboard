Als Preston & Child weer met een nieuwe Pendergast komen, dan weet ik het niet zo goed. Ik vind ze top, maar ik moet er ook zin in hebben om ze te lezen. Dus deze lag al even op me te wachten. Maar wow, deze heb ik echt te lang laten liggen! De verborgen kamer is goed, heel goed! Het is overigens wel handig om het voorgaande deel - De scharlaken kust - gelezen te hebben.

De opening is ijzersterk. Voor je het weet zit je midden in het verhaal en wordt je meegezogen in een spannende achtervolging over meerdere werelddelen. Around the world in 80 days is er niets bij. In dit stuk een hoofdrol voor Proctor die achter Diogenes jaagt in een poging Constance te redden. En daarbij blijft het niet. Gebeurtenissen en verhaallijnen volgen elkaar snel op in korte hoofdstukken. Waarbij er dit keer niet eens een absolute hoofdrol voor Pendergast zelf is weggelegd. Ik ben benieuwd of dit in vervolgdelen zo blijft. Er is volop actie en spanning terug te vinden. Het plot is goed. Ik vloog door het boek heen.

Minpuntjes? Wil ik echt alles weten over het liefdesleven van Constance? Hmmm... En de waarschijnlijkheid van de dingen die gebeuren, is niet altijd even groot. Die zijn soms wat ver gezocht en heeft het verhaal eigenlijk niet nodig. Dat is echter niet anders dan in andere delen. Maar als Pendergast liefhebber maal ik daar niet om...

Voor mij een dik verdiende 5 sterren!