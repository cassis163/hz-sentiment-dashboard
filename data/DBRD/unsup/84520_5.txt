Circe is de dochter van de Zonnegod Helios en de Oceanide Perse. Ze is al sinds haar geboorte anders dan andere Goden en is hierdoor een beetje een buitenbeentje. Ze heeft een vreemde stem, ze ziet er normaal uit en ze heeft geen krachten. Ze wordt verliefd op de mens Glaucos en uit pure wanhoop verandert ze hem per ongeluk in een God. Happily Ever After, zou je denken, maar niets is minder waar. Glaucos wordt verliefd op de nimf Scylla en uit razernij en jaloerzie verandert Circe deze beeldschone nimf in een zeskoppig monster. Het wordt duidelijk dat Circe krachten bezit en na deze daad wordt zij verbannen naar het eiland Aiaia.

"That was my first lesson. Beneath the smoot, familiar face of things is another that waits to tear the world in two."

Of je nu wel of geen liefhebber van de Griekse mythologie bent, Circe is een boek dat op je wil-ik-lezen plankje zou moeten prijken. Madeline Miller heeft een betoverend boek neergezet dat iedereen het verhaal van Circe in zal sleuren, tot de laatste bladzijde dichtgeslagen wordt. Hoewel in grote lijnen de originele mythen zijn aangehouden, heeft Madeline zeker haar eigen draai eraan weten te geven. Voor mij, als leek in mythologie, zocht ik tijdens het lezen wat dingen op Google en juist daarom was haar eigen inzicht in Circe positief opvallend. Wellicht dat echte kenner hier anders over denkt, daar durf ik natuurlijk geen uitspraak over te doen.

"I thought once that gods are the opposite of death, but I see now they are more dead than anything, for they are unchanging, and can hold nothing in their hands."

De schrijfstijl is fijn en beeldend. Hierdoor zijn de Goden levensecht neergezet en is het makkelijker om de specifieke God voor je te halen. Ook de omgevingssferen op het eiland Aiaia zijn mooi omschreven. Maar de band tussen mens en God komt misschien nog wel het best uit de verf. De angst voor de macht van de Goden is realistisch neergezet en tegelijkertijd ook het respect voor de Goden. Maar toch is Circe degene die de show steelt. Van onzeker en eigenlijk gewoon een zielig meisje transformeert ze tot een vrouw met een groot hart, terwijl vanaf buiten haar hart maar klein en ijskoud lijkt. Haar zoon is haar alles en dat is goed te merken.

Wat een wonderschoon verhaal. Mijn interesse in mythologie is gewekt en ik wil hier absoluut meer over lezen. Aanrader, dikke 5* verdiend!