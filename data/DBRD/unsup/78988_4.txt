Wat als iemand zint op wraak en daartoe bereid is om niets of niemand te ontzien...

Matsya is het derde boek van de hand van Sterre Carron. Het vertelt de verdere belevenissen van inspecteur Diaz en is het vervolg op Mara en Tirtha.

Ellen Verbeeck is een succesvolle pediater, haar man is tandarts. Ze hebben twee gezonde kinderen en komen ook materieel niets te kort.  Emma is de vaste babysit voor hun tweeling waar ze steeds op kunnen rekenen.  Ellen en Mark hebben woorden na een avondje stappen.  's Morgens vindt Ellen het vermoorde lichaam van Emma bij het zwembad. De volgende dag vertelt haar dochter Lieselot over een pratend spook naast haar bed.  Het kind is helemaal overstuur als de ogen van haar knuffel eruit blijken gesneden.  Rani Diaz voelt meteen aan dat Ellen haar niet alles vertelt.  Slagen Diaz, Simons en hun team er onder de leiding van Van Damme in om de zaak op te lossen voor er nog meer slachtoffers vallen?  

Matsya begint sterk.  Ik zat direct in het verhaal en wilde weten hoe het afloopt.  De eerste bladzijde van elk hoofdstuk is telkens mooi bedrukt. 

De laatste 100 bladzijden heb ik een sprintje getrokken omdat ik het einde wilde kennen.  Ik had het gevoel dat de kracht wat uit het verhaal verdwenen was.  

Ondertussen bestelde ik ook het 4de boek van Sterre Carron. Ze heeft een vlotte schrijfstijl en schetst haar karakters op een aangename manier.  Ik hoop echter dat ze kiest voor kwaliteit ipv kwantiteit!