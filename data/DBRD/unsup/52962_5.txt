Weer een hele goeie van mijnheer de Winter. Wat is hij toch een rasverteller! Het boek leest als een thriller. Eigenlijk zijn er volgens mij niet zoveel Nederlandse schrijvers die zo'n goed verhaal kunnen vertellen. Het blijft opvallend dat zijn felle zionistische voorkeuren toch nooit storend in zijn boeken verwerkt worden. In dit boek laat hij de vader van de hoofdpersoon Bram de harde uitspraken doen, terwijl Bram zelf juist heel gematigd en barmhartig blijft. Ik zou graag tegen mensen, die de Winter niet willen lezen omdat zij zijn openbare optreden of uitspraken in zijn columns onverteerbaar vinden, willen zeggen dat de schrijver de Winter echt de moeite waard is.