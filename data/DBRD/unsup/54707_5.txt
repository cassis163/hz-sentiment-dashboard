Recensie : Luotisade deel 1- Schaduw der Verdoemenis – Natascha van Limpt
April 2016
ISBN : 9789463080422
NUR: 334
Zilverbron

Flaptekst:
Aan het sterfbed van haar moeder krijgt Eleanor te horen dat ze nog een broer heeft. Tijd om vragen te stellen is er niet: het dorp wordt aangevallen door trollen en met de grond gelijk gemaakt. De jonge vrouw vlucht weg en bijt zich vast in de zoektocht naar haar broer. Kilometers bij haar vandaan ontdekt de piraat Brian dat hij een mysterieus medaillon bezit, waarover hij van zijn kapitein niet mag spreken. Toch kan hij het geheim maar moeilijk naast zich neerleggen. Wanneer hij aan land gaat om Luotisade te verkennen, gebeuren er dingen die hij niet had voorzien. Zijn leven verandert voorgoed. Eleanor en Brian worden beiden gedwongen de gevreesde Verdoemenis in te trekken, een vergeten streek waar afschuwelijke wezens wonen en de dood constant op de loer ligt. Met gevaar voor eigen leven proberen ze de geheimen te ontrafelen en het verleden en de toekomst aan elkaar te knopen
Het verhaal speelt zich af in de tijd van piraten, ridders, trollen…
Je maakt kennis met Eleanor en haar zusje Maerwynn, hun karakters worden goed beschreven, waardoor je je meteen in hun kan inleven en alles voelt wat zij voelen. Eleanor is een meid die niet bang is uitgevallen, in dit verhaal staat ze af en toe doodsangsten uit maar ze blijft sterk.
In de tweede verhaallijn maak je kennis met Brian, een heuse piraat. Hij lijkt een stoere gast , maar kan ook een klein hartje hebben, blijkt in de loop van het verhaal. Ook de andere karakters worden allemaal goed uitgediept zodat je je in elk van de hoofdpersonen kan verplaatsen. Knoept is mijn favoriet, samen met met Aidan en Lorre. Er zijn mensen en wezens ( trollen, woudwezens) in dit boek, wat het een echte fantasy maakt.
De twee verhaallijnen komen al snel samen, wat ik ergens al verwacht had. Samen kan je immers meer bereiken. De samengevoegde groep moet dwars door de Verdoemenis.. een plek waar nog nooit iemand leven uit gekomen is… Onderweg gebeurt er van alles, er is ruim voldoende spanning, maar ook romantiek en humor in het verhaal. Net al je denkt dat ze alles wel gehad hebben, gebeurd er weer iets .. Het is spannend vanaf het begint tot het eind. Het leest heerlijk vlot, je leeft echt mee met iedereen, ook al is het soms niet erg fijn om mee te maken… je wil weten of het ze gaat lukken. Het plot is zeker niet voorspelbaar, de epiloog al helemaal niet. Het is jammer dat het boek uit is… ik wacht met smart op deel 2.
5 sterren.