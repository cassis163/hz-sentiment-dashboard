Patricia Cornwell's vierde boek, Rigor Mortis, was mijn eerste. Ondanks de tip (lees de Scarpetta's op volgorde) die achterin (!) het boek te vinden is.

Rigor Mortis heeft me vanaf de eerste bladzijde in zijn greep gehouden. De moorden die worden gepleegd wijzen naar de man die op de elektrische stoel is geÃ«xecuteerd. Maar kan dat wel? Kay Scarpetta doet, onder andere met rechercheur Marino, onderzoek. Wel bijzonder trouwens, dat een patholoog-anatoom politieonderzoek verricht.

Dit neemt niet weg dat het verhaal een goede opbouw in de spanning heeft. En nergens wordt het langdradig of vervelend. Tot aan het eind van het boek weet Cornwell de spanning te handhaven. En is het uiteindelijk plot niet voorspelbaar. Dat is wel eens anders in boeken.

Toch heb ik nog wel een, zij het kleine, aanmerking op het boek. Cornwell gebruikt medische termen die voor een leek onbegrijpelijk zijn. Helaas wordt niet uitgelegd wat de betekenis hiervan is. Ondanks dit minpuntje is Rigor Mortis me uitstekend bevallen en zal ik niet nalaten meer boeken over Kay Scarpetta te gaan lezen.