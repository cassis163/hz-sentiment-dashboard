‘De Kale aap’ begint met een boeiende inleiding van Midas Dekkers over waarom het boek eigenlijk zo is gaan heten, en niet meer ‘De naakte aap’ zoals het oorspronkelijk vertaald was. Dit verhaal maakt nieuwsgierig en laat meteen de denkwijze van de rest van het boek zien: de mens als dier. In verschillende hoofdstukken over onder andere voeding, verzorgen en vechten wordt het gedrag van de mens verklaard vanuit de evolutie. Deze –in die tijd erg nieuwe- manier van kijken schopt sommige mensen misschien tegen het been, maar ik vind het een interessante van kijken. Sowieso heb ik een hoop geleerd over menselijk en dierlijk gedrag, alleen al door de beschrijvingen. Soms gaat Morris wel wat ver naar mijn mening, bijvoorbeeld wanneer hij homoseksueel gedrag verklaard, maar ook dit moet in het perspectief van vijftig jaar geleden worden gezien. Al met al een interessant boek dat zeker het lezen waard is, ook voor niet-biologen.