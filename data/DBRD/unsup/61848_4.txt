De 14-jarige Billy, een lange stakerige jongen, Alf, die niet alleen dezelfde naam heeft als de Alien uit een tv-serie maar er ook nog op lijkt en de hunk Clark, die een mismaakte hand heeft, vinden op school geen aansluiting bij andere groepjes en raken daardoor met elkaar bevriend. Billy woont samen met zijn moeder die in een nachtploeg werkt, waardoor hij en zijn vrienden iedere avond zijn vrijheid kunnen vieren.

Als Alf ontdekt dat Vanna White, de lieftallige assistente die de letterbordjes omdraait bij het Rad van Fortuin en de mooiste vrouw van Amerika, in haar blote kont op de Playboy staat, willen de drie vrienden per se deze Playboy hebben, maar hoe kom je daar als 14-jarige jongen aan? Ze bedenken allerlei plannen, die hoe langer hoe ingewikkelder worden, om aan het felbegeerde tijdschrift komen. Als onderdeel van één van deze plannen, moet een van de jongens aanpappen met de dikke nerd Mary Zelinsky, de dochter van de plaatselijke tijdschriftverkoper. Billy biedt aan deze vervelende taak op zich te nemen, maar gaat het hem nog wel om het bemachtigen van de playboy of heeft hij andere motieven?

De Wonderjaren van Billy Marvin is een mooi opgebouwde en vaak geestig geschreven roman over drie opgroeiende vrienden in 1987, waarbij de jaren tachtig weer volop tot leven komen.