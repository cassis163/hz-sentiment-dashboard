In het boek Waarom verdrinken vissen niet van Anna Claybourne krijg je antwoorden op tal van vragen, die stiekem elke volwassene zelf ook wil weten, om een beetje beslagen te ijs te komen, als je zoon of dochter, neefje, nichtje en kleinkind deze vragen zou stellen.

Zo kun je de antwoorden vinden op waarom poetsen dieren hun tanden niet?, Hoe zoemen vliegen?
Deze vragen worden beantwoord in kleine kopjes tekst met een leuke foto of tekening erbij.
Vaak zijn het ook antwoorden die echt niet elke volwassene zelf al wist, dus leer je er samen iets van, dit maakt het boek extra leuk.

Zo zitten er ook echt hele mooie plaatjes in, mooie tekeningen van Claire Goble, maar ook tekeningen van Leonardo da Vinci met de dame en de hermelijn, waardoor je als kind ook een beetje kunstgeschiedenis krijgt, en voor de volwassene is het boek dan heel mooi op tafel te zetten, waardoor je naar een kunstwerk kijkt, maar het boek ook makkelijk te pakken is.
Wel een pluspunt dat de tekeningen in het boek origineel zijn, en dat er ook echt hele oude tekeningen in staan, zo laten ze zien hoe de dieren vroeger getekend werden.
De cover is ook mooi, neemt je gelijk mee naar het dierenrijk.

De stijl van Anna Claybourne is grappig en vlot geschreven, doordat je steeds kleine kopjes leest kun je het hele boek doorbladeren, van achter naar voor, van voor naar achter, net in welke weetjes je zin hebt, dit alles maakt het een boek wat je makkelijk oppakt en tussendoor een keer een stukje kan lezen met de kinderen.
Anna Claybourne is met dit boek goed geslaagd om een leuk boek voor kinderen van boven de 6 te schrijven, juist de kleine afwisselende vragen met het bij behorende antwoord maken dit een boek wat ze blijven doorbladeren en lezen, wat ze op een druilerige dag juist gaan pakken als ze met hun vriendjes of vriendinnetjes aan het spelen zijn.