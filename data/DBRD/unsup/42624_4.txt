Kinderloosheid en vooral ongewenste kinderloosheid is vandaag de dag in de huidige maatschappij steeds meer aanwezig. Of eigenlijk beter gezegd; steeds meer zichtbaar.

Waar vroeger nog een groot taboe rustte op kinderloosheid, wordt dit taboe nu vaker doorbroken door het onderwerp op diverse manieren aan de kaak te stellen en ermee in de openheid te treden.

Als zelf ongewenst kinderloze heb ik vaak gedacht dat ik een van de weinige was. Omdat het onderwerp in de huidige samenleving nog steeds zo onbespreekbaar lijkt.
Vooral met het verdriet dat hiermee gepaard gaat.

Odile heeft een informatief boek geschreven vanuit haar eigen ervaring maar vooral ook vanuit ervaringen van anderen die ongewenst kinderloos zijn en dit in veel gevallen ook blijven.

Je pakt je leven niet zomaar weer op. Dit grote verdriet leg je niet even naast je neer. Zeker niet als dit je grootste wens is in je leven.
Je zult je leven opnieuw invulling moeten geven, je moet leren omgaan met het verdriet en de leegte die ontstaan is.
Niet alleen jij maar ook de omgeving om je jou heen.

Odile en de ervaringsdeskundigen in dit boek maken ongewenste kinderloosheid bespreekbaar op een manier dat een ieder die hiermee te maken krijgt erkenning en herkenning ervaart.

Ik vind dit boek dan ook zeker een aanrader voor zij die ongewenst kinderloos zijn, maar ook voor hun omgeving. Want het verdriet is niet van de wensouders alleen.

Het enige minpuntje wat ik zelf aan dit boek heb ervaren is dat er vooral geschreven wordt vanuit ervaringen door mensen die ongewenst kinderloos zijn maar nog behandelmogelijkheden hebben gehad zoals ivf.

Het uiteindelijke verdriet is absoluut overeenkomstig. Maar persoonlijk ben ik ongewenst kinderloos door kanker.
Ik heb geen enkele keuze gehad en was plots mijn droom en toekomst kwijt.
Ik heb mij niet kunnen voorbereiden of langzaamaan toegewerkt naar een leven zonder kinderen. Ik had geen keus.

Ik heb de schrijfster dit ook laten weten. Wellicht zou het een kleine toevoeging kunnen krijgen. Ik ben namelijk niet alleen.

Al met al. Een mooi informatief boek, en eventueel ook voor hulpverleners en belangstellenden. Het geeft verdieping en maakt het onderwerp bespreekbaar.