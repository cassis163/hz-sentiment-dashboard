Na de dood van zijn ouders wordt Victor opgevoed door zijn grootouders. Vooral met zijn opa heeft hij een speciale, sterke band. Op een dag zegt opa dat hij de uitverkorene is, wat dat betekent kan ik niet zeggen zonder teveel prijs te geven over het verhaal.
De volwassen Victor is een hardvochtige zakenman en komt op een, naar zijn idee, geweldig idee. Dat idee kan hij met enkele anderen uitvoeren met vele doden tot gevolg.
Het lijkt of Nederland 80 jaar terug in de tijd gekatapulteerd wordt, en dit allemaal door de moderne technologie.

Het boek is in een vlot tempo geschreven, in een aangename schrijfstijl.
In het begin vond ik de plots opduikende personages nogal verwarrend, maar dat duurde maar even. Ook dacht ik, ohnee, sci-fi toestanden, da's mijn ding niet. Maar dat is tijdens het lezen weer helemaal goed gekomen.
Het verhaal zit goed in elkaar en is goed uitgedacht en uitgewerkt...en het is vooral erg angstaanjagend. het zet je aan het denken, stel dat er echt iemand op dit idee komt. Je wil het niet meegemaakt hebben... als je het al overleeft. Het ergste is, met de technologie van nu is het nog mogelijk ook. Lees en huiver zou ik zeggen!