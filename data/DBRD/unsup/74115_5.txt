Zielsgeheim is het eerste boek dat ik van Sharon Bolton heb gelezen al heb ik wel al Offerande liggen en geloof me deze zal ik zeker binnenkort gaan lezen.
Zielsgeheim is een vlot geschreven en spannend verhaal waarin geen saai moment te vinden is. Ik heb het boek dan ook binnen een dag uitgelezen. Wat hierin ook hielp zijn de korte hoofdstukken.

Dit boek heeft een zwaar onderwerp namelijk Jack the Ripper, maar daarnaast eigenlijk nog een veel zwaarder onderwerp namelijk groepsverkrachtingen van minderjarigen meisjes. Ja zelfs een doorgewinterde thriller lezer met een voorkeur voor seriemoordenaars zoals ik had even een momentje nodig om dat te verwerken Maar Sharon Bolton zorgt er met haar schrijfstijl wel voor dat het niet smakeloos wordt.

Naast het verhaal van Lacey, is er het verhaal van Cathy. Langzaam maar zeker wordt duidelijk, wat deze twee verhalen met elkaar te maken hebben en dit zet zich door naar een erg spannend en toch wel verrassend plot.

Ondanks het onderwerp kan ik Zielsgeheim aanraden aan iedereen die van een spannend boek houdt, die schrijfstijl van Sharon Bolton zorgt ervoor dat je van begin in het verhaal gezogen wordt en het laat je pas los zodra je boek dicht slaat.