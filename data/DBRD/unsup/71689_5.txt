Wat een schitterend geschreven thriller is Spoorloos van Jane Casey. Het leest heerlijk weg en de uitkomst aan het einde is super verrassend! Zelf ben ik een persoon die zich dan waant in de wereld van het boek wat ik lees. Bij sommige verhalen heb ik moeite om die wereld te kunnen betreden maar dat was bij Spoorloos absoluut niet aan de orde! Ik zat er zo in en het hield me vast ook.
Het is een boek wat je ook even kan wegleggen en vervolgens weer kan oppakken, het verhaal blijft in je hoofd actief. Spoorloos is echt een aanrader om te lezen voor thriller liefhebbers!

Over het verhaal:
Sarah Finch is onderwijzeres op de school waar een meisje wordt vermist. Als Sarah op een dag gaat hardlopen komt zij het levenloze lichaam van de twaalfjarige Jenny tegen. Dit geeft voor Sarah enorm veel herinneringen aan haar nog altijd vermiste broertje Charlie. Bij beide vermissingen lijkt Sarah de laatste persoon die de slachtoffertjes heeft gesproken.
Heeft zij iets met beide vermissingen te maken?