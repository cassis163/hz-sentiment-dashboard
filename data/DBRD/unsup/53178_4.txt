Geschreven: Josie Silver
Uitgeverij:Luitingh-Sijthoff
Uitgave:2017, Nederland 2018
ISBN:978-90 245 8088 0
Pagina’s: 411

Er is nog niet zoveel te vinden over Josie Silver. Alleen dat ze een echte romanticus is. Ze ontmoette haar man toen ze op zijn 21ste verjaardag op zijn voet ging staan. Inmiddels hebben ze twee jonge kinderen samen. Een dag in december is haar debuutroman.

Waar gaat het over?
Twee mensen. Tien kansen.
Een onvergetelijk liefdesverhaal

Laurie is er zeker van dat liefde op het eerste gezicht niet bestaat. Het leven is geen romantische film, toch? Maar dan, op een besneeuwde decemberdag, ziet ze vanuit de bus een jongen bij de halte van wie ze voelt dat hij de ware is. Hun ogen ontmoeten elkaar, er is een magisch moment… en dan rijdt haar bus door.
Laurie denkt dat ze de jongen van de bushalte nooit meer zal tegenkomen. Maar een jaar later stelt haar beste vriendin Sarah haar tijdens kerst voor aan de nieuwste liefde van haar leven.
En dat is … de jongen die ze gezien heeft vanuit de bus.
Vastbesloten om hem te vergeten gaat Laurie verder met haar leven, maar wat als het lot andere plannen heeft.

Het equivalent van Love Actually, maar dan in boekvorm, The bookseller

Een liefdesverhaal pur sang. Heerlijk, Marian Keyes

Wat vond ik van dit boek?
Ja geweldig boek, waarbij je op de bank kruipt. Dekentje erbij. Warme chocolademelk of thee. Verstand op nul en heerlijk genieten.
Ik had verwacht dat dit boek, toch ook meer een kerstverhaal zou zijn, dan dat het in werkelijkheid was. Maar dit boek was zo genieten, dat er geen sprake was van enige teleurstelling dat kerst niet ter sprake kwam.
Voor iedereen die zichzelf dan ook deze vraag stelt. Ja, je kan dit boek altijd lezen, op elk moment van het jaar. Het is niet alleen bedoeld voor rond de feestdagen.
Vanaf het begin van het boek weet je al hoe het einde zal zijn. Het boek draait echt om de weg daarnaar toe. Cliffhangers of spanning ontbreken hierdoor. En dat is jammer. Maar de weg is echt wel fantastisch geschreven.
We maken allemaal dingen mee in het leven, waardoor ons levenspad niet altijd kaarsrecht is, maar vol bobbels, hobbels, hoop, liefde, verdriet, lol en angst. Al deze emoties komen in het boek naar voren en ook echt tot hun recht. Hierdoor is het boek en het verhaal zeer realistisch en komt het verhaal zeker geloofwaardig over.
Mooi debuut, ik geef 4*