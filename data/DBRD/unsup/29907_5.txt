Katinka wil schrijfster worden. De verhalen komen zomaar op in haar hoofd, maar ze weet niet goed hoe ze ze op papier moet zetten. Gelukkig is haar overbuurvrouw Lidwien een beroemd schrijfster. Katinka gaat vaak bij haar langs en helpt haar in ruil voor schrijflessen in de tuin. Ondertussen leert Katinka wat show, donâ€™t tell en kill your darlings betekenen voor je boek. En wat de functie is van staccato en wat dat heeft te maken met ritme.

"Best lastig als je moeder dood is."

Dat is de eerste zin uit het boek. Je zit meteen midden in het verhaal. Katinka neemt je mee in haar leven en dat van haar vader en haar broertje Kalle. Haar moeder is al 10 jaar dood en Katinka mist haar. Ze bouwt een band op met Dirkje, de vriendin van haar vader. Ze leert om te schrijven en wordt de hoofdpersoon van haar eigen boek. Ze worstelt met zinnen en de adviezen van Lidwien. Sommige stukken uit het boek heeft ze wel 10 keer aangepast. Pas aan het eind van het boek weet ze dat ze per ongeluk een boek heeft geschreven.
http://jolandapikkaart.nl/hoe-ik-per-ongeluk-een-boek-schreef/