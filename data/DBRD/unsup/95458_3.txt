Het verlies van een vriend is iets wat we hopen nooit mee te maken, maar Arjen van Veelen heeft het toch moeten ervaren. In het boek “Aantekeningen over het verplaatsen van obelisken” beschrijft hij zijn ervaringen over het verwerken van het verlies van zijn goede vriend. Dit boek is een echte tranentrekker en het lijkt of hij altijd de juiste woorden weet te gebruiken om de juiste snaar te raken. Er worden meerdere grote namen uit het verleden genoemd, maar de belangrijkste is Alexander de Grote. Hij gaat op zoek naar zijn Tombe, en vertelt daarbij over de meerdere pogingen van andere mensen.
In het boek staan meerdere afbeeldingen en ondanks dat ze zwart-wit zijn en lang niet altijd even duidelijk, druipt de emotie ervan af door de tekst die erbij is neergeschreven.
Dit is het eerste boek wat ik van deze schrijver lees en het heeft me erg positief verast en laat me anders kijken naar de wereld ook naar de dood, een steeds terug komend onderwerp.
Ik geef het boek 3 sterren en wil nog een van mijn favoriete quotes uit het verhaal delen.
“Je wordt op de aarde geboren, je zal op de aarde sterven – maar je kunt tenminste proberen uitwegen te zoeken”