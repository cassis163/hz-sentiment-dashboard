Dit boek heb ik bijna meteen na verschijning in Nederland gelezen en ook dit boek heeft mij niet teleurgesteld. Het is als vanouds een spannend en goed opgebouwd boek met een slot dat je in de verste verte niet zag aankomen. Ook Jack Reacher reageert en handelt weer zoals ik hem “ken” en hij voelt heel prettig vertrouwd aan. Maar toch. Er sijpelt in het boek elementen in waaruit je kunt opmaken dat Jack Reacher zich niet kan onttrekken aan de tijd die voortschrijdt en aan de onontkoombare veranderingen die zich aandienen. Hij wordt meer dan voorheen geconfronteerd met het digitale tijdperk, met lichamelijke ongemakken en met een zelfbedachte theorie dat aan herziening toe is. Ik ben benieuwd hoe dit in het volgende boek wordt uitgewerkt. Helaas moet ik weer een jaar wachten.