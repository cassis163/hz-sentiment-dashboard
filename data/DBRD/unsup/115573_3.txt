et derde boek alweer in de Öland serie. Deze keer is de lente aan de beurt.

Verschillende mensen keren terug naar het gebied van hun jeugd: Öland. We maken kennis met o.a. Per Mörner, zoon van een pornokoning die zijn gloriejaren reeds lang geleden achter zich heeft gelaten, en Wendela Larsson die haar jeugd doorbracht op Öland en nu terugkomt om de spoken uit het verleden te verjagen. En natuurlijk is er Gerlof Davidsson. Hij keert het tehuis waar hij woont de rug toe en komt ook terug op Öland. Hij gaat weer wonen in het huis waar hij met zijn vrouw en kinderen woonde. Deze mensen hebben allemaal hun eigen herinneringen die gaandeweg het boek duidelijker worden.

Jammer genoeg komt de spanning pas in het laatste stuk van het boek op gang. Het leest heel lang als een gewone, ietwat dramatische, roman. De voorgaande twee boeken uit deze serie hielden mij veel meer geboeid. Daarom houdt het voor mij op met 3 sterren.