Mijn ervaringen met Mirjam Mous zijn over het algemeen goed. Óf ik vind een boek helemaal geweldig (in het geval van Boy 7 en Password) of het valt me tegen (Test.), wat komt omdat die andere boeken me zo goed bevielen en ik dan verwacht dat ze állemaal zo tof zijn. Virus zat er tussenin.

Qua spanning en verassend plot viel het me tegen, maar de schrijfstijl was heerlijk vlot. Hoewel het boek voor mijn doen best dik was, vloog ik erdoor heen. Het leukste en origineelste vind ik hoe Tourette is toepast. Het voegde echt wat toe aan Kris’ persoonlijkheid! Over het algemeen zijn alle personages sowieso goed uitgewerkt.

Het verhaal vind ik leuk bedacht en het boeide me omdat ik benieuwd was naar de oorzaak etc. Wat er achter zat was niet zo verassend – op een gegeven moment verwachtte ik wel wie het zou zijn naar aanleiding van vaagheden. Toch zit het leuk in elkaar.

Concluderend is het dus een aanrader. Je vliegt er doorheen, door de leuke personages en vlotte schrijfstijl. Zelfs is het ook een beetje leerzaam omdat je je, deels door Tourette, beter kan inleven in Kris. Als iemand mij ooit vraagt wat het syndroom van Gilles de la Tourette is, weet ik het nu :)