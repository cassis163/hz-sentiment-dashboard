Iris is werkzaam in Barista! en ze is dol op bakken. Thuis bakt ze taarten die de volgende in Barista! worden verkocht. Ze heeft psychologie gestuurd en is uitgeloot voor een vervolg studie. Daarom werkt ze in Barista! maar haar vriend is teleurgesteld dat ze daar werkt. Hij wil dat ze doorleert; Iris komt erachter dat hij zich schaamt voor haar beroep. Hij gaat vreemd, zij zoent met haar baas en zo gaat de relatie uit. Iris moet opnieuw beginnen en dat begint met een korte ziekenhuisopname, omdat ze zichzelf verwaarloost. Daarna bouwt ze haar leven langzaam aan op en maakt plannen. Plannen waar ook plaats is voor Luigi, haar baas. Maar hij moet er eerst voor zorgen dat zijn financiÃ«n en zijn verleden glad zijn.
Dit is het tweede deel van de Barista! reeks van Elsbeth Wit. Deel twee gaat verder waar deel een eindigde, maar wordt wel vanuit een ander persoon, Iris, vertelt. Zo ontstaat er ook een andere beeld van Barista! en de medewerkers.
In vergelijking met deel een, is dit boek iets vaker op andere plekken gesitueerd. Maar gelukkig blijft Barista! het bindmiddel.
Het boek straalt sfeer uit; de sfeer van Barista! en de lezer droomt mee met de taartenwinkel die Iris ooit hoopt te openen. Omdat Iris een zachter persoon is, dan Laura in deel 1, is dit boek iets vriendelijker. Door de bril van Iris is alles iets aardiger, daar waar Laura meer scherpe randjes zag.
Dit boek is los te lezen, maar het leukste is om met deel 1 te beginnen omdat de boeken mooi op elkaar aansluiten in de tijdsplanning.