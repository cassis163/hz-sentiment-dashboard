Talent heeft een naam: Connolly. De plot is goed uitgewerkt en sommige zinnen zijn zo goed, dat je de neiging krijgt om ze op te schrijven om ze niet te vergeten. De hoofdpersonages zijn mensen van vlees en bloed met hun eigenaardigheden en zwakheden waardoor ze heel herkenbaar zijn voor de lezer. De karakters zijn goed uitgediept en zelfs de subkarakters zijn levensecht. Het verhaal is rauw en intelligent en de dialogen tussen bijvoorbeeld Louis en Angel zijn meesterlijk.
Verderop in het verhaal wordt duidelijk wat de hoofdpersonages verbindt en is ook duidelijk welke kant het verhaal op gaat.
Het is geen boek om even snel te lezen want de structuur is pittig en sommige zinnen zijn zo lang dat je ze twee keer moet lezen om precies te begrijpen wat er wordt bedoeld.
Eenmaal aan het boek begonnen, is het moeilijk weg te leggen.
Het eind is bevredigend en geheel in overeenkomst met de verwachtingen.
Niets dan lof...een aanrader.