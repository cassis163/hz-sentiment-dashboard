Ik heb dit boek met plezier gelezen, alhoewel ik het geen super spannende thriller vond, maar wel een vermakelijk verhaal.
Het boek leest makkelijk en vlot, door de zeer korte hoofdstukjes en de korte zinnen die Inge gebruikt. Daardoor verslapte mijn aandacht soms wel even: toen deed ik dit, toen deed ik dat (het verhaal is in de "ik" vorm geschreven). Ook de omwegen in het boek m.b.t. de kookkunsten die soms uitgebreid werden beschreven konden mij niet zo boeien (misschien omdat ik zelf helemaal niet van koken hou) en vond ik afleiden van het eigenlijke verhaal. Het duurde dan ook vrij lang voor er echt spanning in het verhaal kwam d.m.v. de "wraak" van Sandra op advocaat Joachim Hansson. Hier kan ik verder niks over vertellen natuurlijkâ€¦. Het boek eindigt dan toch erg abrupt, jammer, ik had nog wel wat meer willen lezen over hoe e.e.a. dan verder gaat, ik blijf nu met nog wat vraagtekens zitten.
Al met al vond ik het toch een aardig boek, maar het behoort niet tot de top 5 van beste boeken die ik las de laatste tijd, daarom krijgt Het gerecht van mij 3 sterren.