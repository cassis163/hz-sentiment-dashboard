Ruth Knieper debuteert met dit Fantasyboek, hiervoor heeft ze een weblog van haar China-reis bijgehouden. Het boek is een pil van 329 bladzijden dat ik liever niet hap snap had gelezen, maar aan een of meerdere lange stukken door. De verhaallijn en het hoofdpersonage blijven intrigeren. Het verhaal loopt langzaam maar gestaag naar een slot, wat de deur voor een tweede, opvolgend deel op een kier houdt.

Alle kinderen uit het land wonen vanaf hun vierde tot ze achttien jaar worden in een internaat. Dan krijgen ze een persoonsbewijs en gaan ze werken ze in een functie met bijpassende kleding en status. Sara is zeventien jaar en kan bijna niet meer wachten tot ze achttien jaar wordt. Dan kan ze eindelijk op zoek naar haar broer Mark. Wanneer er een brand uitbreekt in het internaat grijpt ze haar kans en vlucht ze ongezien. Ze zwerft een korte tijd en ontmoet Ingrid, die neemt haar op in huis wanneer haar man werkt in de stad. Ingrid stelt Sara voor aan Mirjam, haar zus, ze neemt Sara aan als werkster en zorgt voor het o zo nodige persoonsbewijs. Ook kan ze geld verdienen voor haar zoektocht naar haar broer. Sara werkt in de huishouding en haalt samen met de andere werksters uit het wooncomplex samen boodschappen op de markt, in het winkelcentrum voor de gezelligheid. Ze wordt uitgenodigd voor een feest dat na de avondklok voortduurt. Daar ontmoet ze Luuk, een foute jongen, ze valt als een blok voor hem. Luuk zet zich in voor een betere wereld vanuit de buitenwijk en wordt in de gaten gehouden door de politiemacht. Sara zet zich in voor een toekomst voor hen samen en loopt regelmatig gevaar wanneer ze contrabande smokkelt. Het maakt het niet gemakkelijker voor Sara en Luuk dat Mirjam een hoop invloed heeft in de regering. Zal Sara ooit genoeg geld op haar amulet kunnen sparen voor de zoektocht naar haar broer? Zal er een toekomst zijn voor Sara en Luuk samen?

Dit Fantasy-verhaal zou ons zomaar kunnen overkomen, in een soort van Nieuwe Wereld met een andere regeringsvorm. Dat maakt mij hongerig naar meer, het intigreert me en ik lees sneller. Ik leef mee met Sara, ik gun haar een relatie met Luuk maar lees vol medeleven de laatste hoofdstukken waar morgen vandaag wordt.

‘Morgen wordt vandaag’ van Ruth Knieper, maart 2015 is uitgegeven door Schrijverspunt.

/Lmcmr