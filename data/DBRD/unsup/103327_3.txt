De auteur van Behind het Eyes, Sarah Pinborough, heeft in totaal meer dan 20 boeken geschreven in diverse genres,, waaronder young adult boeken, thrillers en fantasy.
Daarnaast is ze werkzaam als screenwriter.
Ze is al diverse keren genomineerd en Behind her Eyes is vertaald in meerdere talen.

Dit boek, een donkere psychologische thriller, is een verhaal over een driehoeksverhouding.
Adele, een van de hoofdpersonages, is getrouwd met David, die als psychiater werkzaam is in een grote instelling.
David ontmoet op een avond Louise, door wie hij zich aangetrokken voelt en met wie hij dan ook zoent.
Louise solliciteert op de baan van secretaresse in de kliniek waar David werkt en komt er dan achter dan hij daar de baas is.
Daar schrikt ze van en ze schaamt zich ook voor wat er tussen hen gebeurd is.
Tijdens een wandeling ontmoet ze Adele, met wie het klikt en met wie ze een vriendschap opbouwt.
Adele vertelt haar over haar relatie met David en Louise merkt dat die relatie niet gezond is. David controleert Adele behoorlijk en drinkt ook nog eens teveel.
Adele heeft een doel met de vriendschap met Louise.
Ze manipuleert haar en de tamelijke na√Øeve Louise is een gemakkelijk slachtoffer.
Gaandeweg komen we erachter waarom Adele Louise manipuleert.
Louise begint, na een bezoek van David om o.a. over de kus te spreken, een verhouding met hem.
Dit maakt de situatie er niet gemakkelijker op.
In het verhaal wordt regelmatig via flashbacks teruggeblikt op het verleden, waarbij blijkt dat David en Adele elkaar al kenden toen ze jonger waren.
Dat was in een situatie waarin de psychisch labiele Adele opgenomen was in een instelling waarin David als psychiater werkte.

Het boek is goed geschreven, korte hoofdstukken, waarbij nu eens Louise en dan weer Adele, aan het woord is. De laatste via een alwetende verteller. Zo blijven de vaart en de spanning er goed in.
Ook de flashbacks voegen de nodige spanning toe aan het verhaal.
Eenmaal begonnen, is het lastig om, vanwege de spanning, het boek weg te leggen.
De personages zijn goed beschreven en uitgewerkt door Pinborough.
In het boek wordt langzaam maar gestaag naar een plot toegewerkt, die je als lezer totaal niet ziet aankomen.
Het einde is verrassend en zal de ene lezer wel en de andere lezer minder aanspreken.
Zelf had ik liever een realistischer einde gezien, maar dat is natuurlijk persoonlijk.