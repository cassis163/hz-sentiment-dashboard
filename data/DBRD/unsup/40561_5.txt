Recensie voor Schimmenschuw geschreven door Johanne Lime

Eens in de zoveel tijd heb je een boek in handen waarvan je hoopt dat je nooit de laatste pagina
zult bereiken.
Gewoonweg, omdat het verhaal je in zijn ban houdt en omdat je eerst het volgende deel in huis
wilt hebben zodat je verder kunt lezen.
Omdat je hoopt dat er geen einde komt aan de avonturen. Je beleeft het verhaal mee en je ziet het letterlijk voor je.
Schimmenschuw is een boek uit deze categorie, een boek waarin je wilt blijven lezen.
Een boek die je niet weg wilt leggen. Een boek geschikt ook voor kinderen met een bovennatuurlijke gave, zij kunnen op kinderlijke wijze leren van het boek.
Een avontuur die je als lezer van A tot Z in zijn greep houd.

Schimmenschuw gaat over een jong meisje, Kamillia die bovennatuurlijke, magische gaven heeft en met haar oma samen woont omdat haar moeder is overleden.
Wanneer Kamillia haar act opvoert als kaartenlegster in het circus valt zij gekleed als heks door een tijdpoort.
In de tijd waarin zij beland heersen verschillende dynastieeen en moet zij haast onmogelijke opdrachten uitvoeren om terug te keren naar haar eigen tijd.
Lukt het haar om de opdrachten uit te voeren?
Keert zij terug naar oma en haar eigen tijd?
Lees het zelf en laat je meeslepende door de magische fantasie van Johanna Lime waarvan daadwerkelijk een betoverende werking uitgaat als je het mij vraagt.

Sommige schrijvers hebben het in zich om een lezer te fascineren. Om je mee te slepen in een verhaal waarvan het je raakt. Het doet iets met jezelf. Johanna Lime heeft het in zich, en wat mij betreft heeft de doelgroep waarvoor zij schrijft heel veel geluk.
Johanna Lime zal de fantasiewereld van veel kinderen nog wel eens kunnen stimuleren en wij weten allemaal dat fantasie en verbeeldingskracht heel belangrijke elementen zijn.
Onmisbaar voor kinderen en broodnodig in deze wereld waar de realiteit kinderen soms afstompt en gevoelloos maakt.
Fantasie nodigt uit tot spel en spelen maakt een kind werkelijk kind.

Welkom in de wereld van Kamillia, welkom bij Schimmenschuw.
Dank je wel, Johanna Lime, dat ik tot de gelukkige lezers behoor die dit boek als een gift heb mogen ontvangen om er een recensie over te schrijven.
En, voor jullie bemoediging: Wie een slechte recensie schrijft behoort waarschijnlijk tot de ongelukkigen die afgestompt is in deze maatschappij en die de geest van verbeeldingskracht mist,
of is verloren. Zij missen de magie om het cadeau van jullie gave te waarderen. Moge zij het terugkrijgen en hun harten bevrijden uit de verharding die hen in de greep houdt.

Hartelijke groet,
Esther Scholten