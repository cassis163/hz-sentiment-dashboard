Na het lezen van bovenstaande omschrijving van het boek, sprak het verhaal me direct aan. Toch had ik ook zo m’n vraagtekens. Het klinkt namelijk iets wat cliché: meisje ontmoet jongen terwijl ze is opgesloten in een bibliotheek en is opslag verliefd. Maar laat ik voorop stellen dat ik het boek totaal niet cliché vond! Ik ben positief verrast.

Ik had verwacht dat Autumn opgesloten zou komen te zitten met haar crush Jeff, waar ze al een jaar mee aan het flirten is. Daardoor was ik bang om een iets wat voorspellend verhaal. Dat ze uiteindelijk drie dagen met Dax (wat een leuke naam!) moet zien door te brengen, een jongen waar allerlei gekke geruchten over te ronde gaan, vond ik een leuke wending. En ondanks dat Dax niemand toelaat in zijn leven, vond ik hem meteen al een leuke jongen. Ik wilde net als Autumn, meer over hem te weten komen!

Tijdens het lezen begreep ik maar niet waarom Autumn haar vrienden en ouders haar niet kwamen zoeken. Dit klonk behoorlijk onrealistisch. Maar op ongeveer de helft van het boek kom je erachter hoe het daadwerkelijk in elkaar zit..

Wat ik ook mooi vond is dat Dax, Autumn op een natuurlijke en misschien wel onbewuste manier, kan geruststellen tijdens haar paniekaanvallen. Het lijkt hem totaal geen moeite te kosten.

Conclusie
Door het lezen van de omschrijving, had ik eigenlijk een andere verwachting van het boek. Maar ik ben blij verrast. Kasie West, de schrijfster van dit boek, houdt het lekker simpel. Geen ingewikkelde verhaallijnen en gedoe. Dat maakt dit boek zeer vermakelijk en soms is dat precies wat je nodig hebt.