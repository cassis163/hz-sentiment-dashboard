Ik heb dit boek van Hebban.nl/uitgever gewonnen. Daar moest ik wel beloven een eerlijke review to posten en ook te helpen met het promoten op social media.

Het tweede boek van Jesse Goosens en Linde Faas. Dit keer over Eerste Hulp en Rampen. Ik was benieuwd hoe ze deze onderwerpen zouden combineren. Het zijn twee onderwerpen die op het eerste gezicht misschien niet zo bij elkaar passen, maar toch uiteindelijk heel goed passen bij elkaar. En uiteindelijk als je Eerste Hulp snapt dan kom je in een ramp ook mogelijk verder met overleven.

Het eerste deel gaat over Eerste Hulp. Van reanimatie tot bloed tot botbreuken. Het tweede deel gaat over Rampen, niet alleen natuur maar ook mensen.

Elk pagina heeft een Opmerkelijk (EHBO) of Het Ergste (Rampen) stukje met iets opmerkelijks (vaak over mensen die iets deden) of de ergste ramp die gebeurde. Ik vond die best interessant om te lezen.
Daarnaast hebben we een stukje Wist Je Dat... met verschillende interessante, vreemde, gruwelijke, grappige feitjes over het thema van die pagina (zoals deze: "Een Amerikaanse stad, Syracuse, had zo geneog van sneeuw dat de gemeente in 1992 verklaard dat sneeuwval voor Kerstmis illegaal was. Het hielp niet."
En als laatste heeft elk thema ook een Dit Moet Je Doen stukje, hierin wordt uitgelegd wat je moet doen als bijv. iemand flauwvalt (bij de EHBO) of als er bijv. een aardverschuiving is (Rampen). Goed dat dit is toegevoegd en dat de instructies helder en duidelijk zijn.

Ik weet niet of ik iedereen zomaar reanimatie zou laten doen (gegeven hoe erg het mis kan gaan), maar ik vond het wel goed dat ze het in ieder geval hebben toegevoegd.

Het boek is veel serieuzer dan het eerste boek door dit duo, en ik moest er even in komen dat het dus minder grappig zou zijn. Het vorige boek was gewoonweg hilarisch. Gelukkig heeft dit boek ook humor. Niet alleen door de illustraties (even een professortje vissen) maar ook door een aantal van die feitjes.

Nu 2 dingen die ik wat jammer vond.

Het moeten van een survival/nood pakket. Ja, leuk, maar waar verwacht je dat mensen dat houden zodat ze er makkelijk bij kunnen? Ik woon in een flat, ik heb nou niet even ruimte om die dingen op een plek te leggen zodat ik er in één keer bij kan. En ik kan het wel in de kelder leggen, maar ja, ik woon op de 5de, dus als er iets gebeurd dan kan ik niet even de kelder plunderen. :P Dus, ja, leuk idee, maar niet erg praktisch. Plus het zou ook leuk zijn als ze even vermelden waar je een aantal van die spullen vandaan moet toveren.

De illustraties waren echt prachtig, maar... ze zorgden er wel voor dat sommige tekst stukjes erg lastig te lezen was. Ik moest af en toe dubbel kijken en checken om te zien of ik het juist had gelezen.

Maar ik heb echt genoten van dit boek. Ook weer best wat nieuwe dingen geleerd, en nieuwe feitjes ontdekt. De illustraties waren wederom weer fantastisch, lekker kleurijk en best gedetailleerd.

Dus ja, ik ben superblij dat ik dit boek heb gewonnen en dus de kans had dit boek te promoten + een review to schrijven.