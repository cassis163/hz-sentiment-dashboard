Vijf is de debuutthriller van Ursula Poznanski op de Nederlandstalige markt. Deze auteur werd ontdekt door Karin Slaughter, wat zorgde voor zeer hoge verwachtingen vooraf.

Het lichaam van een vermoorde vrouw wordt gevonden met een tatoeage van coördinaten onderaan haar voeten. Vanaf dat moment start er een steekspel tussen de dader en het rechercheursduo Beatrice Kaspary en Florin Wenninger. De dader geeft het duo tips door het gebruik van geocaching (coördinaten), die dan leiden tot de ontdekking van de volgende lugubere vondst. Er volgen nog slachtoffers en de klopjacht mondt uit in een spannend plot.

Deze boeiende thriller is zeer vlot geschreven, de paginas worden snel verslonden Een echte pageturner, waarbij je wel geconcentreerd moet blijven. De spanning blijft gedurende het ganse verhaal aanwezig. Vijf heeft me constant geboeid, tot de laatste letter.

Ik hoop echt, dat dit thrillerdebuut spoedig een vervolg zal krijgen.

Voor mij net geen 5 sterren, maar een welverdiende 4.5 !