Zinderende volzinnen en mooie metaforen. Een heerlijke stijl van schrijven. En tja … dan moet je nog wel geïnteresseerd zijn in de discussie over een onafhankelijke Israëlische staat en over de verschillende visie van Joden en Christenen op Jezus. Die interesse is er bij mij, dus dan is dit boek echt een traktatie. Bijvoorbeeld het idee dat Judas niet de verrader was van Jezus, maar juist zijn grootste fan. Oz noemt Judas de eerste en enige echte Christen. Judas was er heilig van overtuigd dat Jezus niet zou sterven, maar juist van het kruis zou stappen en zou aantonen dat hij de zoon van God is. Toen Jezus toch stierf aan het kruis heeft Judas zich verhangen. Een nieuwe zienswijze, overigens net zo betwistbaar als de rest van de Bijbel. Maar ja, daarom heet het natuurlijk ook Geloof. Vind ik persoonlijk altijd een mooi thema om over na te denken, vooral als het op zo’n prachtige wijze is verpakt.