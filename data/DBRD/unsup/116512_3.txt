Ikigai is een boek waarin de schrijvers onderzoek hebben gedaan naar waarom sommige Japanners zo oud kunnen worden. Door interviews en onderzoek hebben zij geheimen weergegeven die bij kunnen dragen aan oud worden, en dan voornamelijk aan gelukkig oud worden.

Ik vond zeker niet alle stukken interessant. Wel is het leuk om te lezen waar zij naartoe zijn gegaan om die interviews te houden. Het klinkt als een stukje bijzondere natuur/wereld.

De meeste tips die zij geven, zijn naar mijn mening algemeen bekend. De diepgang die ik gevonden heb in het boek, zijn de dingen die meer bijdragen aan rust in lijf en geest. En waarom dat op den duur goed is. Daarnaast komt heel duidelijk naar voren, dat je levenlang je ikigai volgen je een vrolijk bestaan lijdt. Het is de kunst om deze ikigai voor jezelf te vinden. Wat wel heel duidelijk naar voren gehaald wordt is dat er geen lijn te trekken is, waarin iedereen zijn ikigai in moet vinden. Het is iets persoonlijks, en dat weten de schrijvers over te brengen.

Ik ben benieuwd of het boek 'vind je ikigai' wat dieper ingaat op hoe je je ikigai kan vinden.