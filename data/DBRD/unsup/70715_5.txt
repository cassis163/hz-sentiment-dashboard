Zoals van een einde verwacht kan worden komen alle verhaallijnen van de eerdere delen samen tot een finale.
Ook in dit laatste deel lopen, weer een aantal zaken door elkaar. Een bejaard stel wordt vermoord gevonden. Ze zijn ernstig toegetakeld. Maud stort zich op deze zaak maar blijft ook aan de verdwijning van Sarina werken. Voor deze laatste zaak gaat Maud samen met Kyra naar Londen, maar moet al snel weer terug naar Amsterdam. Kyra blijft alleen achter om met Vincent te praten. De gesprekken zijn voor Kyra heel zwaar, ze is persoonlijk heel erg betrokken bij de zaak. Ze is er dan ook op gebrand om de goede informatie te krijgen en gaat hiervoor heel ver. Ze kan het niet laten om toch zelf op onderzoek te gaan ondanks het uitdrukkelijke verbod van Maud. Bovendien lijkt het wel of het onderzoek van de Engelsen niet vordert. Het lijkt of ze worden tegengewerkt door hogere machten. Daaruit blijkt wat voor belangen er op het spel staan.. Hooggeplaatste personen, met veel invloed op diverse gebieden, kijken mee...
Maud wordt uiteindelijk heel persoonlijk betrokken bij deze zaak. Om tot de uiteindelijk oplossing te komen moet er veel werk verzet worden maar de aanhouder wint...

Het is een prima slot aan deze serie.
De meeste personages komen nog een keer aan bod in het boek wat wel heel leuk is. Ze worden even in herinnering gebracht zodat je alle verhaallijnen samen kan laten komen.
De stijl is als vanouds. Heerlijk om te lezen, lekker veel vaart in het verhaal
De Cover is heel passend bij het verhaal: een ‘oud’ huis in de middle of nowhere; donkere dreigende luchten... wat staat de bewoners te wachten?

Heel jammer dat deze serie afgerond is. Ik kijk uit naar een nieuwe serie van Isa.