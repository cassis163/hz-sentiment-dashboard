In deze thriller gaat het hoofdpersonage Felix op zoek naar iets uit zijn verleden. Hij heeft roots in Zimbabwe waar zijn grootvader een welvarende grootgrondbezitter was.
De aanleiding van zijn bezoek naar Zimbabwe is de dood van zijn vriend Diederik, ze kennen elkaar van de studie geneeskunde.

In het begin van het verhaal is niet duidelijk waar het allemaal om draait, maar tijdens de begrafenis van Diederik worden er een aantal contacten gelegd en krijgt Felix documenten in handen waarin de sleutel ligt van het werk waaraan Diederik begonnen was, hij had aanwijzingen voor duistere zaken.
Op politiek niveau is de integriteit ver te zoeken, er wordt helder uitgelegd wat er allemaal speelt in dat deel van Afrika na de dekolonisatie, de hele struktuur wordt blootgelegd en er komen pikante details aan de orde.
Dit wordt heel mooi verweven in het verhaal.
Met kaartjes voorin het boek worden de plaatsen inzichtelijk.

Een ander aspect is de natuur, een van de personages volgt een rangeropleiding en dat geeft een schitterende weergave van het echte Afrika in geuren en kleuren.
Langzamerhand wordt precies duidelijk waar de problemen liggen en in een machtstrijd, gaat om invloed en geld, wordt op een spannende en zinderende manier beschreven hoe de verhoudingen liggen en komen te liggen.
Wie is er vertrouwen en wie speelt zijn kaarten het beste uit?

Mooi spannend boek over donker Afrika.