De afvalpuzzel is geen typisch dieetboek. Het is vlotte lectuur met verschillende inzichten die jouw visie op gezonde voeding kan veranderen en verruimen.
Het boek wil de lezer bewust maken van obstakels die je kan overwinnen, aan de hand van de verschillende puzzelstukken. Regelmatig wordt er gewerkt met een visueel schemaatje, wat echt een meerwaarde is en houvast biedt. Op welke volgorde je de puzzelstukken doorneemt, hangt af van je eigen noden en bedenkingen. Op het einde van elk puzzelstuk worden er pistes aangereikt, zodat je gericht kan verder lezen.
De afvalpuzzel biedt veel info rond anders denken en anders kijken. Hoe zit dat met die kronkels in je hoofd? Dat wordt zeer concreet en met de nodige voorbeelden beschreven en vastgezet. Dit kan vast enkele van die kronkels ontwarren om zo in je eigen leven veranderingen in je eetpatronen door te voeren. Itâ€™s all in the mindset!