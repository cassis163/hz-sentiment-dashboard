In het begin moest ik erg wennen aan de schrijfstijl van Jens Lapidus. Hij gebruikt namelijk korte, krachtige zinnen en is vaak vrij grof! Ook is het begin lastig om de personages uit elkaar te houden. Eenmaal gewend aan de schrijfstijl en alle personages is het een erg lekker, vlot lezend boek. Er is continu volop spanning en juist op het moment dat er een plot moet komen wordt er over geschakeld naar een ander hoofdstuk en een ander personage. Hierdoor blijft je de hele tijd erg nieuwsgierig en wil je graag verder lezen. Interessant vind ik de verschillen in werelden. Aan de ene kant de ''kakkergemeenschap" en aan de andere kant de echte onderwereld en maffia en hoe deze 2 verschillende werelden in elkaar overgaan. Jens Lapidus heeft zelf bij justitie gewerkt, waardoor je heel gedetailleerde omschrijvingen krijgt hoe de drugs verpakt en verstopt worden en hoe ze Zweden binnen gesmokkeld worden. Voor mij een geweldig boek en ben erg benieuwd naar hoe het verder gaat in deel 2 en 3!