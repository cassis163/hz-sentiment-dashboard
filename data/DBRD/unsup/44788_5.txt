Nadat ik korte metten had gelezen die ik iets minder vond was ik zeer nieuwsgierig wat dit boek me zou brengen. In haar naam is het zesde deel met D.D Warren in de hoofdrol. Inmiddels is D.D terug van zwangerschapsverlof en pakt ze haar baan als brigadier weer met 2 handen aan. Ze krijgt een zaak toegewezen waarin ze een seriemoordenaar op pedofielen op moet sporen. Nu ze zelf moeder is roept dit veel emoties bij haar op. Daarnaast komt ze tijdens dit onderzoek Charlene tegen die beweert op 21 januari net als haar 2 beste vriendinnnen vermoord te worden. D.D bijt zich in beide zaken vast en dit zorgt voor een superspannend boek met weer een verrassende ontknoping. Het boek leest als een sneltrein en was weer ouderwets goed.