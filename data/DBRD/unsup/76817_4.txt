Jennifer Government is na Syrup, dat (nog) niet in het Nederlands werd vertaald, het tweede boek van de Australiër Max Barry. Dat hij met dit boek internationaal is doorgebroken, is zonder meer zijn eigen verdienste. "Mad" Max zet hier immers een verfrissend creatief en uniek verhaal neer dat menig lezer van begin tot einde zal weten boeien en verrassen. Alleen jammer dat hij zichzelf soms enigszins verliest in een veelheid aan locaties, personages en gebeurtenissen, maar dat mag en kán de sneltreinvaart waarmee dit eigenzinnige boek in korte hoofdstukken voortdendert, zeker niet temperen. Een vleugje George Orwell en Aldous Huxley in een absurde satire boordevol humor, spanning en actie. Mijn advies: maak kennis met dit Australisch buitenbeentje en laat u aangenaam verrassen...