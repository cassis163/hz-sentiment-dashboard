De nieuwste roman van Rudy Soetewey is van een ander kaliber dan de lezer gewoon is. Een door humor en sarcasme doorspekt achtervolgingsverhaal op een... salami.
Heeft Rudy dit verhaal geschreven in een vlaag van zinsverbijstering of is er meer aan de hand? Dat is ook het gegeven van het boek.
Wat is er nu allemaal aan de hand met die salami en waarom wordt er zo'n klopjacht door zowel CIA, KGB als de Mossad op gehouden?
Een compleet van de pot gerukt verhaal met toch een duidelijke boodschap in verwerkt zoals we van deze auteur gewend zijn heeft me geen enkel moment verveeld.
Wanneer je denkt dat er geen oplossing meer voor de hand ligt, komt Rudy dan toch nog met een twist op de proppen.
To salami or not to salami, that's the question... en ik ga het maar bij een portie kaasblokjes houden de komende dagen.