In het tweede deel van de Nachtschade serie lees je hoe het verder gaat met Calla en Shay, die zijn ontsnapt van de Hoeders en zijn opgevangen door de mensen die Calla als vanzelfsprekend doodde; de Zoekers. Ze willen een bondgenootschap met haar om de macht die de Hoeders over de Wakers hebben voor eens en voor altijd te vernietigen. Dit was toch wat Calla wilde? Vrijheid voor haar en haar roedel? Maar ze vindt haar nieuwe bondgenoten maar vreemd. Het zijn haar vijanden. Ze lijken haar niet echt te willen helpen haar roedel te redden. En ze mist Ren, die alles voor haar heeft opgeofferd zodat zij er met Shay vandoor kon gaan. Gaat het goed met hem en de rest van haar roedel?

Het tweede deel is wel spannend, maar meer in de zin van dat er veel nieuwe ontdekkingen worden gedaan over de geschiedenis van de Hoeders en hoe de opstand waarbij Rens moeder is overleden Ã©cht is verlopen. Qua actie is er niet veel spanning. Het tweede deel is bloedstollend, vooral tegen het einde van het boek wanneer de reddingsactie om Calla's roedel te redden van start gaat. Verder heeft Calla moeite om Ren los te laten en een relatie met Shay te beginnen. Ze denkt nog te veel aan Ren, helemaal nu hij in gevaar is...