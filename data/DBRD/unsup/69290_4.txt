Voor de leesclub dit boek gelezen, waarschijnlijk had ik het anders niet gelezen want de kaft spreekt me niet bijzonder aan en als je korte inhoud leest denk je al snel dat het allemaal een saai zakelijk verhaal is. Het tegendeel blijkt echter het geval. Kees heeft een vlotte pen, al moest ik sommige zinnen wel eens 2 keer lezen om het goed te begrijpen. Er wordt veel verteld over de techniek in zonnepanelen en de over de gang van zaken bij een faillisement. Dat had wel wat minder gekund. De spanning begint al vlot met wat lugubere moorden, dan zakt het iets in om naar het einde toe weer lekker op te laaien. De titel is werkelijk perfect gekozen en kan op meerdere manieren opgevat worden. Voor een debuut vond ik dit een erg goed verhaal. Ik heb dit boek met veel plezier gelezen en kijk dan ook uit naar een volgend boek.