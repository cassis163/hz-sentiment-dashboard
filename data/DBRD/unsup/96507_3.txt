'n Heerlijk verhaal dankzij de twee eerste delen van het boek. Mooie beschrijving Ã©n evenwicht van de jonge Grace en haar jeugdliefde Freddie in het vooroorlogse Engeland (1937) en de jaren 1970 na hun emigratie naar een (gefingeerd) eiland vlakbij Boston in de Verenigde Staten. Je voelt je als het ware een bezoeker van het prachtige landgoed in Dorchester (Dorset) en het lieflijke eiland "Tekanasset" (Massachusetts). Als geen ander weet Montefiore dit zo liefdevol en meeslepend te vertellen. Jammer alleen dat het derde deel van het boek volledig de plank misslaat. Het einde is dermate afgeraffeld, gekunsteld en voorspelbaar, alsof de auteur geen raad wist om het verhaal tot een mooi slot te "breien".