Wat een droomdebuut! Van de eerste tot de laatste pagina is het een "rollercoaster ride" waarvan de spanning geen moment verslapt. Hoewel dit boek niet per definitie een thriller is, spat de spanning wel van iedere pagina af. Als ik dit boek in een hokje zou moeten stoppen, zou dat "faction" zijn. De gebeurtenissen en theorieÃ«n die in dit boek aan de orde komen, zijn allemaal gebaseerd op ware gebeurtenissen, feiten of documenten. De proloog en epiloog zijn erg origineel en voegen ook daadwerkelijk iets toe aan het boek, wat lang niet altijd het geval is. Het is duidelijk dat de auteur zeer veel research voor dit boek heeft gedaan om alle feiten kloppend te maken. Het verhaal blijft nog lang in je achterhoofd nasudderen, en je kijkt opeens anders naar de politiek, de banken en de kredietcrisis. Onmogelijk om weg te leggen. Dit indrukwekkende debuut is een absolute aanrader!