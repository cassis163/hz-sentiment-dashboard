Heb hier net een heel verhaal getikt, doe even kennelijk iets verkeerd en weg is alles, grrr. Ga het nu maar wat korter houden.
Ik vond het een spannend goed geschreven verhaal. Het was boeiend om te lezen over een mogelijke sombere toekomst van het MiddenOosten en dat gecombineerd met de spanning van een verdwenen kind en wat dat heeft gedaan met het leven van een vader die zich schuldig acht aan die verdwijning.
De passages over zijn zoektocht in Amerika op basis van een theorie over de getallen 2 en 8 vond ik het minst boeiend en wat vergezocht. de Winter heeft het dan weer over grote dure huizen, kantoren en auto's, ik bespeur dan een verheerlijking van Amerika waar ik niet van hou.
Het zionisme wat de Winter kennelijk aanhangt, vond ik dit boek niet storend, de hoofdpersoon Bram is kritisch over een harde aanpak van de Palestijnen en heeft hierover flinke discussies met zijn vader.
Het slot vond ik niet helemaal bevredigend, het verhaal had iets verder mogen doorlopen.