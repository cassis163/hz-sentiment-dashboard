Mijn leeservaring:
In principe leest het verhaal alsof je twee boeken tegelijk aan het lezen bent.
Een historische roman en een thriller van deze tijd.
En toch heeft het een met het ander te maken en wordt ook zo opgebouwd dat je steeds met spanning wacht op wat gaat komen in deze en gene tijd. Fantastisch geschreven vond ik het.

Vooral het historische gedeelte dat op echte feiten berust – gemêleerd met eigentijdse inbreng van Marianne en Theo, dat deel deed me hunkeren naar meer historische romans en ik snap ook echt niet dat ik die tegenwoordig niet meer zoveel lees als “vroeger”.
De omstandigheden – het tijdsbeeld in woorden en omstandigheden – de karakters, de gruweldaden die plaatsvonden, zeer goed en beeldend beschreven met toch een terughoudendheid die je van die eeuw enigszins verwacht met betrekking tot sommige beschrijvingen ervan.
Erg onder de indruk was ik dus …

Het heden waarin je te maken krijgt met een erfenis die – zoals gebruikelijk lijkt - veel kapers op de kust brengt om maar eens in VOC-termen te blijven.
Criminelen die uit zijn op snel gewin en Marrit voor hun karretje willen spannen. Gaat ze hierin mee en kan het gespuis haar zelfs dwingen? Hoe zit haar erfrecht werkelijk in elkaar?
Je raakt zo diep verwikkeld in het boek dat uiteindelijk op een prachtige manier samengeweven wordt dat je echt oprecht triest wordt als je het uit hebt.

Mijn enige minpuntje aan dit boek: Het was te dun!! ;-)
Graag had ik het historische deel dubbel zo dik gezien – puur omdat ik het zo meeslepend goed geschreven vond!
Knap hoe het tot zo'n geweldig geheel is gekomen, petje af daar voor.

N.B.: Ik las dit boek met de Bliyoo-App waarvan ik nog steeds oprecht blij wordt.
Ook hier kleeft echter 1 nadeel aan!!
Afgelopen week werden er aan de test-App weer 200 titels toegevoegd!!
Eén nadeel dus – Wat moet ik kiezen!!! :-)

http://josesprakeloos.blogspot.nl/2015/03/marianne-en-theo-hoogstraten-evenbeeld.html