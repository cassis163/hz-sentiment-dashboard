De Duitse schrijver Jan Seghers heeft zich laten inspireren door waargebeurde feiten toen hij
De zaak Rosenherz schreef. Centraal in het boek staat de moord in 1966 op Karin Niebergall.
Zij wist veel mannen te behagen. Het berucht geworden misdrijf is nooit opgelost en wordt in 2005 gelinkt een een roofoverval waarbij een bekend kunstwerk wordt buit gemaakt.

De zaak Rosenherz is een robuuste en degelijke thriller met een goed en interessant plot. Het boek leest gemakkelijk en juist als de zaak even lijkt te verslappen zorgen nieuwe ontwikkelingen voor positieve aandacht.
Jan Seghers hanteert een prettige schrijfstijl, gebruikt geen woord teveel en heeft geen omslachtige verhaallijnen nodig om een spannend verhaal te vertellen. Zonder veel emotie is De zaak Rosenherz een thriller waarbij alles draait om misdaad. Het is een thriller zoals een thriller moet zijn.