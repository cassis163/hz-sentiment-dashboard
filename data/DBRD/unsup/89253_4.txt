Begin de jaren 1800 wordt in Charleston, U.S.A. Sarah elf jaar. Zij krijgt voor haar verjaardag van haar rijke ouders uit een plantagefamilie met 17 slaven een slavinnetje, Hand-full of Hetty als cadeau. Sarah is erg leergierig en verzet zich van kleins af aan tegen slavernij. Ze sluit vriendschap met Hetty maar ze maken beiden volgens de normen van die tijd grote fouten en worden daarvoor zwaar gestraft.
Het leven van de meisjes en hun familie wordt prachtig verhaald in deze zeer boeiende roman waar vooral het prille begin van de afschaffing van de slavernij zeer goed wordt weergegeven. Het is dan ook een strijd die maar eindigt na de burgeoorlog tussen Noord en Zuid 65 jaar later.
Het boek leest zeer vlot de hoofdstukken wisselen elkaar af, eenmaal gewijd aan Sarah en andermaal aan Hand-full.
Sarah is een bestaande figuur geweest die haar rijkdom en zelfs haar geliefde heeft opgegeven voor de strijd tegen de afschaffing van de slavernij.
Van in mijn prille kinderjaren kende ik wel de geschiedenis over de slavernij, mijn zus en ikzelf waren verslaafd aan “de hut van Oom Tom.” We hebben dat herlezen en herlezen tot wanneer het boek bijna versleten was. Mijn hoge leeftijd zal dit niet meer toelaten maar met dit boek zou het ook zo zijn. Ik wil het nog eens herlezen.

Oma Lydie, 87 jaar
http://www.boekensite.gent/node/1699