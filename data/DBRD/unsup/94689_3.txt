Eigenlijk ben ik een stuk minder enthousiast dan Sonja. Dat is opvallend te noemen, want meestal ben ik het wel met haar eens.
In alles eenzaam start heel sterk. Bovendien had het al positieve vooroordelen bij mij los gekregen door het onderwerp, aangezien ik zelf ook hulpverleenster ben. Er zitten een aantal rake stukken in waar Patricia Vlasman vast wel wat tongen mee los weet te krijgen. Helaas eindigt het voor mij zo onduidelijk en wazig, dat ik het boek niet met een goed gevoel dicht kon slaan. Ik vind de dialoog op het einde prachtig en ook een duidelijk moraal hebben, maar met de afsluiting kon ik niets. Dat vind ik jammer, want voor mij had dit boek veel potentie. Toch 3 duimpjes voor de sterke start en de leesbaarheid, maar voor mij geen topper.