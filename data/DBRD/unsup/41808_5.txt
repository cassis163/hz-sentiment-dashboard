Oskar is een man die zijn gezin heeft verloren. Hij heeft een nogal ongewoon beroep en heeft een afspraak met een nieuwe opdrachtgever. Fey is niet de doorsnee opdrachtgever / baas en meteen vanaf het begin krijg je een raar gevoel over deze man. Want wie (of wat) is hij nu echt? Oskar is door niemand minder dan Lucifer verkozen om zijn nieuwe vertegenwoordiger te worden. Maar hij wil ook uitvinden wat zijn zijn vrouw en zoon is overkomen. Dat laat hem maar niet los. Lucifers vorige vertegenwoordiger was judas, dat roept bij hem de nodige vragen op. Want wil hij wel net zo worden als Judas? Fey zijn vrouw Risha is mooi om te zien, maar zijn zij wel te vertrouwen?
Dit verhaal gaat over de strijd tussen goed en kwaad. En soms vraag je je af is dit nu het kwaad of gerechtigheid? Het zet je echt aan het denken. Want wat jij gerechtigheid kunt vinden…is voor de andere pure wraak. En de lijn tussen goed en kwaad kan soms dun zijn.

In dit boek neemt de schrijver je mee naar de 4de dimensie. Dat is een dimensie die wij normale mensen niet zien. Mentalisten kunnen het wel zien en gebruiken. Ze kunnen de Aether gebruiken om dingen te veranderen, zichzelf te verdedigen of gebruiken het in een gevecht. Maar ook op de Vlakte is het een heel andere wereld dan wij gewend zijn. En je kunt er zeer vreemde wezens vinden.

Het verhaal is enorm origineel. Ik heb nog geen boek gelezen, waar dit me aan deed denken. Dus dat is echt heerlijk lezen. Want vaak denk je weleens, als je een boek leest: Hey, dat ken ik van dat boek, etc. Maar dat heb ik nu geen een enkele keer gehad. Het leest vlot en is moeilijk weg te leggen.
Het gebruik van de spaties zo af en toe kun je creatief noemen en sommige stukjes staan cursief gedrukt ( bij bepaalde personages, maar kan ook afhangen van de manier van communicatie, die de karakters gebruiken.
Dit verhaal geeft je een andere kijk op Lucifer, maar ook om de wereld om je heen. Stiekem hoop je toch dat de 4de dimensie echt is.
Het boek heeft eigenlijk een mix van veel dingen: Fantasy, Magie, bovennatuurlijk, thriller, vertrouwen, horror, vertrouwen, angst, dreiging van oorlog, liefde, haat en de vraag of het goede of het kwaad gaat overwinnen! Ik vind dit echt een bijzondere mix.
Ik kan niet wachten om nog meer te kunnen lezen van deze schrijver! Weer een nieuwe ontdekking! Ik had hoge verwachtingen van dit boek en ze zijn allemaal uitgekomen! Heerlijk!

Een karakter die ik echt prachtig beschreven vond en toch mijn favoriet was, dat is Mikel. Deze man heeft echt zijn hart op de goede plek. Hij heeft ook iets bijzonders, maar daarvoor moet je echt het boek lezen. Dan snap je wat ik bedoel. Dat ga ik niet verklappen. Hij heeft een plekje in mijn hart gekregen.

De cover is prachtig en die ogen! Het deed me echt denken aan Yellow Eyes. De demon uit Supernatural! Deze zag ik dus ook voor me. Het is erg beeldend geschreven, dus je fantasie gaat aan het werk en je ziet het verhaal tot leven komen. De titel past perfect bij het boek. Klopt als een bus!

Ik kan dan ook alleen maar 5***** geven. Het is gewoon een goed boek!


Tim’s tweede boek gaat verschijnen op Castlefest. Je kunt een exemplaar winnen, als je een foto maakt van Het Lucifer Dilemma op vakantie. Laat zien waar je het boek leest, en wie weet win jij wel. Maar een kleine waarschuwing: De dood waart rond, op Castlefest!!!!!!!!! Ga zeker even bij hem langs daar!