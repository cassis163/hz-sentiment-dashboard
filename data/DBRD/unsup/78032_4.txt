Van Uitgeverij Atlas Contact kreeg ik onlangs een drukproef van dit boek om te lezen en te recenseren. Ik wil ze daar hartelijk voor danken. Ik heb genoten van het boek.

Toen ik in de nieuwsbrief van Uitgever Atlas Contact las dat je kon meedingen om of de drukproef Cissy van Marxveldt van Monica Soeting of een andere drukproef (ben de titel vergeten, sorry) als eerste te lezen, hoefde ik niet na te denken, want ook ondergetekende heeft als jonge bakvis (pas me even aan de tijd waarin Cissy leefde aan) de serie van Joop ter Heul gelezen en, maar dat was ik alweer vergeten, daar kwam ik achter nadat in een hoofdstuk erover werd geschreven, de Marijke serie. Dat was even een 'oh, ja', momentje, want die had ik ook als jonge bakvis gelezen, net als Zomerzotheid.
Ik was dan ook aangenaam verrast dat ik bericht kreeg van de uitgever dat ik het boek mocht gaan lezen en recenseren. Kon nog net een juich-kreet inhouden.

Het boek voldoet aan bijna al mijn verwachtingen van dat ik een boek zou gaan lezen over het lezen van de beroemde schrijfster. Het is heel erg interessant om te lezen hoe ze geleefd heeft, de verhalen achter haar boeken en dat ze meer had geschreven dan de bekendste boeken als, zoals eerder genoemd, de Joop ter Heul serie, de Marijke serie en Zomerzotheid, maar dat ze ook verhalen had geschreven voor diverse tijdschriften waarvan de meesten niet meer bestaan. Ze was veelzijdiger dan ik, en waarschijnlijk met mij velen, dachten. Zij was niet zomaar een 'huisvrouwtje' dat ook boeken schreef zoals men vroeger dacht.
De biografie geeft een heel mooi beeld van hoe Cissy/Setske was als jonge vrouw en daarna als getrouwde vrouw, hoe ze haar man heeft leren kennen, hoe ze aan de naam Cissy van Marxveldt is gekomen, hoe ze haar verhalen schreef en hoe ze erop kwam. Dat er van een aantal boeken een toneeluitvoering is gemaakt en wat Cissy daarvan vond.
Jammer is dat er niets tot weinig over haar kindertijd bekend is en dat er 'niet veel' van haar bewaard is gebleven waardoor je een nog beter beeld van haar krijgt, maar desondanks is het een heel leuk en interessant boek.
Het boek geeft namelijk ook heel mooi weer over hoe men vroeger dacht over meidenboeken/romans en waar een schrijver zich aan diende te houden, wat er sowieso in hoorde te staan. Dat is nu lachwekkend te noemen.
Ik ben blij dat Monica in stukjes van Setske/Cissy en ook artikelen uit vroeger tijden de Oudnederlandse taal in stand heeft gehouden en die teksten niet heeft veranderd omdat dat nu anders geschreven wordt.
Het boek is vlot geschreven, soms vond ik het wel droog, maar dat is maar heel soms.
Omdat het een drukproef is, weet ik niet hoe het boek er uiteindelijk uit zal zien, maar ik hoop dat er ook foto's van Setske/Cissy in zal staan waardoor je een nog beter beeld krijgt van de persoon Cissy van Marxveldt.
Toch vind ik wel één ding minder: het is jammer dat de noten achterin staan en niet onderaan de bladzijden zodat je niet steeds hoeft te zoeken. De noten zijn overigens ook heel interesant, het geeft een beter licht op wat er bedoeld wordt en meer informatie van hoe het vroeger ging. Vond het heel leuk om in een van de noten te lezen over Anna van Gogh, want toevallig heb ik dit jaar het boek over haar en haar zussen gelezen voor een leesclub.
Ik weet zeker dat de Cissy van Marxveldt- de Joop ter Heul fans zullen genieten van dit boek en heb zomaar een donkerbruin vermoeden dat ze, net als ik, de boeken van Cissy weer willen gaan (her)lezen.