Elizabeth Massie neemt ons mee naar Versailles in 1667. Lodewijk XIV is aan de macht. Corruptie, seks, intriges, politieke spelletjes, roddel en achterklap. Dit verhaal heeft het allemaal. De BBC serie stond centraal voor dit verhaal en dat is wel te merken. Je leest het bijna als een script. De uiteenlopende scenes volgens zich enorm snel op en er zijn heel veel personages die de revue passeren. Soms wat veel naar mijn idee. Hoewel het verhaal fictie is zijn er toch wel feiten die waarheidsgetrouw zijn maar zonder voorkennis van de Franse geschiedenis heb je geen idee wat nu wel of niet feit of fictie is. Maar dit zal voor de liefhebbers voor dit genre niet uitmaken. Die willen vermaakt worden met een lekker verhaal over deze periode in de geschiedenis en zullen zich zeker vermaakt voelen !