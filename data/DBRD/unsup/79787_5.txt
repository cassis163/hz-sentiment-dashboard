Samenvatting

Het tweede deel van de trilogie De Segrijn & Sotalia Boeken gaat verder waar het eerste deel ophoud. Falco is nog steeds uit op de macht van de prismaparels. Om deze macht te krijgen heeft Falco klonen gemaakt van Tom en Shantea. De klonen zorgen ervoor dat Tom en Shantea op gespannen voet met elkaar komen te staan.
De wereld lijkt in te storten door een vernietigende kracht. Tom en Shantea gaan op missie om het tij te keren. Hiervoor moeten ze door de tijd reizen en ontmoeten ze in een parallelle wereld hun huidige familie maar dan in een andere dimensie.

Leeservaring

Er gebeurd enorm veel in dit boek wat het van begin tot eind een boeiend verhaal maakt. Omdat er zoveel gebeurd en omgevingen en ervaringen uitgebreid beschreven worden is het noodzakelijk om voor dit boek rustig te gaan zitten en je mee te laten voeren in het avontuur. Doe je dit niet dan kan er verwarring op treden omdat er zoveel te beleven valt.
De omgeving waarin het verhaal zich afspeelt en de personages zijn goed uitgewerkt. Ze kunt je heerlijk inleven en je een voorstelling maken van hoe alles er in dit boek uit ziet. Het boek bied ruimte om je fantasie tot leven te laten komen. De onderwater wereld en het combineren van een mens uiterlijk en leven als vis is mooi met elkaar verweven. Je kunt je helemaal inleven in de wonderlijke schoonheid van de onderwaterwereld.
Ook bied dit boek wat sciencefiction door het tijdreizen en de parallelle universa. Kortom een verhaal waarin veel te beleven en te ontdekken valt. Een mustread voor de fantasy liefhebber!

Conclusie

Een levendig en fantasierijk verhaal met spannende avonturen. Een boek dat je gelezen moet hebben. Wel is aan te raden om eerst deel een te lezen omdat je dan de achtergronden en personages kent waardoor je dit boek intensiever kunt beleven.