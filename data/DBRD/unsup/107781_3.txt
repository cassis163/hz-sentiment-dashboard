Ook ik mocht meedoen aan de Hebbanbuzz van dit boek. Wat een mooie cover, dat belooft veel goeds!
Met 'Voor jou' van Jojo Moyes in mijn achterhoofd waren mijn verwachtingen dan ook hoog gespannen. Helaas moet ik na het lezen van 'Voor je weggaat' bekennen dat dit debuut van Clare Swatman hier niet aan kan tippen. Het verhaal begint sterk: Zoë heeft net haar man Ed verloren en staat er alleen voor. Dit eerste deel is goed geschreven, je voelt het verdriet en de wanhoop die Zoë ervaart na het verlies van haar jeugdliefde. Maar dan komt al vrij snel de klad in het verhaal en kabbelt het verhaal zo'n beetje voort. Het einde is verrassend, maar ongeloofwaardig.

Desondank heb ik het boek wel met plezier gelezen. Hoewel het voorspelbaar was voor mij, wilde ik toch graag weten hoe het afliep. Lukt het Zoë om het verleden een andere wending te geven?

Het boek krijgt van mij 3 sterren, omdat het eigenlijk niet meer is dan een verhaal over de liefde, verlies, spijt en dingen anders willen doen. Helaas heb ik de doos tissues er niet bij hoeven pakken waardoor de waardering blijft steken op 3 sterren.