"Lucien heeft het heelal nog in zijn ogen."

Omschrijving
In Zomervacht ontmoeten we Brian. Brian is 13 jaar oud en woont met zijn vader op een afgelegen terrein in een caravan. Al snel leren we dat het Brian en zijn vader niet over rozen gaat, Brian heeft geen contact met zijn moeder en vader en zoon hebben geld problemen. In het boek ontmoeten we Lucien, de broer van Brian, die met een ernstige verstandelijke beperking in een instelling woont. Omdat er een verbouwing komt in de instelling wordt er aan de ouders van de inwoners gevraagd om hen mee naar huis te nemen voor een periode, eerst vindt vader dit niks totdat hij hoort dat er een goede som aan ondersteuningsgeld geboden wordt.

Review
Wat knap is aan dit boek is niet wat Jaap Robben vertelt in het verhaal, maar wordt gezegd tussen de regels door. Brian is onze verhaalverteller en 13 jaar oud. Hij probeert zijn omgeving te begrijpen, maar mist soms ook dingen die gebeuren vanwege zijn leeftijd. Schuine grapjes gaan aan hem voorbij en zijn vader oefent een grote invloed uit op zijn gedachten. Brian krijgt de zorg over zijn oudere broer, omdat zijn vader hele dagen weg is om geld te verdienen. Als volwassene lees je dit boek en zegt je onderbuik gevoel dat met deze situatie zoveel mis is, je hart schrijnt voor Brian.

Jaap Robben zet een boek neer wat groots is in de eenvoud, maar wat je niet meer los laat. Te vergelijken met Lieveling van Kim van Kooten; Brian sluit je in je hart en je wilt hem beschermen tegen de hele wereld. Een kind met een hart van goud in een oneerlijke situatie. Een boek over familieliefde, maar ook over goed en fout en zoveel meer dan dat.