Stephan Metcalfe is actief als spion in het Parijs van 1940, vlak na de bezetting door de Nazi's. Hij krijgt de opdracht om een andere taak op zich te nemen is Rusland en krijgt daar te maken met z'n ex-geliefde. Doordat hij naar Rusland vertrekt onspringt hij net de dans in Parijs waar z'n hele groep opgerold en vermoord wordt door de Gestapo, en dan vooral door de zg vioolspeler. Deze zal Metcalfe ook naar Rusland volgen. De ontknoping is des Ludlums.

Hoewel het boek prettig leest en vol spanning zit met de bekende wendingen en verrassingen die Ludlum altijd aanbrengt is het belangrijkste de tegenvaller: Het boek begint met Metcalfe als ambassadeur in 1990/1991. Daardoor valt in het boek een hoop spanning weg, het verrassende verdwijnt omdat je weet dat Metcalfe het overleeft en eruit komt. Op zichzelf is het 'randverhaal' waarin Metcalfe als ambassadeur optreedt een leuke afwisseling die heel knap verweven is/wordt met het verhaal wat zich in 1940 afspeelt. Kortom, wel goed maar niet toppie.