Marieke Nijkamp de auteur is een verhalenverteller, een dromer....dat staat er op de boekenflap over de auteur, en dit ondervind je direct als je het verhaal leest.
*Corey en Kyra hartsvriendinnen groeien op in Lost Creek te Alaska. Het afgelegen plaatsje telt tweehonderdzevenveertig inwoners, en is een gesloten gemeenschap. Corey vrij populair, Kyra wordt door de inwoners met de vinger aangewezen als gek! Toch hun band is onbreekbaar. Dan verhuist Corey, met de belofte om Kyra te schrijven en te bezoeken. Een paar dagen voor dat Corey terugkeert naar Kyra, krijgt ze telefoon, met het slechte nieuws dat Kyra zelfmoord heeft gepleegd. Corey vertrekt direct naar Lost Creek, daar aangekomen merkt ze dat het dorp niet meer het dorp was, toen ze doorging....heeft haar vriendin zelfmoord gepleegd? Corey kan dit niet geloven. Wat is er met het dorp aan de hand? Waarom wordt Corey nu met de vinger aangewezen?
Ik heb het boek in één dag uitgelezen, op een gegeven moment in het verhaal, heeft de auteur me op het verkeerde been gezet. Of was het mijn fantasie die me parten speelde? Of is het bewust zo geschreven? Het blijft allemaal nogal vaag.....Is het een thriller, een roman, ik kan er niet echt mijn vinger op zetten. Ik heb genoten van het boek en ik ben zeker van plan om "54 minuten" te lezen.