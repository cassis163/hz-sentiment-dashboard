Ik had echt nooit verwacht, dat ik zo zou genieten van dit boek! Ik had al gezien dat meerdere dit boek gelezen had, maar mij sprak het niet aan. Misschien vanwege de kaft of zo hoewel deze perfekt past bij het verhaal. Het boek is geschreven in verschillende perspectieven. De hoofdstukken zijn erg lang, omdat ieder hoofdstuk dus uit een ander perspectief geschreven is. Dat vind ik normaal niet fijn en toch stoorde me het bij dit boek totaal niet. Ik vond het een zalig boek wat ik maar moeilijk weg kon leggen. Het is herkenbaar, humoristisch, realistisch en is geen moment saai, omdat er zoveel gebeurt in de vrouwengroep. Zadelpijn en ander damesleed is verfilmd en vanmiddag heb ik deze bekeken. Zoals meestal het geval is vind ik het boek mooier dan de film, hoewel hij me ook niet tegen viel. Ik miste wel een aantal stukken uit het boek en in mijn verbeelding was het toch allemaal net wat mooier.