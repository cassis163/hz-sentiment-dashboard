Dertig dagen van Annelis Verbeke is een mooie roman waarin het verhaal van de Senegalese Belg Alphonse wordt verteld. Alphonse is een klusjesman, rustig, kundig en geliefd bij zijn klanten. Naast het doen van zijn werk biedt hij voornamelijk een luisterend oor. Het verbaasde mij hoe snel zijn klanten hem volledig in vertrouwen nemen maar het is ook ontroerend om te lezen hoe hij op ogenschijnlijk simpele wijze hun levens weer een draai de goede kant op kan geven.
En hoe meer hij plooien bij zijn klanten gladstrijkt, hoe turbulenter zijn priv√©leven lijkt te worden.

De andere kant van het verhaal is het racisme, onbedoeld soms maar daarom niet minder kwetsend. Toch maakt Verbeke van Dertig dagen geen zwaar of mistroostig verhaal. Integendeel zelfs, het ademt een lichte, zomerse sfeer waarin je bijna de pointe kunt missen van de thema's die zij aansnijdt.
Prachtig, literatuur van de bovenste plank, waarbij de binnenkant is verpakt in een net zo mooie buitenkant die uitnodigt om het boek op te pakken. Doen!, zou ik zeggen.

(Gelezen voor NotJustAnyBook)