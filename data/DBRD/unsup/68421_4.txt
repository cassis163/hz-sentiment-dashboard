omschrijving van het boek, tekst vanaf achterzijde boek overgenomen:
Aan de hand van een aantal feiten uit de recente geschiedenis vertelt Hannes Meinkema in dit boek het ontroerende verhaal van het meisje Dora dat over een opmerkelijk waarnemingsvermogen beschikt. Dora wordt geboren in de oorlog, is puber in de jaren vijftig en wordt volwassen in de roerige jaren zestig. De lezer hoort de stem van het meisje dat in elk hoofdstuk een jaar ouder wordt en dat kwetsbaar maar onverschrokken een ontdekkingsreis maakt langs de gebeurtenissen en taboes van haar tijd.

Mijn review over het boek:
Een boek wat lekker leest. Dat Dora ieder hoofdstuk een jaar ouder is, is ook merkbaar aan de schrijfstijl, die ontwikkelt zich mee. Via het verhaal van Dora ook weer in contact gekomen met de geschiedenis van Nederland. Maatschappelijke vraagstukken zoals ongehuwd moederschap, abortus, de ontzuiling en politieke vraagstukken waaronder de IndonesiÃ«-kwestie en de Koude Oorlog worden in het verhaal verweven. Tegelijkertijd is het een verhaal over liefde, het aangaan van vriendschappen en hoe deze in de loop van de tijd veranderen.