Dit is het eerste boek dat ik gelezen heb van Jo Nesbo en mede door de leesclub ben ik enthousiast geworden om nog meer boeken van Nesbo te gaan lezen. Nesbo heeft zijn eigen draai gegeven aan MacBeth van Shakespeare.
Allereerst spreekt de schrijfstijl van Nesbo mij heel erg aan. Hij heeft een vlotte schrijfstijl, waardoor ik het boek bleef lezen. Ik heb het boek in het Engels gelezen en dat gaf geen problemen. Daarnaast is de cover heel mysterieus en pakkendï€º zwart met rood.
Nesbo heeft Macbeth een moderne draai gegeven en de belangrijkste onderwerpen komen tevens naar voren in de versie van Nesbo. Onderwerpen zoals hoogmoed, trouw, macht, verraad en corruptie spelen bijvoorbeeld een rol in Macbeth. Deze onderwerpen laat Nesbo ook goed naar voren komen in de verschillende personages, bijvoorbeeld bij Duff en MacBeth. De strijd tussen goed en kwaad is tevens vaak aanwezig.
Al met al vind ik dat Nesbo een goede thriller heeft geschreven en de belangrijkste elementen uit MacBeth van Shakespeare heeft gebruikt om een nieuwe moderne en duisterder versie te schrijven.