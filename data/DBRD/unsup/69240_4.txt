Molly is al heel vaak verliefd geweest, maar ze heeft nog nooit een vriendje gehad. Als Cassie, haar tweelingzus, een vriendin krijgt voelt ze zich afgedankt. Cassie en haar vriendin proberen haar te koppelen aan de leuke hipster Will, maar op werk leert ze de nerd Reid kennen. Wie moet ze kiezen?

Mijn eerste indruk van dit boek was: heel vermakelijk. Het zit echt bomvol humor en ik lag regelmatig onder tafel van het lachen. Maar het boek is daarnaast ook erg herkenbaar en som ook wat confronterend. Daarom heb ik het niet alleen met een grote lach, maar ook met een traan gelezen.
Het boek is vlot geschreven en het leest erg makkelijk. Echt een fijne YA feelgood en zeer zeker voor herhaling vatbaar. Ik geef hem 4 sterren.