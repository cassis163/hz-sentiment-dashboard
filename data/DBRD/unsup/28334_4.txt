Maîtresse van de dood is het eerste deel van de ronieken van Nicci. Nicci was ooit luitenant in het leger van Jagang en stond bekend als de maîtresse van de dood. In de wetten van de magie en de Richard&Kahlan-romans hebben we met haar kennisgemaakt in deze rol. Ze heeft hierin alles ondernomen wat ze kon om Richard van de juistheid van de Imperiale Orde te overtuigen.
Gaandeweg heeft Nicci ontdekt dat de heerschappij van Richard een betere wereld met zich mee zou brengen. Nu is zij een van de meest dodelijkste beschermers van het nieuwe D’Haraanse Rijk.
Nu de rust en vrede is weergekeerd gaat ze samen met de profeet Nathan op missie. Het hele D’Haraanse rijk op de hoogte brengen van de goedheid van Richard en Kahlan. De profetie is uit de wereld verdwenen maar de magie is gebleven. Tijdens hun eerste stopplaats bij Rood schrijft Nathan zijn levensboek en krijgt hij er een nieuw boek mee voor het vervolgverhaal. Hij ontdekt dat hij zijn magie ook kwijt is. De oude profetie van Rood luidt: “De toekomst en het noodlot hangen af van zowel de reis als van de bestemming. Koh Adair ligt ver in het zuiden van de Oude Wereld. Daarvandaan zal de tovenaar aanschouwen wat hij nodig heeft om zichzelf weer compleet te maken. En de tovenares moet de wereld redden “

Terry Goodkind (°1948) is geboren in Omaha, Nebraska (VS). Hij ontdekte op jonge leeftijd dat hij dyslectisch was. In 1993 schreef hij het eerste deel van de wetten van de magie: het zwaard van de waarheid. Ondertussen is deze serie steeds uitgebreid.
In deze trilogie zoemt de auteur in op het leven van Nicci na de oorlog . Zij en Nathan gaan op avontuur nu Nathan eindelijk niet meer opgesloten zit in het Paleis der Profeten. Indien je de andere boeken niet gelezen hebt worden er telkens wel tipjes van de sluier gelicht ivm het vroegere leven van Nicci en Nathan. Hierdoor is het mogelijk om dit boek afzonderlijk te lezen. Als lezer van alle vorige boeken wordt er regelmatig verwezen naar het verleden.
De schrijfstijl is vlot om te lezen. Je volgt 1 verhaallijn wat het verhaal niet complex maakt. De citaten zijn weer geweldig! Ik schrijf ze niet zo gemakkelijk op maar deze keer heb ik toch een blad vol geschreven. Wijze lessen zitten tussen de verhaallijn verweven. Dit is een van de redenen waarom ik deze auteur zo goed vind vb: “De beste manier om uit een penibele situatie te ontsnappen is ervoor zorgen dat zij niet kan ontstaan”
De hoofdstukken zijn overzichtelijk en nemen je tijdens hun reis mee naar verschillende plaatsen in de oude wereld. Op deze plaatsen zijn er telkens moeilijkheden te overwinnen. Hierin valt de auteur nooit in herhaling, dit ook niet ten opzichte van zijn vorige boeken. Het blijft een geweldige ontdekkingstocht. De gevaren zijn steeds van een ander soort en enkel door samenwerking op te lossen. Hierdoor wilde ik het boek niet wegleggen. De vraag blijft of ze Kol Adair zullen vinden in dit deel.
Met spanning en vol ongeduld wacht ik op het volgende deel van deze trilogie.