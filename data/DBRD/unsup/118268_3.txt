In Hals over kop maak je kennis met Natalie Cooper en haar vijfjarige dochtertje. Haar ex man heeft haar verlaten toen ze in verwachting was van zijn kind. Hij ging er vandoor met een jongere vrouw, stal veel geld en belandde daardoor in de gevangenis. Natalie liet zichzelf niet in de steek en startte haar eigen fotozaak en met succes! Wanneer ze alles onder controle lijkt te hebben ontmoet Natalie haar nieuwe buurman. Als lezer kun je wel raden waar dit allemaal toe gaat leiden. Echter moet zowel Natalie als haar aantrekkelijke buurman Blake eerst nog leren om hun persoonlijke verleden los te laten. Terwijl Blake tegen zijn alcoholverslaving vecht en Natalie haar relatie met haar ex nog moet verwerken leren ze elkaar steeds beter kennen. Blake roept wel dat hij geen relatie wil, maar is dat zo?

Hals over kop is een heerlijke “Feel Good” roman die zich in een adem uit laat lezen. Rachel Gibson vermengd erotiek, drama, romantiek, een beetje humor en herkenbare problemen tot een fijne roman. Een roman met net even wat meer diepgang (en personages met inhoud) dan bij de doorsnee pocketroman, maar luchtig genoeg om tijdens het lezen even je verstand op 0 te kunnen zetten. Even lekker wegzwijmelen dus!