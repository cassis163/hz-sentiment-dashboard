Na deel 1 (Percy Jackson en de Bliksemdief) te hebben gelezen wilde ik ook graag het tweede deel, De zee van Monsters lezen. Gelukkig kon ik ook dat deel van een vriendin van mij lezen. Het boek heeft mij een leuke zondag bezorgd, ik moest alleen de laatste tien pagina's gisteren nog even lezen.

*Let op: bevat spoilers over het eerste deel Ã©n is niet geschikt voor halfgoden* De volgende zomervakantie begint, en Percy maakt zich klaar om terug te keren naar Kamp Halfbloed, waar hij wordt getraind om zich te verdedigen tegen de aanvallen van monsters uit de Griekse Mythologie. Maar Kronos, die nog steeds in stukjes gehakt is, heeft iemand Thalia's boom, die het kamp beschermd, laten vergiftigen en monsters breken het kamp in. Om de boom te genezen moeten ze op zoek naar het beste geneesmiddel uit de Oudheid: Het Gulden Vlies. Zijn vriend Grover wordt gevangen gehouden door de cycloop Polyphemus. Ze hebben niet lang de tijd voor de boom dood is, en Luuk zit hen nu openlijk achter hen aan.

Opnieuw een flinke portie Grieke mythologie. Dit maal spelen de avonturen van Odysseus op zijn terugreis een grote rol. Ik meen er namelijk alles te herkennen, maar het is al weer een tijdje geleden dat dit behandeld is bij Grieks voor mij. Wat ik zelf zo leuk vind aan dit boek, en ook het vorige deel, is niet alleen de mythologie maar ook de leuke schrijfstijl. Het is geen literatuur, maar de droge schrijfstijl nodigt echt uit om te lezen. Het verhaal is natuurlijk wel voor kinderen geschreven, en daar had ik met name in het begin van het eerste deel wat moeite mee, maar later is het niet meer irritant. Nogmaals, er zijn zeker parallellen met Harry Potter, maar als je het mij vraagt is dit een (wellicht betere) opvolger.