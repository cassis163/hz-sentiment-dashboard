In Dodenweg maken we kennis met rechercheur Thomas DeLohr en journaliste Fleur Benedictus.
Thomas onderzoekt de zaak van twee auto-ongelukken en wordt daarbij geconfronteerd met spoken uit zijn verleden. Fleur is de dochter van een beruchte advocaat en wil in haar rol als journaliste alles weten van de zaak. Ze ontmoet daarbij Thomas DeLohr en er ontstaat min of meer een soort van liefdesrelatie tussen de twee, al blijkt die ingewikkeld.

De moeder van een van de slachtoffers zegt zeker te weten dat haar dochter nooit achter in de auto zou gaan zitten omdat ze dan wagenziek zou worden.
Is het slachtoffer dan wel wie we denken dat ze is ? Ze heeft wel haar kleren aan en haar tas bij zich.
Dan blijkt dat de auto-ongelukken geen ongelukken zijn en komt beetje bij beetje de waarheid aan het licht.

Het verhaal vereist wel enige concentratie inzake de slachtoffers, waarover ik verder helaas niet verder kan uitweiden zonder te veel van het verhaal prijs te geven.

Olga heeft een prettige schrijfstijl en vanaf het begin van het boek zat ik direct in het verhaal .
De karakters van Thomas en Fleur worden goed uitgewerkt en beschreven, wellicht zullen we in het volgende deel van deze serie meer over deze personages te weten komen.

Van begin tot eind heb ik dit boek met zeer veel plezier gelezen.
Als het boek uit is en de raadsels opgelost, komt er dan toch nog een verrassende wending, waar in deel twee een vervolg op moet komen.

Ik kijk dan ook uit naar deel 2 !