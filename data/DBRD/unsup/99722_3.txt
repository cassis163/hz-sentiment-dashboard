Toen ik voor dit boek kon meedoen aan een leesclub (dank u, Vrouwenthrillers!) twijfelde ik niet, omdat ik na een reis naar Sicilië erg benieuwd was naar een boek dat zich afspeelde op dit eiland.

Anne vlucht naar Sicilië, wat niet zonder slag of stoot gebeurt. Al van in het begin zit de spanning erin, en dat blijft ook gedurende de rest van het boek. Langzaamaan bouwt ze een nieuw leven op, leert ze nieuwe mensen kennen, en kom je ook meer te weten over de redenen van haar vlucht.

Sommige karakters hadden misschien wat meer uitgediept mogen worden, en uiteindelijk is het verhaal ook wel wat voorspelbaar. Maar dat neemt niet weg dat het vlot leest, en zeker een leuk tussendoortje is, waarbij je niet te veel moet nadenken (wat af en toe meer dan welkom is!). Het was even fijn vertoeven op Sicilië.

3,5 sterren, maar omdat dat niet gaat op Hebban ga ik voor 3.