Het boek telt 332 bladzijden, met voorwoord en aanhangsels. Het beschrijft meeslepend het verhaal van vier generaties doorheen het Duitsland van hun tijd. Het oude Keizerrijk, de Eerste wereldoorlog, Weimar, de Tweede wereldoorlog, de DDR en het vallen van de muur. De schrijver neemt u mee in een verbazend verhaal die nergens stokt of sputtert. Ondanks de verschillende namen kan men vlot volgen wie of wat is. Daardoor kan men toch vlot blijven lezen. Duizenden verhalen zijn er te schrijven, elk over zijn familie en zijn voor- en tegenslagen in hun leven. Het is de kunst ze boeiend over te brengen naar de lezers. De schrijver is hier duidelijk in geslaagd, volgens mij. Als men beseft dat sommige families en zeker de Oost- Duitsers van 1914 tot 1990 in een zeer onzekere tijd leefden en dan pas na de eenmaking van Duitsland van een zekere vrijheid genoten, weet men al genoeg.