Wanneer je uitgaat van de idee dat je na het lezen van dit boek een volleerd cryptoloog zult zijn, dan kom je van een koude kermis thuis. Vanaf het moment dat je de, vaak ingewikkelde wiskundige en cryptologische modellen, aanvaart als datgene wat ze zijn, n.l. de kapstok om een prachtverhaal aan op te hangen, vanaf dat moment wordt het genieten. Genieten van de schitterende personages, de droge humor en het spannende verhaal, gedeeltelijk tegen de achtergrond van een stuk voor velen herkenbare historie, maar ook tegen de achtergrond van een werelddeel waar, zonder dat we ons dat realiseren, het allemaal gebeurt, dan wel gaat gebeuren. Perfect verhaal, puur genieten, jammer dat het boek niet wat steviger is.