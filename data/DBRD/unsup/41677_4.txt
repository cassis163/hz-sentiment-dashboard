Niet eerder iets van Giphart gelezen, en ik moet zeggen: helemaal niet onaardig. Dat mijn zoon op dit moment zweeds studeert, helemaal verliefd is op dat land en de kans bestaat dat 'ie ook een keer die kant op vertrekt - tja .... dat helpt natuurlijk behoorlijk mee om dit verhaal met extra veel interesse te lezen. Tel daarbij op mijn interesse voor fotografie en schilderkunst, en de cirkel is rond. Jammer dat de verhaallijn wat oppervlakkig blijft; een diepere beschrijven van gevoelens en emotie is aan Giphart niet echt besteed, maar ach ... zo nu en dan wat luchtigers is ook wel lekker. Al met al vier sterren ruim verdiend en ik pak zeker nog eens een Giphart uit het schap.