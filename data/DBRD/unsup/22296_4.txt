Samenvatting:
Jude en Noah zijn 13 jaar en lijken onafscheidelijk door hun tweelingband maar een tragische gebeurtenis zet hun leven zo op de kop dat ze uit elkaar groeien. Het gaat zelfs zover dat ze elkaar bijna niets meer te zeggen hebben, 3 jaar later. Hun band die zo uniek was is zwaar beschadigd.
Noah worstelt met zijn ontluikende homo-seksualiteit en keert steeds meer in zichzelf. Jude daarin tegen lijkt de hele wereld aan te kunnen, heeft praat voor tien en zet haar eerste stappen op het liefdespad.
Beiden zijn ze zeer artistiek maar ieder op zijn eigen manier.
De gebeurtenis die hun uit elkaar lijkt te drijven is uiteindelijk ook datgene wat hun weer bij elkaar brengt. Maar het hoe en wat precies lees je zelf in ‘Ik geef je de zon’.


Mijn mening:
Om maar meteen met de deur in huis te vallen: Lees dit boek en oordeel zelf! Daarom een zeer summiere samenvatting van mij hierboven. Ik kan en wil niet teveel verklappen over de inhoud.
Ik geef je de zon, is een boek dat je hart laat stralen op de meest regenachtige dag! En de grootste les die we kunnen leren is een plicht aan jezelf en dat is namelijk om trouw te zijn aan je hart.


De originele recensie kwam uitgebreider aan bod op mijn boekenblog.