Wie kent het roze mantelpakje van presidentsvrouw Jaqueline Kennedy niet? Zij droeg het roze mantelpakje op de fatale dag in 1963 wanneer haar man J F Kennedy wordt doodgeschoten voor de ogen van zijn vrouw, haar mantelpakje laat zijn sporen na. Tegenwoordig is zowel het kledingstuk als rest van de spullen tentoongesteld in het Nationaal Archief van Washington. Wat weinig mensen weet van hebben is dat er zoveel meer achter The Pink Suit zit, wie zijn de mensen die het gemaakt hebben en waar komt het idee vandaan? Het verhaal van The Pink Suit is een roman gebaseerd op het verhaal achter dit mantelpakje, en zo kom je er achter hoe de modewereld in de jaren 60 in elkaar stak.

Naaister en Ierse emigrant Kate werkt voor het modehuis Chez Ninon, zij krijgen de opdracht om een mantelpakje van Chanel na te maken. Het huis heeft daadwerkelijk bestaan en maakte kleding voor o.a de elite van New York. Zonder blikken of blozen maakten zij voor een 'kleine' prijs kleding van beroemde modeontwerpers na. Ook al had Kate nog nooit contact gehad met J Kennedy, ze wist haar precieze afmetingen tot in de kleinste details. Kate gaat zo in haar werk op, dat ze vaak niet mee krijgt wat er in haar omgeving gebeurt, zo merkt zij ook niet dat de slager uit haar eigen kleine Ierse gemeenschap ook voor haar heeft.

In het boek zijn vele termen uit de modewereld te lezen, desondanks is het boek net zo gemakkelijk te lezen voor de niet fashionitas onder. Het verhaal is goed verweven met geschiedenis, want zowel het modehuis als Kate hebben echt bestaan. Soms mist er vaart in het verhaal, maar daarna komt het snel weer op gang wat het meteen weer goed maakt. Je leeft echt mee met de personages en soms zou je in het boek willen kruipen om bijvoorbeeld Kate haar ogen te openen voor de wereld om haar heen. Het is interessant te lezen wat voor een verhaal er schuil gaat achter de fatale dag van John F Kennedy, de auteur heeft het verhaal goed verweven met geschiedenis en fictie waardoor het levensecht over kan komen.