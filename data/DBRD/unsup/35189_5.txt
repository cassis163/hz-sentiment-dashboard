In deze verhalenbundel met meeslepende en soms ontnuchterende verhalen wordt de sfeer goed neergezet; zowel de verschillen van de tijd waarin het verhaal zich afspeelt als de beschreven omgeving van de vele oorden komen goed uit de verf.
De verantwoording waarmee elk verhaal wordt afgesloten zet je weer met beide benen op de grond. Fictie en non-fictie krijgen hierdoor hun plaats in deze verhalenbundel. Bovendien is het bijzonder leerzaam om achtergronden te leren kennen bij gebeurtenissen of de herkomst van een naam zoals: boekanier.

Deze auteurs hebben stuk voor stuk een prachtige bijdrage geleverd met hun verhaal in deze bundel.
Ik werd ontroerd door de gedachten van een van de grootste levende landdieren, terwijl hij terugkeek op zijn leven.
Het geeft de geschiedenis een gezicht door middel van de personages in hun verhalen en rekening houdend met de historische achtergronden waartegen ze zich afspelen.

Als enthousiast lezer kan ik iedereen aanraden om iedere dag slechts een paar verhalen uit deze bundel te lezen: op deze manier krijgen deze verhalen alle waardering die ze verdienen.
Ik heb wederom enorm genoten van de verzamelbundel van Historische Verhalen en waardeer deze met vijf fonkelende sterren.