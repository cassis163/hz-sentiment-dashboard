Lijfstraf is een jeugdboek over pesten, een aangrijpend verhaal over Bowie Dendermonde, havo-leerling 4de klas. Zijn klas bestaat uit 28 leerlingen, allemaal verdeeld in groepjes. Zo heb je de macho's, nerds, rugzakken (autist en adhd'ers), beauty bitches, de lekkertjes, grijze muizen en de losers. Bowie behoort tot deze laatste groep. Bowie wordt gepest om zijn geaardheid, hij is namelijk homo en erg verlegen.

Dan heb je Fleur van der Maat, behoort bij de lekkertjes, gewoon leuke spontane meiden. Ze is lief, uitbundig en vrolijk. Zij heeft een tijdje verkering gehad met Rem, de macho van de klas. Ze snapt zelf niet goed waarom, omdat ze indruk wilde maken op haar vriendinnen. Tegenwoordig heeft ze meer een speciale band met Bowie en trekt veel met hem op.

Bowie vertelt Fleur als eerste over zijn homo zijn. Ze had al een vermoeden. "Omdat je anders bent dan andere jongens. Zachter, liever, begripsvoller".

Bowie heeft het er moeilijk mee, vooral omdat de macho's uit zijn klas hem er constant mee treiteren. "Ben ik een slecht mens als ik op jongens val? Moet ik me daarvoor iedere dag laten vernederen? Ik ben een zwakkeling, moet meer voor mezelf opkomen". Wanneer hij Biko tegenkomt heeft hij een supergoed gevoel.

Wanneer er een weekendje Amsterdam gepland staat voor de klas, loopt het volledig uit de hand. Fleur neemt wraak op Rem. Rem is voor zijn leven getekend. "Ik wilde hem straffen voor alles wat hij mij, jou, iedereen heeft aangedaan. Zijn lijf verminken, hem pijn doen". Ze heeft absoluut niet aan de consequenties gedacht.

Elle van den Bogaart geeft het boek vaart, geen moeilijke woorden. Ze laat zich inspireren door de jongeren die ze tegenkomt. De karakters zijn goed weergegeven, vooral Bowie vind ik bijzonder hoe hij zich er doorheen slaat. Fleur die naast een leuke meid dus ook afstandelijk en kil kan zijn. Een fijn boek om te lezen, een boodschap waar iedereen iets van kan leren.

Vooral de benoeming van de leerlingen groepjes vond ik heftig. Ze krijgen een stempel toegediend:
Nerds: saai, hebben niet veel vrienden, wel veel talent
Rugzakken: een autist en adhd'ers
Beauty bitches: beauty's vinden de meiden zelfs de klas bitches, anderen afzeiken.
De lekkertjes: meiden, echt mooi en hot, aardig en slim
Grijze muizen: onzichtbaar, niet de moeite waard om over te praten
Losers: ze vragen niet om gepest te worden, maar het gebeurt gewoon.