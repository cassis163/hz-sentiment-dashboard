Ik had dit boek al een tijdje liggen, en was al een keer met het eerste hoofdstuk begonnen. Dat boeide me niet overdreven. Onlangs toch weer opgepakt en toen ik eenmaal een paar hoofdstukken verder was, kreeg het me helemaal te pakken. Een zeer spannende thriller, en ik vind het jammer dat er maar 500 bladzijden zijn. Het hadden er best het dubbele mogen zijn. Heel langzaam komt men dichter bij de dader, die zelf echter ook niet stil zit.
Echt zo'n boek dat je niet weg kunt leggen. En toch ook is er de nodige humor die e.e.a. weer wat relativeert. Als ze op mijn pad komen, zal ik zeker nog meer boeken van deze schrijver lezen. Hopelijk zijn die andere boeken net zo goed!