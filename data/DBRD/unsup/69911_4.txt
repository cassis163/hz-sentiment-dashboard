Een jong stel, allebei schrijver, woont in een eenvoudig huis in een van Tokyo’s lommerrijke buurten. Ze zijn tevreden met hun leven, maar hebben elkaar eigenlijk niet zo veel meer te vertellen. Tot op een dag onverwacht een kat hun keuken binnenwandelt. Het dier maakt er al snel een gewoonte van bij hen langs te komen, daarbij geholpen door het comfortabele mandje en het eten dat ze voor haar neerzetten. Gaandeweg ontspinnen zich weer gesprekken tussen de jonge mensen, eerst alleen over de kat en haar grappige gewoontes, maar allengs vult hun leven zich weer met kleur en vreugde, verwondering en schoonheid.

De kat is een ontroerende, poëtische roman over de vergankelijkheid van het leven en het vermogen te genieten van kleine, kortstondige momenten van geluk.