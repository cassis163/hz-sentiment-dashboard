Wat een mooi verwoord verhaal! Je merkt aan alles dat er veel aandacht is besteed is aan dit boek. Ze vertelt openhartig hoe haar leven is (geweest) als kind, als moeder van vier kinderen waarvan 1 autistisch Ã©n hoe het is om de vrouw van een bekende man te zijn en wat zijn werk met zich medebrengt. Ze heeft een zeer gevarieerd leven met veel zorgen en verdriet maar ook met liefde, reizen en ontdekken hoe ze het beste kunnen geven aan en halen uit hun zoon Benjamin waar het boek voornamelijk over gaat. Het verhaal is mooi opgebouwd en blikt geregeld terug naar haar jeugdjaren die niet makkelijk waren door haar vader. Maar wat een sterke, krachtige en moedige vrouw is Aaltje van Zweden zeg! Daar heb ik veel respect en bewondering voor gekregen. Ze houdt toch maar het hele gezin draaiende terwijl haar man veel van huis is: een pittige klus!
Het boek is aan te raden voor iedere lezer, ook als je geen (autistische) kinderen hebt. De kern van het verhaal is: geef nooit op!