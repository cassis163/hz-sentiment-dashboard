maar een zeer geslaagde (literaire) roman met een vleugje spanning is het zeker.,De mensenrover speelt zich, net als in Sabine Thieslers andere thrillers, af in Duitsland en ItaliÃ«. Hoofdpersonage Jonathan en zijn vrouw Jana leiden een gelukkig leven in Berlijn. Jonathan is een succesvolle fotograaf en Jana is een gewilde, veel geboekte prima ballerina. Het leven lacht hen toe. Als Jana op een dag ontdekt dat ze zwanger is, staat hun wereld echter volledig op zijn kop. Jana vindt het, ondanks Jonathans blijdschap, verschrikkelijk. Toch besluit Jana volledig voor het kind te gaan en haar carriÃ¨re als prima ballerina aan de wilgen te hangen. Al gauw heeft Jana spijt van haar beslissing, daar ze geen goede band met haar dochter Giselle blijkt te hebben. Jonathan daarentegen kan zijn geluk niet op, Giselle is zijn alles. In de loop der jaren versterkt de band tussen moeder en dochter en vanaf dat moment leidt het gezin een leven waar anderen alleen maar van kunnen dromen.
Op achttienjarige leeftijd wordt Giselle aangereden door een dronken automobilist. Ze overleeft het ongeluk niet. De dader komt er opvallend goed vanaf, doordat zijn vader de juiste mensen kent. Jonathan wordt depressief en zoekt zijn troost in alcohol.
Maanden later besluit Jonathan op de bonnefooi naar ItaliÃ« te gaan. In Toscane leert hij de mooie negenentwintigjarige Sophia kennen, die exact op zijn overleden dochter lijkt, afgezien van het feit dat Sophia blind is. Jonathan trouwt met Sophia en samen verdienen ze de kost met hun eigen vakantiepark in Toscane, dat de hele zomer helemaal vol is geboekt door vakantiegangers uit alle windstreken.
Jaren later arriveert er een Duits echtpaar op het vakantiepark. Jonathan vermoedt dat de man in kwestie iemand is die nauw betrokken is geweest bij de dood van zijn dochter. Wanneer Jonathans vermoedens bevestigd worden neemt hij wraak, wat zorgt voor dodelijke gevolgen.
Ondanks het feit dat De mensenrover pas in het vierde deel van het verhaal spannend wordt, is het een geslaagd boek dat makkelijk wegleest. Sabine Thiesler laat de lezer eerst uitgebreid kennismaken met alle personages, die ze heel goed heeft uitgewerkt, waarna ze de spanningsboog pas (actief) in gaat zetten. Het verhaal is met vaart geschreven en dat doet de lezer verlangen naar de slotfase. Sabine Thiesler is erg goed in het uitwerken van details, wat ze ook in De mensenrover wederom zeer goed heeft gedaan. Het Italiaanse natuurlandschap kun je als lezer bijna ruiken, zo realistisch is het omschreven. De mensenrover is voor een thriller misschien niet spannend genoeg, maar een zeer geslaagde (literaire) roman met een vleugje spanning is het zeker.