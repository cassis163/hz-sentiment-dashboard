In de studiejaren had ik dit boek al eens gelezen voor de lijst. Nu nog een keer via cd. Na de eerste bladzijden begint het verhaal direct en nodigt uit om verder te willen lezen.

De uitweidingen waren niet te lang en op zijn plaats. Het was prachtig om te lezen hoe de waarheid zich ontvouwde tijdens de verschillende levensfases van de hoofdpersoon. De laatste fase, de jaren tachtig dateren uit mijn eigen kindertijd. Het is mooi te lezen hoe de gedachten ten aanzien van de oorlog zich in de loop der jaren hebben veranderd....en opeens ben ik dan ook onderdeel van zo'n periode.....en wat vond ik er zelf van....daar ga je dan over nadenken. Dat is mooi.

Ik kan niet precies benoemen wat het is, maar de schrijfstijl van Mulisch vind ik heel fijn. Het loopt gewoon.