Het gezin Oliphant staat centraal in Verloren Dochter. Moeder Ruth is sheriff en rechter in Schotland. Zij is getrouwd met de Amerikaan Bernie. Samen hebben zij twee dochters: Su-JIn en Leah. Su-Jin is geadopteerd door Ruth en Bernie en is geboren in Zuid-Korea.
Su-Jin en Leah hebben onderling niet zoâ€™n goede verstandhouding. Het lijkt Ruth een goed idee als beide meisjes met elkaar op vakantie gaan. Er gaan ook nog twee vriendinnen van Leah mee. De meisjes gaan naar Spanje.
Deze vakantie eindigt met een filmpje op internet waarop te zin is dat Su-Jin seksuele handelingen verricht met in totaal twaalf jongens/mannen. Dit filmpje wordt een grote sensatie op internet met miljoenen kijkers.
Moeder Ruth is in alle staten, hoe kon Su-Jin zoiets doen? Su-Jin was haar oogappeltje, slim, keurig met goede manieren. Zij wil dat SU-Jin haar goede naam gezuiverd wordt en de verantwoordelijke voor het filmpje gestraft.
Hoe gaat Ruth hierin slagen en wat voor offers moet zij hiervoor brengen?

Ik vond het boek spannend, en origineel. Het onderwerp is erg actueel, en ik denk dat het boek een boodschap meegeeft: het wil je waarschuwen.
De spanning voelde ik op elke bladzijde, ik kon het boek niet wegleggen.

Zeker een aanrader!