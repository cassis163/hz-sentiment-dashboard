Dat Kluun het succes van 'Komt een vrouw bij de dokter' nooit zou kunnen evenaren kwam ik al achter toen ik 'De weduwnaar' las. Ik begon dus ook met gemengde gevoelens aan DJ. Onder het lezen ik opgezocht of "Thorwald' een bestaand persoon was, en zo ja, wie dan. Het boek trok me niet echt (Afgaande op wat ik erover gelezen had...) maar toen ik er eenmaal aan begon had het me binnen twintig pagina's in mijn greep en dat hield pas op toen ik het dichtsloeg.

Hoe iemand een boek over zichzelf kan schrijven, maar toch weer niet, Over een vriend, maar toch ook niet. Over iemand in mes in de rug te steken om er zelf beter van te worden. Over een scheiding die nooit heeft plaatsgevonden inclusief de daarbijhorende gevoelens, en mij zelfs nadat ik had gelezen dat het niet echt was, nog aan het twijfelen bracht. De Kluun in het boek is een eikel. Een sukkel. Geen goede vriend. Maar toch heb je een soort van medelijden met hem. Het einde van het boek (Zowel in het boek, als het echte boek) had ik niet zien aankomen, wat me een glimlach ontlokte.

De beschrijvingen zijn geweldig: Sfeerbeschrijving van Ibiza. van Vegas, en op het festival. Ik had het idee dat ik erbij was. Thor zou zomaar een bestaand persoon k√∫nnen zijn. Misschien is hij dat ook wel, of is hij net zoals andere personages een samenraapsel van allerlei mensen. Ik ben onder de indruk van de 'vaderlijke' gevoelens in het boek. ontroerd zelfs. Ik heb gelachen om de 'zeurende' uitgever die zijn Roman nu eindelijk wel eens wilde krijgen, en om het feit dat deze 'Kluun' ernstige geldzorgen heeft en wat hij doet om er vanaf te komen. Dat hij 'zelf moet gaan koken' maar dat het eerste wat hij doet als hij thuiskomt, Spareribs bestellen is.


Het is geen hoogstandje, maar prettig leesvoer met meerdere 'lijntjes' die het verhaal interessant houden. Er zit veel humor in het verhaal.
Ik hou van de stijl van Kluun, van de manier waarop hij verhalen kan vertellen en je als lezer laat denken dat hij gewoon tegen je zit te praten. Van het goede verhaal moet dit boek het niet hebben, maar toch heb ik ervan genoten!