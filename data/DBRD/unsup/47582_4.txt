Met Nachtschade zette Angelique een debuut neer dat klonk als een klok. Zou ze dat met dit boek weten te evenaren?

Het verhaal speelt zich af in Zeeland. De watersnoodramp, de Deltawerken, het speelt allemaal een rol in deze ingewikkelde familiegeschiedenis.

De geschiedenis wordt weer actueel op het moment dat Isa aan haar moeder vertelt wie haar vriend is, met wie ze al geruime tijd samenwoont. Het is het startschot voor een zoektocht naar het verleden. Wat is er vroeger tussen de twee familieâ€™s voorgevallen. En waarom moest haar moeder nu opeens dood, vermoord worden.

Het verhaal wordt afwisselend in het heden en het verleden verteld. Zo krijg je als lezer stukje bij beetje het hele verhaal te lezen. En toch verraste de ontknoping mij ergens. Het was niet heel onlogisch, maar ergens wilde ik niet geloven dat dit het verhaal was. Onvoorstelbaar wat mensen elkaar aan kunnen doen.

De zoektocht van Isa naar de waarheid is spannend. Ik hoopte ook dat ze te weten zou komen wat er precies gebeurd was, en vooral waarom.

Het is een verhaal over familie. Over hoe het kan werken in families. Wat er achter de schijn van de voordeur schuil kan gaan. En dat niets is was het lijkt.

Heeft Angelique haar debuut weten te evenaren? Minstens. Ik heb genoten van het boek, er zat genoeg spanning in en het plot was goed uitgewerkt. Absoluut een aanrader!

Mijn oordeel: GOED