Dit is het verhaal over een prachtig schip. Mei 1915. De schrijver neemt je mee aan boord van het schip. Je leest alles over de gang van zaken en het leven aan boord van deze drijvende stad. De bemanning ( en dat zijn er nogal wat) leer je goed kennen, vooral de kapitein. Je gaat met ze mee op reis en maakt alles tot in de details zelf mee. Alsof je er bij bent. Het moment dat het schip geraakt wordt door een torpedo van de onderzeeër u-20 is ook levensecht beschreven. Het begint allemaal vol goed moed, de mensen hebben zin om te reizen of om weer naar huis te gaan. Maar hun reis loopt niet goed af.

Er zijn een aantal verhaallijnen, zo volg je de president in de USA, maar ook de kapitein en zijn bemanning van de u-20. Je ziet dit verhaal door de ogen van de goede en de slechte kant. Het was oorlogstijd. Schepen waren niet veilig voor de Duitsers. Zelfs passagiersschepen moesten goed oppassen.

Als het schip zinkt dan komen er heel veel mensen om het leven. Een ooggetuige zegt wat hij toen gezien heeft. Meeuwen die op de lijken afkwamen om ogen uit te pikken. Mensen die schreeuwen en smeken voor hun leven. Het is vreselijk om te moeten aanschouwen. Een aantal van de passagiers volg je ook. Voordat ze aan boord gaan tot en met het einde van hun verhaal. De boekenhandelaar sprak mij het meeste aan. Hij had waardevolle boeken mee op het schip. Maar redt jij jezelf of wil je die boeken koste wat het kost meenemen?

Het boek is een historische roman en later begint het echt een thriller te worden. Het is historisch spannend. Je voelt de druk van de oorlog. En hierdoor werd Amerika wakker en bestond de eerste wereld oorlog voor hun ook. Veel Amerikaanse slachtoffers op het schip. Voor deze scheepsramp was het allemaal nog ver van hun bed.
De schuld proberen ze bij kapitein Turner neer te leggen. Had hij het kunnen voorkomen? Alleen als het schip niet had mogen uitvaren…..
Het is tot in de details beschreven en daarom een prachtig stukje geschiedenis. De uitvoering is ook zeer mooi. Hardcover met een losse omslag. Het is een stevig dik gebonden boek. Achterin staan nog 80-100 bladzijdes met Noten. Meer informatie over bepaalde dingen of verwijzingen. Allemaal hebben ze een nummer, maar deze nummers staan zelf nergens in het verhaal. Daarom staan de bladzijdes erbij. Maar ik ben gewend dat het op de bladzijde zelf staat, of tenminste het nummer, zodat je naar achteren kunt bladeren als je iets niet begrijpt/ of meer informatie wilt hebben.

Ik geef het boek 4,5 sterren.