Het 3e deel met Lucy Hennebelle in de hoofdrol. Net als de voorgaande delen een gruwelijk boek met extreme moorden. Thilliez weet hoe hij zijn lezer de meest gruwelijke moorden kan voorschotelen en deze zo gedetailleerd mogelijk moet beschrijven. Voor gruwelfans een echte mustread, voor de mensen met een zwakke maag... niet doen!!
Lucie heeft vakantie en die brengt ze in het ziekenhuis door. Haar dochtertje heeft een darmvirus opgelopen. Ze wordt gebeld door een ex die na het zien van een bizarre film ineens niks meer kan zien. Lucie, werkzaam bij de recherche, kan het niet laten om zich in dit bizarre incident te verdiepen. Deze vreemde film zet een kettingreactie van moorden en onverklaarbare gebeurtenissen in gang die Lucie's voorstellingsvermogen te boven gaan.
Bij graafwerkzaamheden worden er 5 lijken gevonden die zijn verminkt. Ogen en hersenen zijn verdwenen. Franck Sharko, profiler, wordt erbij geroepen om een beeld van de moordenaar te schetsen. Door een samenloop van omstandigheden komen Lucie en Franck met elkaar in contact en lijken de zaken met ekkaar verbonden te zijn. Ze gaan samen op onderzoek uit. De uitslag van het onderzoek is ronduit verrassend te noemen...