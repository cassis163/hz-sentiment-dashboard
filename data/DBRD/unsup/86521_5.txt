Deze auteur was nog onbekend voor mij, maar ik heb er een nieuwe favoriet bij. Wat een verhaal, niet echt een thriller, maar het verhaal zit geniaal in elkaar. Dat je al voor het einde weet wie de dader is maakt het verhaal nog spannender. Vlot leesbaar, goed neergezette personages en een verhaal vol wendingen die uiteindelijk allemaal samen komen.

Een vriendengroep, de verrekte cowboys van Radio Nova, zeer populair in de muziekwereld en vooral bij de jonge meiden. Seks, drugs zijn de orde van de dag. HA Paardekoper, Prince Vince, zoals bekend in de muziekwereld, zijn zoon Youri 24 jaar en Sacha zwanger van hem. "Youri was een betreurenswaardige persoon. Door niemand geliefd, ook door zichzelf niet. Zijn geboorte was een vergissing die hij nooit heeft kunnen rechtbreien". Wanneer Youri dood wordt gevonden in zijn appartement, begint het circus tot leven te komen.

Rietje heeft 25 jaar geleden zelfmoord gepleegd door wat haar is aangedaan, verkracht en zwanger. Haar broertje heeft dit nooit kunnen verkroppen en wil wraak. Hij gaat tot het uiterste om zijn zusje en hemzelf de rust te geven.

Hannah Vermeer is de rechercheur die op deze zaak wordt gezet, steeds raakt ze verder betrokken bij het onderzoek en wil de gecompliceerde, onder verdachte omstandigheden moorden oplossen. Hier betaalt ze een hele hoge prijs voor.