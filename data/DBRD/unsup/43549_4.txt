Beth is een meisje met een verleden. Je kunt haar trouwens absoluut niet meisjesachtig noemen.
Ze is op het eerste gezicht een skatemeisje met een zeer grote mond. In haar verleden zijn er dingen gebeurt die echt niet goed te praten zijn. Deze hebben haar voor het leven getekend!
Doordat haar moeder absoluut niet voor haar zorgt (maar zij wel voor haar moeder), komt ze diep in de problemen. Haar moeder verliest de voogdij en ze moet bij haar oom gaan wonen. Een oom die ze al jaren niet meer heeft gezien….Een oom die barst van het geld, terwijl zij nooit een cent te makken had. Ze voelt zich absoluut niet op haar plaats in deze omgeving. De wereld van de coole sportjongen en de modelmeisjes. Ze zit ook met haar moeder in haar maag. Ze moet haar moeder zien te redden van haar (moeders) vriendje Trent. Trent gaat echt de dood van haar moeder nog eens worden.
Ze ontmoet in de Taco Bell een jongen, waar ze niets van moet weten. In haar nieuwe leven en op haar nieuwe school duikt hij steeds weer op? Is het voor hem een spelletje? Of is hij serieus?
Beth heeft zo haar duistere geheimen, maar Ryan heeft ze ook. Zijn leven is helemaal niet zo rooskleurig als iedereen denkt. Beth moet niks van hem weten, maar naarmate ze langer in de wereld van haar oom leeft, voelt ze zich steeds meer thuis daar. Maar er lopen gemene mensen rond en die gunnen haar niks. Ze vraagt zich af, of ze ooit wel gelukkig zal zijn.
Ryan lijkt een hele stoere bink, met veel praatjes. Maar of hij ook echt zo is? Of doet hij zich anders voor? Beth weet niet meer wat echt is, dat komt door haar dramatische verleden.

Je leest stapje voor stapje meer over haar verleden. Je kunt niet anders dan medelijden voor haar voelen. Ze heeft geen wind in de rug gehad.

Dit boek heeft me echt geraakt. Het is niet echt in een hokje te stoppen. Ik zou het een drama willen noemen. Maar ze noemen deze Young Adult een roman….Een Dramaroman dus! ;-)
Beth heeft zoveel meegemaakt, dat je af en toe echt goed moet slikken. Ze is een harde tante, want ze staat op en gaat weer verder. Ze is aan pijn gewend lijkt het bijna wel!

Dit boek heeft twee hoofdpersonages, Beth en Ryan. Beth is een meisjesachtig lettertype. Per hoofdstuk staat er boven door wie zijn/haar ogen je mee kijkt.

Er is nog een boek en daar komt een van haar beste vrienden Noah in voor. Het is het verhaal van zijn vriendin Echo en het heet Over de Grens.

Ik vond het heerlijk lezen en vlot ook. Het boek krijgt van mij 4****.