Overprikkeld
Eerste hulp bij hoogsensitiviteit

Auteurs: Liesbeth Kamerling en Lieke Zunderdorp
Uitgeverij: Kosmos Uitgevers
*HSP=hoogsensitieve persoon

Het lijkt een nieuwe trend: mensen die zichzelf hoogsensitief noemen. Om er achter te komen, of een je echt een HSP bent, is het zinvol om dit boek te lezen. Het mooie is, dat de auteurs schrijven dat Hoogsensitiviteit (HSP) een kwaliteit is. Hoogsensitiviteit brengt zowel de HSP als de mensen die met hem/haar te maken hebben heel veel moois in het leven. Een HSP leeft en beleeft de wereld intens. De toon van het boek is eerlijk en prettig leesbaar, er staat weinig gewichtige vaktaal in. Het boek daardoor is goed te begrijpen en te verstouwen voor (jong) volwassenen.
Overprikkeld is opgedeeld in diverse delen, waaronder Liefde & Relaties, Kinderen & Opvoeding, Talent & Werk. De opbouw van het boek is daardoor erg goed. We lezen ervaringen van actrice & coach Liesbeth Kamerling en psychologe/trainer/coach Lieke Zunderdorp. Beide auteurs zijn Hoogsensitief en dat maakt hun boek extra begrijpelijk. Als lezeres krijg ik op een prettige manier veel (h)erkenning voor de HSP, want wij hebben thuis ook te maken met hoogsensitiviteit. Het bestaat dus Ã¨cht en is geen modetrend.
Het boek heeft een rustige witte cover met een zwart-wit tekening. De wit-groene papieren band om de kaft geeft meer kleur aan het geheel. In het boek houden ze het qua styling ook rustig, met hier en daar wat kleur maar ook aansprekende cartoons. Het ziet er heel verzorgd uit.
Er is mij een heleboel duidelijk geworden over de HSP. Het boek geeft veel tips voor de HSP zelf, maar ook de mensen om hem/haar heen kunnen hier heel veel van leren!.