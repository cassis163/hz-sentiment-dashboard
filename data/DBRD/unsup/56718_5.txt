Het Rosie project heeft alles wat een roman goed maakt. Een uniek verhaal gecombineerd met de nodige drama, unieke personages en niet te vergeten de nodige humor. Vooral dit laatste maakt van Het Rosie project zonder twijfel een aanrader. De Australische auteur Graeme Simsion heeft het verhaal van de autistische Don Tillman, vanuit diens visie geschreven. Je kijkt als lezer als het ware mee over de schouder van de sympathieke Don en leest zijn gedachten. Hij heeft Asperge, is superslim, kundig en heeft een unieke kijk op de wereld. Alleen op sociaal gebied laat het nogal eens te wensen over, hierdoor komt hij in de meest hilarische situaties terecht. Don heeft ondanks zijn ‘sociale handicap` besloten dat hij een vrouw in zijn leven wil. Gewapend met een – tot in de kleinste details – zelf ontworpen vragenlijst gaat hij op zoek naar de ideale partner. Dan ontmoet hij Rosie! Het is voor Don al snel duidelijk dat zij totaal ongeschikt is als huwelijkskandidaat…….

Er bestaat naast het boek ook een luisterboek van Het Rosie project, deze werd beluisterd voor bovenstaande recensie. Voorgelezen door Sander de Heer. Sander heeft een aangename stem en past tijdens het voorlezen zijn stem op iedere personage aan zonder hierin te overdrijven. Prettig om naar te luisteren en een aangename afwisseling op het zelf lezen van boeken.