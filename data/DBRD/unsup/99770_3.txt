Wat een bijzonder uitgangspunt om een debuut op te baseren. Wat doet het met je, als je (geheel per ongeluk) een peuter dood rijdt? Ben je als 'dader' niet net zo goed als de slachtoffers/nabestaanden voor het leven getekend?
Dat Ilse Ruijters in staat blijkt rond dit gegeven een mooie, spannende thriller te schrijven zegt iets over haar talent. De schrijfstijl is ook erg plezierig. Zeker op het einde zat ik op het puntje van mijn stoel.
Bovendien blijkt ze in staat de lezer op het eind nog een verrassing Ã©n een mooie plotwending voor te schotelen. Bovendien zijn de titel en de cover UITSTEKEND! Erg goed gekozen.
Dit debuut zou 4 sterren van me hebben gekregen als het niet - voor mij - hier en daar uit de bocht vloog qua geloofwaardigheid. Ook in het middendeel zakte het verhaal wat in. Maar als je zo'n debuut kunt neerzetten, maak je mij erg nieuwsgierig naar volgende boeken.
Ik hoop dan ook dat Ilse Ruijters doorgaat met schrijven!
3,5 ster.