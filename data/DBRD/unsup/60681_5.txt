Dit is een van de meest "lastige" boeken die ik sinds tijden gelezen heb.
Lastig omdat je niets uitgelegd wordt, en lastig vanwege het wisselende perspectief en de vele personages. (Pas halverwege het boek, kwam ik er achter dat er een boekenlegger bij zit die, heel handig, de belangrijkste figuren in het boek uitleggen...) Ook is het een boek waarin veel "insider" informatie verwerkt is. Plaatsen, namen, en cultuur uit de DDR tijd, waar je als buitenstaander geen weet van kan hebben ( tenzij je, zoals ik, wat heb zitten googlen, en dan nog, moeilijk). Kortom een boek waar je de tijd voor moet (willen) nemen.

Als je de tijd neemt wordt je beloond met een goed beeld van hoe het nou "echt" was om aan "de andere kant van het ijzeren gordijn" te leven. Het bevestigd voor een deel wat je al weet: De tekorten aan alles, de enorme bureaucratie (Kafkaeske proporties!) de angst voor de Stasi, de angst voor verlinkers, maar geeft ook een goed inzicht in het dagelijkse leven in positieve zin.

De vraag is nu: vind ik het een goed boek? ja, het was interessant en het heeft mij geraakt, en was soms hilarisch, maar...het steeds wisselen van perspectief en het lange uitwijden, werd mij soms te veel, waardoor het alsnog minder geweldig bleek te zijn dan ik gehoopt had.

Had ik 4 en een halve duim kunnen geven, had ik dat gedaan..