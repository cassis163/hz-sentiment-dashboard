Hoewel ik eigenlijk eerst vooral van fantasy hield, vind ik spannende boeken ook steeds leuker om te lezen.
En Schaduwen is een hartstikke spannend boek. Het begint meteen met een verkrachting die vroeger is gebeurd, en daarna is het meer dan twintig jaar later. Verschillende mensen vertellen het verhaal, en zo kom je er langzaam achter wat er vroeger gebeurd is.
De hoofdpersonen weten zelf eerst niet hoe ze door wat er vroeger gebeurd is met elkaar verbonden zijn, maar ontdekken beetje bij beetje wat er aan de hand is, en ze nemen allemaal hun eigen beslissingen om zichzelf zo goed mogelijk te redden. Maar daardoor brengen ze zichzelf en ook anderen in gevaar.
Het einde is heel erg spannend en loopt niet voor iedereen goed af.