Smullen!
'Schone Kunsten', het eerste boek over inspecteur Nelleke de Winter, vond ik al goed, maar 'Tweede Adem' is nog beter! Tijdens het lezen zag ik het verhaal als in een film voorbijrollen waardoor je het gevoel krijgt bij de mensen naar binnen te kijken (alsware het je buren). Het leest heerlijk weg en de spanning wordt gedoseerd opgebouwd. De ontknoping toch nog verrassend (want ik ben zo'n lezer die halverwege een boek wel denkt te weten hoe zit -> heerlijk als je erachter komt 'op het verkeerde been' te zijn gezet). En de hoofdpersoon en haar familie en collega's zijn zo goed neergezet dat ze nog wel een poosje rondspoken in je hoofd. Ik kan niet wachten tot het derde deel van de 'de Wintercase' uitkomt, ben zoooooo benieuwd naar de ontknoping!