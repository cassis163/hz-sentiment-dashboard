De proloog begint al heel goed. Je voelt het verdriet en de spanning van de bladzijden afspatten. Een moeder heeft haar stervende dochter in haar armen. Er komt iemand op haar af, om ook een einde aan haar leven te maken. Zal de deur deze persoon tegenhouden? Het is alsof je er zelf bij bent.

Will komt in een nare zaak terecht. Een ex-politieman komt om het leven op een nogal naargeestige plaats. Is deze man om het leven gebracht en door wie? Van wie is al het bloed dat ze op het plaats delict vinden? Er ligt zoveel bloed, dat deze persoon bijna niet meer in leven kan zijn. Als deze persoon nog leeft, dan tikt de klok……… Er is niet veel tijd meer!
Heeft het met de ex-politieman te maken of was het een afrekening van een bende of waren het toch junkies? Het bloed wijst naar een vrouw, maar elk spoor van en naar deze vrouw ontbreekt op het eerste gezicht. Sara Linton is Patholoog-anatoom en de vriendin van Will. Sara vreest het ergste als ze een spoor ontdekt……………..en deze persoon heeft alles met het verleden van Will te maken. Een verleden dat hij liever vergeet. Naarmate de zaak verder sleept, gaat Will er aan onderdoor. Het komt allemaal te dichtbij. Iedereen doet zijn stinkende best om de zaak op te lossen.
Angie is ook weer terug. Ze is nog steeds een kwelgeest en zet de relatie tussen Will en Sara flink onder druk.
Je maakt kennis met de donkere wereld van de Topsport. Hoe rijke sporters overal hun mensen voor hebben om hun misdaden weg te poetsen. Vreselijk, deze advocaten zijn net bloedhonden. Ze doen alles voor geld en maken zonder problemen mensen kapot. Will kent deze wereld nog van een vorige zaak. Een zaak die hij niet kon winnen. Dat zit hem nog steeds dwars.

Het plot zit echt goed in elkaar. Als lezer denk je te weten wat er aan de hand is, maar niets is minder waar. Dat vind ik altijd heerlijk aan de boeken van deze schrijfster. Ze weet je toch weer op het verkeerde been te zetten.
Ze brengt ook heel wat te weeg als het op gevoelens aankomt. Je zit in een rollercoaster van gevoelens. Van haat naar medelijden…Van humor naar horror. Het zit er allemaal weer in.

Het is een heel dik boek, maar leest best snel. Het verhaal grijpt je aan, dat kan niet anders.

Het eerste deel van het boek vond ik 4 sterren. Er is iets mis met Will….En dat maakt hem zwak en depressief. Zo ken ik hem niet en zo wil ik hem nooit meer zien. Will met zijn mond vol tanden. Dat is iets wat niet meer mag gebeuren. Ik hou van zijn personage en hij krijgt het hier echt zwaar voor de kiezen. Ik zou Karin bijna willen vragen om hem te sparen!
Het tweede gedeelte vond ik 5 sterren. Angie haar verhaal komt dan aan het licht. Je snakt naar de uitleg. Waarom Angie? En dat maakt het weer een gigantisch goed boek van deze schrijfster.
Ik kom dat op 4,5 sterren terecht, het gemiddelde.