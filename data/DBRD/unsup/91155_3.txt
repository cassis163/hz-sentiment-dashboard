In Vuur en Vergankelijkheid leer je de studenten Leah Telchian en Stefan Lentan kennen. Na een avondje doorhalen in de kroeg hebben ze een fantastisch idee over het ontwikkelen van een poortstation met behulp van kristal op een bierviltje geschreven. Nadat ze weer helder en bij hun positieven zijn bekijken ze hun hersenspinsels en komen tot de conclusie dat het best wel eens mogelijk zou kunnen zijn. Op de universiteit schrijven ze er een thesis over en vijf jaar later word deze goed ontvangen. Op een wetenschappelijke conferentie promoten ze hun artikel en geven ze een korte demonstratie. Met het idee om geldschieters te vinden voor het vervolg van het project. Het daadwerkelijk ontwikkelen van een poortstation.
Kain Telchain, de opa van Leah is aanwezig bij de conferentie, maar laat nog niet het achterste van zijn tong zien. Tot hij op een dag op de stoep staat bij haar en zegt dat geld geen rol speelt. Leah mag een team samenstellen van de beste wetenschappers en onderzoekers en reizen af naar Surral. Hier zijn de kristalmijnen en zitten ze dichtbij de kern. Helaas zijn er meerdere geïnteresseerden die niet te beroerd zijn om het project te dwarsbomen.

Zal het ze lukken om deze baanbrekende technologie te ontwikkelen zonder al te veel kleerscheuren?

Kelly schrijft met dit verhaal het vierde verhaal wat vooraf speelt aan de Lentagon trilogie. Hier worden vragen beantwoord die na het lezen van de andere boeken naar voren zijn gekomen.
Ondanks dat dit een voorloper is van de andere drie, is het niet nodig om ze gelezen te hebben om te snappen waar het over gaat.
Kelly schrijft met Vuur en Vergankelijkheid een toegankelijk boek met magische en wat sci-fi elementen en wetenschappelijke toepassingen. Het speelt zich af in de wereld van de Lentagon trilogie, alleen dan 70 jaar eerder. Dit maakt het verhaal heel toepasbaar op onze huidige wereld. Er zijn een aantal dingen magisch, maar die zouden niet heel raar zijn in onze huidige tijd.
De karakters zijn fris en maken hun eigen reis door Jediah en Surral. Ook qua ontwikkeling maken ze verschillende stappen. Een aantal karaktertrekjes of ontwikkelingen zijn ‘doorzichtig’. Je hebt soms al snel door waarom iemand iets doet wat hij/zij doet. Ook bij bepaalde gebeurtenissen zijn bepaalde dingen niet helemaal ‘out of the blue’. Dit haalt een aantal verrassingselementen weg en maakt hier en daar het plot sneller duidelijk.
Vanwege de wetenschappelijke onderzoeksstukken heeft het verhaal een rustig cadans. Het kabbelt een beetje voort. Het is duidelijk dat het opbouwt tot een climax.
Ondanks het ritme, leest het niet vervelend en word het verhaal niet ellenlang vertraagd of saai. Het blijft nieuwsgierig maken naar de ontwikkeling van het project en het onderzoek en of de experimenten ook slagen. De sabotage pogingen van de concurrent zijn een fijne afwisseling in het verhaal, dit laat je ook twijfelen aan de karakters in het boek. Zijn ze wel zo oprecht als ze zich voordoen?
Je maakt als lezer op een prettige manier kennis met de wereld en je word nieuwsgierig gemaakt naar de voorgaande vervolgen.

Al met al heeft Kelly een vlot verhaal geschreven over haar favoriete wereld. En hebben we als lezer het antwoord op de vraag gekregen: Hoe is eigenlijk die grote oorlog toentertijd ontstaan?