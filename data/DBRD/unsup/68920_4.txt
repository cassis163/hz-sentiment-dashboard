In een heldere taal schrijft en beschrijft John Williams zijn personages met Stoner in de hoofdrol. De stijl lag me in het begin niet omdat ik niet in de huid geraakte van Stoner. Dat is me eigenlijk nooit gelukt maar de duidelijke verhaallijn wist me steeds meer te pakken zodat ik toch ben gaan meeleven met die eenvoudige Stoner die nooit verraste en toch bleef boeien.