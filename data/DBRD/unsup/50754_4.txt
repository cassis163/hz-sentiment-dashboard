Bij het zien van de schitterende cover denk je in eerste instantie dat het boek over de wereldberoemde muis (die eigenlijk anders zou gaan heten, maar gelukkig stak Lilian daar een stokje voor), zal gaan. Deels is dat ook zo, het boek gaat over zijn 'vader', Walt Disney. Je leert zijn levensloop kennen, hoe zijn jeugd was, met welke broer hij het best op kon schieten, hoe hij Walt Disney werd en dat ook bleef in de goede- en slechte tijden, hoe hij geregeld zijn gelijk probeerde te halen omdat hij het goed zag, maar dat anderen daar anders over dachten, dat nog niet zagen.
De auteur begint de eerste zin in zijn proloog gelijk keihard. Er zullen fans zijn, die dit boek lezen, die geschokt zullen reageren. Het is verbazingwekkend dat er zoveel mensen zijn die er anders over denken, maar tegelijkertijd ook wel te begrijpen en theoretisch gezien is het ook zo.
De auteur heeft Walt niet mooier gemaakt dan hij was, maar echt zoals hij was met zijn mooie en nare trekken, over zijn successen en zijn mindere successen. Er zullen fans zijn die daar niet blij mee zijn en liever de brave Walt in gedachten houden, precies zoals Walt ook gewild zou hebben. Toch is het goed dat de waarheid over Walt is geschreven in deze biografie, dat maakt hem juist menselijk. Je moet soms even bedenken dat bepaalde dingen, wat we nu afkeuren of ouderwets vinden, toen heel normaal was zoals bijvoorbeeld dat een bedrijf zelden naar de dochter ging, maar naar de zoon als die er was en anders naar de schoonzoon.
Het is mooi om te lezen hoe vooruitstrevend Walt was zoals bijvoorbeeld met het bedenken van de videoclip. Dat is iets waar je niet bij stil staat, maar in een ver verleden kende men dat inderdaad niet. Net zoals bijvoorbeeld filmen met geluid en filmen in kleur. Je komt erachter hoe hij op de wereldberoemde figuren kwam, dat sommige figuren wel wat weg hebben van mensen die hij persoonlijk kende zoals bijvoorbeeld Donald Duck en wat hij werkelijk van die driftkikker vond.
De hoofdstukken hebben passende hoofdstuktitels zodat je een idee hebt waar het betreffende hoofdstuk over zal gaan en soms word je op het verkeerde been gezet omdat je denkt dat het betreffende hoofdstuk over een bepaald iemand zal gaan en dan blijkt het over totaal iemand anders te gaan zoals in het hoofdstuk 'Hier zitten we dan met drie films en een dode held'. Soms moet je lachen zoals bijvoorbeeld om een legende in de studio met de broer van God.
Na het lezen van dit boek heb je het gevoel dat je Walt persoonlijk hebt gekend. Het kan niet anders of hij moet hierboven vol trots op zijn wolk naar beneden kijken en zien dat zijn 'kindjes' na zoveel jaar nog steeds populair zijn en dat er af en toe ook een klassieker uit de oude doos gehaald wordt die dan vaak ook weer populair wordt zoals De Kleine Zeemeermin. Dat het pretpark, waar hij ooit aan de wieg van stond, je die ook in ander landen kan bezoeken en nog steeds veel bezoekers trekt.

Lees verder op https://surfingann.blogspot.nl/2017/12/walt-disney-rein-van-willigen.html.