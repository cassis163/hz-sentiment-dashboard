Nieuwsgierig geworden door een recensie op Facebook heb ik besloten om dit boek aan te schaffen. Geen echt dik boek maar dat hoeft geen probleem te zijn als je een goed verhaal hebt te vertellen.
Het boek Hellekind heb ik in een ruk uitgelezen. In het begin had ik wat moeite met het boek, was er sprake van een overbezorgde moeder die na de scheiding niet wil dat haar ex-man contact heeft met hun enige kind?
Maar als je dan meer leest over de achtergrond van Chris, hoe hij de gebeurtenissen van zijn zoon interpreteert dan word je enorm meegezogen in het verhaal. Ook de kant van Charlotte, de moeder komt in het verhaal goed naar voren. Vooral het dilemma waarin Chris verkeert wordt goed uitgewerkt in het boek en je voelt zijn machteloosheid. Het verhaal beklemt en langzamerhand komt de ontknoping,die verrassend te noemen is. Hoewel, als je de gebeurtenissen bij elkaar optelt zag je het ook wel aankomen, alleen hoopte ik niet op deze afloop.
Bram Dehouck kende ik niet als schrijver maar zijn werk verdient meer aandacht. Een goed uitgewerkt verhaal, prima plot en mooi uitgewerkte karakters. :4: