Een prachtig geïllustreerd doosje realisatiekaarten ligt op tafel. De zon schijnt op een flinke boom met... een... uh... parelketting. Ja, echt... in mijn optiek is het een parelketting. Want tja, er is mij eens verteld dat de parel symbool staat voor verborgen kennis en esoterische wijsheid. En als deze boom, volgehangen met te realiseren dromen, een parelketting draagt is werkelijk álles mogelijk.

Louisa Perreyn, dreamcoach en intuïtief leraar, heeft een zeer mooie set kaarten gemaakt om jou te helpen jouw levens-veranderende droom te begrijpen, te omarmen en te bereiken. De 52 realisatiekaarten met collage werk zijn sfeervol en kleurrijk. Op elke kaart is jouw droom gevisualiseerd als een ster in een lichtgevende bol. Onder de illustraties vind je de bijbehorende boodschap. Dankbaarheid, vertrouwen, hulp vragen, intuïtie, moed, scheppingskracht, authenticiteit en stilte zijn begrippen die de revue passeren.
'Gebruik deze kaarten regelmatig en je zult ervaren dat je eigen kracht toeneemt. Ze helpen je de kloof tussen waar je nu bent en waar je wilt zijn steeds kleiner te maken. En uiteindelijk wordt je droom werkelijkheid!', belooft de maakster.

Dream big!

Krista Feije
Onze Lieve Aardevrouwe