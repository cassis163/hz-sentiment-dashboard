Evan Deleir woont in een aparte wereld. De aarde is er slecht aan toe. Dus is er een zwevende stad gemaakt. Deze heet Nieuw Pangea. Het is een soort piramide en daarin staan er hoge flatgebouwen om in te leven, wonen en werken. Een voorbeeld kun je zien achterop het boek. Zo krijg je een goed idee! Evan is het leven in Nieuw Pangea zat. Met de dag krijgt hij een grotere afkeer en dit deelt hij met zijn beste vriend Julius. Julius ziet het somber in voor zijn vriend. Ze zijn ook nog eens geselecteerd om te werken voor de Stropploeg. Daar mogen alleen de beste techneuten heen. Men moet onder barre omstandigheden klussen kunnen klaren. En vaak buiten het veilige schild van Nieuw Pangea. Evan maakt een fout het gaat faliekant mis. Een van zijn collega’s krijgt hierdoor een ongeval. Hiervoor wordt hij op het matje geroepen.
Er is een dreiging van buiten af. Van een andere planeet, maar ook de Volmaakte Bezoeker. Wat wil dit figuur? In de stad duikt deze Bezoeker op en daar gaat dan ook van alles mis. Is Nieuw Pangea nog wel veilig? En wat willen ze toch van Evan? Evan heeft al genoeg aan zichzelf. Hij is een vaak irritante persoonlijkheid voor de mensen om hem heen, maar zijn humor mag er zijn! Zijn frustraties zijn goed te begrijpen! Hij weet namelijk niets over zijn verleden. Waar komt hij vandaan en wie zijn, zijn ouders? Hij wil nu echt antwoord op deze vragen!
Het is een Science fiction wereld met Robots, Ruimteschepen en Ruimtewezens. Speelt zich af in onze toekomst en het is allemaal prachtig beeldend op papier gezet. Je ziet Nieuw Pangea voor je ogen tot leven komen. Ik vind het naast SF ook dystopisch. Want ik weet niet of ik in die wereld zou willen wonen. Ik denk het niet! De auteur bouwt de spanning stapje voor stapje op. En er komen zeker een aantal verrassingen voorbij. Je gaat je toch afvragen hoe onze wereld er uit ziet over 50 jaar. Dat het niet goed gaat nu, drukt je met de neus op de feiten.
De cover vind ik echt prachtig. De amulet gaat je ook helemaal duidelijk worden! Het boek heeft wel lange hoofdstukken. Je leest er niet zomaar eentje uit. De titel is ook perfect. De schrijfstijl beviel me erg goed, leest vlot.
Het einde smaakt zeker naar meer! Ik hoop dat er meer gaat komen. Want ik lust er zeker nog wel meer van! Deze auteur is een aanwinst voor het Nederlandstalige SF – Genre.
Ik geef het boek 4****.