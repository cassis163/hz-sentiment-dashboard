Vera Stupenea heeft een eenvoudige schrijfstijl, waarmee ze door de afwisseling die ze aanbrengt in de besproken onderwerpen, toch weet te boeien.
De personages worden duidelijk beschreven en de meeste zijn ook geloofwaardig. Het enige personage waar ik mijn vraagtekens bij heb gezet is Jonna. Het ene moment wordt ze neergezet als de volwassene die ze is, het volgende moment reageert Jonna als een kind of jongvolwassene. Wellicht is dat een onderdeel van Jonna, maar dat kwam niet helemaal duidelijk naar voren.

In Moord om de hoek werd ik meegenomen in een spannend verhaal en kon niet anders dan het boek in één ruk uitlezen.
Het is een knap debuut en ik kijk zeker uit naar een volgende thriller van deze auteur.