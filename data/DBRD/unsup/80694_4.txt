Steve Mosby schrijft met Duister oord zijn 6e thriller. De auteur studeerde psychologie en had met de 50/50 moorden zijn internationale doorbraak.

Detective Zoe Dolan maakt jacht op de Creeper, een inbreker, die hiernaast ook zijn hand niet omdraait voor gruwelijke mishandelingen. De huizen van jonge vrouwen hebben zijn voorkeur. Jane Webster, werkzaam bij een telefonische hulpdienst krijgt op een dag een verontrustend telefoontje, wat moet ze hiermee? Is het een grap of moet ze er serieus iets mee doen.

Duister oord is een boek waar je gelijk inzit. Mosby is ontzettend goed in het neerzetten van een duister en grimmig sfeertje. Ook is hij erg goed in het neerzetten van spanning, dit door de situatie en omgeving tot in detail te beschrijven.
Zijn karakters kruipen je onder de huid, je leeft met hen mee en voelt hun angst en wanhoop.

Voor mij is Duister oord een zeer prettige, aangename en overtuigende kennismaking met het werk van deze auteur. Ik zal dan ook zeker meer van zijn boeken gaan lezen.

★★★★