Het boek is goed, alhoewel ik moet toegeven dat ik dit het minste boek vind van degene die ik tot nog toe van haar hand heb gelezen. Alice, de weduwe van Mijnheer Jules gaat naar Parijs.... Of is ze tevreden met een treinreis? In reiskoorts probeert ze uit haar cocoon te geraken die ze aan het opbouwen is. Ze wordt ouder en in hoeverre het haar lukt om op uitstap te gaan, met haar oude pijnlijke benen, is niet zo evident. Keert ze terug naar haar cocoon om verder te cocoonen of slaat ze haar vleugels uit? .Gaat ze van Parijs via Oostende om vervolgens terug te keren naar Antwerpen waar ze zich terug afsluit van de buitenwereld? Allemaal vragen waarvan de antwoorden terug te vinden zijn in dit boek. Ik heb althans heel veel sympathie voor Alice, de weduwe...