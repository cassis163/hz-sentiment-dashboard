De tekst op de achterkant zorgde ervoor dat ik het boek van Chantal van Gastel kocht. Het boek belande in mijn kast. Het kerst mini boekje Stop zorgde ervoor dat ik eindelijk Zwaar Verliefd ging lezen.

'Eigenlijk zijn mijn vriendinnen en ik net Sex & the City. Al heb ik in geen tijden seks gehad. En die stad waarin ik woon is ook niet echt New York of zo. Sommigen zouden het misschien een dorp noemen. We zijn trouwens ook maar met z'n drieÃ«n, maar ik weeg in mijn eentje wel net zoveel als Carrie en Samantha bij elkaar. Dat compenseert die ontbrekende vierde vriendin dan weer wel.'

Isa is dierenarts, heeft problemen met haar gewicht en de liefde. Maar daar is Bo, een labrador die ziek is en hulp nodig heeft. Isa gaat naar Bo toe en ziet het baasje dat erbij hoort. Ruben is een enorm aantrekkelijke man en nog eens erg aardig ook. Samen zorgen ze voor Bo en brengen ze wat tijd door in de praktijk. Isa vind Ruben meer dan leuk maar vind Ruben dat ook van Isa.

Wat een heerlijk boek! Het liefdesleven van Isa volgen vanuit haar is erg leuk. Je maakt ook kennis met haar vriendinnen Floor en Daphne en haar zus Tamara. Alle drie spelen ze een belangrijke rol in het boek en helpen ze Isa op hun manier aan een man en aan gewichtsverlies.

Het boek leest erg gemakkelijk, de hoofdstukken zijn niet te lang en de taal die gebruikt wordt is erg fijn. Hoe het verhaal liep had ik niet gedacht, er was niet gelijk een relatie, het was niet het meisje met de perfecte looks en gewicht. Nee Isa is een meisje waar je je in kan verplaatsen, die iedereen kan zijn.

De volgende delen Zwaar beproefd en Zwaar verguld moeten ook maar in mijn kast komen te staan.