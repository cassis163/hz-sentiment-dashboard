Samenvatting
Het rijk Aranon wordt geregeerd door een God-Keizer Azuran, een tiran. Om aan de macht te blijven heeft hij zeven magische edelstenen nodig. Een ontbreekt en hij wil koste wat het kost deze ook in zijn bezit krijgen.
Kay wordt opgeleid tot Aisor. Een trouwe dienaar van de God-Keizer. Azuren heeft zijn twijfels over Kay en neemt een maatregel om Kay in zijn macht te houden zodat hij de missende steen terug kan brengen.
Lameira wordt op een gegeven moment Senhiar. Aan haar de taak om de magische edelstenen te beschermen en te zorgen dat Azuran de missende steen niet in handen krijgt.
Kay en Lameira zijn vijanden. Maar ze worden goed bevriend en gaan samen de strijd aan tegen Azuran.

Leeservaring
Een mooi fantasy verhaal waarin diverse wezens als elfen, dwergen, draken en eenhoorns een grote rol spelen. Deze fantasy wezens zijn mooi weergegeven. Je kunt je een prima beeld vormen van hoe ze eruit zien. Ook de omgeving wordt mooi omschreven. Een boek waarin je heerlijk mee drijft op de fantasie van de auteur. De personages Kay en Lameira leer je ook goed kennen. Ook hun uiterlijk en dapperheid zijn helder omschreven. De namen van alle personen en wezens zijn erg mooi en passen prima bij het verhaal. Vechtsport zoals zwaardvechten e.d. zijn goed uitgewerkt, je beleeft de strijd prima mee. Een heerlijk en makkelijk lezend boek waarin van alles gebeurt. Echt genieten voor de fantasy liefhebber.