Een fakir komt naar Parijs om aldaar in een van de IKEA winkels een spijkerbed te kopen. Bedoeling is de volgende dag alweer te vertrekken. Maar het loopt anders. Door omstandigheden moet hij zich in een kast verstoppen en toevallig wordt die kast verscheept naar Londen.

Onderweg naar Londen ontmoet hij enkele vluchtelingen en aanhoort hun verhalen. Daarop schaamt hij zich want hij heeft eigenlijk nog nooit iets goed gedaan in zijn leven, hij is een valse fakir die alleen maar enkele goocheltrucjes gebruikt en geld afgetroggeld heeft van zijn dorpsgenoten om deze reis te kunnen maken.

De reis is de zoektocht naar zijn identiteit, naar wat hij wil in het leven, naar de liefde. Het is ook de reis van de vluchtelingen.

Humor speelt een belangrijke rol in dit boek, soms met een zwart randje.
Ik heb me in het begin wel geÃ«rgerd aan de belachelijke opmerkingen over hoe namen uitgesproken moeten worden, dat had weggemogen.
Voor de rest een boek dat vooral zijn blijven hangen door de titel, minder door de inhoud.