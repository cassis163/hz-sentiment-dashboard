Dit Young Adult boek mocht ik lezen voor de leesclub van Samenlezenisleuker. Altijd weer leuk om in een groep lezers te zitten die elk hun eigen mening over het boek mogen vormen. Om met elkaar over hetzelfde boek te kunnen praten en discussiÃ«ren geeft een verhaal altijd een extra dimensie. Want met elke leesclub valt me op dat ieder een verhaal op zijn/haar eigen manier leest en beleeft.

Merel, de 15e jarige hoofdpersoon uit het verhaal, gaat samen met haar beste vriendin Sarah en twee anderen op Koningsnacht naar een concert in het Klaverpark. Een optreden van haar favoriete band Twils. Wat een droomavond had moeten zijn veranderd in een nachtmerrie als er een aanslag wordt gepleegd. Uiteraard heeft dit een enorme impact op haar leven en de gevolgen van de aanslag zijn niet mis.

Het verhaal leest gelijk vanaf de eerste regel lekker rap weg en voor je het weet heb je het boek uit. De opdeling in korte hoofdstukken en het grote lettertype dragen hier zeker aan bij. De korte zinnen van de schrijfstijl en vlot taalgebruik vind ik zeer passend bij het Young Adult genre. Tevens zorgt het ervoor dat het boek voor een grote doelgroep fijn en plezierig leest. En ook al ben ik ruimschoots de Young Adult leeftijd gepasseerd, heb ik toch met veel plezier dit boek gelezen.

De gevolgen van de aanslag wordt goed omschreven, gevoelsmatig lijkt dit voor mij te kloppen met de realiteit. Mooi element in het boek wat voor mij extra naar voren kwam was een gedicht opgedragen aan de gevallen slachtoffers van de aanslag. Wat mij betreft hadden de personages in het verhaal wel meer uitgeschreven mogen worden qua gedachtegang, gevoelens, beweegredenen etc. En de relaties onderling, vooral Merel en haar ouders, hadden naar mijn smaak iets meer verdieping mogen hebben. Zo had het gehele verhaal nog wat meer body gekregen. Toch is het een spannend verhaal met vaart en een goed uitgewerkt plot.

Ik geef dit boek 3 tot 3,5 ster.

Spanning: 5
Plot: 6
Leesplezier: 7
Schrijfstijl: 6
Originaliteit: 8
Psychologie: 5