De vloek van de farao is het 3e deel in de reeks over Ben Hope, een voormalig SAS-agent. Het is meteen ook de laatste in de rij, daar de andere boeken uit deze reeks niet vertaald werden.
Scott Mariani weet opnieuw een goede actiethriller neer te zetten, al is deze van een iets minder hoog niveau dan de 2 eerste boeken. Het plot zit goed in mekaar en kent enkele onverwachte wendingen. Spannend, soms gruwelijke beschrijvingen, maar een heerlijk boek waarin je wordt meegezogen.