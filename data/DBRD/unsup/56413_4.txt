Met veel plezier heb ik het debuut van Jaimie Pisonier gelezen. De vlotte schrijfstijl trekt je helemaal in het verhaal en je bent van in het begin nieuwsgierig naar de personages. Met een vleugje humor kom je stilaan meer te weten over Jack en Anouk. Er bloeit iets moois tussen die twee en dat merk je van in het begin. Toch is het boek niet helemaal voorspelbaar. De nodige intriges en spanning zorgen ervoor dat je tot op het einde nieuwsgierig blijft naar wat er nu juist is gebeurd...

Het boek heeft een goed tempo en met af en toe een dosis humor en dan weer ontroering zorgt de auteur ervoor dat het nooit verveeld. Voor mij was het ideaal om te lezen op vakantie en ik kan het iedereen aanraden die op zoek is naar een mooi verhaal maar met dat net ietsje meer spanning.
Ik kijk al uit naar deel 2...