Het boek begint al ongelooflijk cliché. Wanneer de vriendinnen arriveren bij bestemming, blijkt er toch wel wat met het huis te zijn. Ik was, totaal tegen mijn verwachtingen in, benieuwd. Omdat het gelukkig een dun boek is, leest het vlot en kwam ik er ook snel achter. Het idee is zeker niet origineel, maar wel goed genoeg om genoeg leesplezier te bieden voor wat jongere kinderen. Het maakt niet uit of je wel of niet fan bent van Mainstreet. Ik vond het in ieder geval geen storende factor – behalve dan alle OMG’s en knipogen en al het geflirt en de jaloezie over wie wie nou leuk vindt. Maar daarvoor maakt het niet uit of het ”gewone” jongens zijn of de jongens van Mainstreet.

Wat dat betreft is het dus vermakelijk, maar je moet het niet lezen als je geen zin hebt in cliché gedoe tussen vriendinnen en ”leuke” jongens tijdens een vakantie. Het mysterie rond het huis is wel de moeite waard om het boek te lezen. Ook als het tegenvalt, valt het nog wel mee omdat het simpel is geschreven en nergens omheen draait door de lengte van het boek. Kortom, compleet tegen mijn verwachtingen in was het een te doen boek.

Lees mijn hele recensie hier: https://femkel33st.wordpress.com/2015/06/26/mainstreet-een-onverwacht-spannende-vakantie-victoria-farkas/