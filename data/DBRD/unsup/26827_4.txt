Het verhaal begint met een noodlottig ongeval, waarbij de dader weg rijdt en het meisje voor dood achterlaat.
De dader heeft echter niet in de gaten dat hij daarbij op de gevoelige plaat is vastgelegd door Saskia die samen met haar vriend Ruben in een uitkijktoren van een oude watertoren zit om foto’s te maken van de natuur.
Komt de dader weg met deze vreselijke daad? en wie is de dader?
Zou Saskia met de foto’s naar de politie stappen? of weet de dader soms dat zei deze foto’s heeft gemaakt?
Komen Maud en haar team er nog op tijd achter hoe de vork in de steel zit?
Ik vond deze thriller erg goed en heb het dan ook in twee flinke rukken uitgelezen, de schrijfstijl van Belinda Aebi is erg fijn en goed te volgen.
De verhaallijn is erg interessant, spannend en doordrenkt met een flinke dosis drama.
Het hele verhaal blijf je je afvragen hoe de personages op bepaalde gebeurtenissen gaan reageren, meerdere keren dacht ik het te weten, maar dan nam het geheel toch nog weer een hele andere wending.
Het enigste puntje wat ik een beetje jammer vond, is dat Maud en haar team niet verder uitgewerkt zijn, zodat we ook over hun leven wat te weten komen.
Maar dit doet geen afbreuk aan het verhaal, en wellicht heeft de auteur daar een goede reden voor.
Kortom, ik heb echt genoten van dit boek en ga zeker meer van Belinda Aebi lezen.