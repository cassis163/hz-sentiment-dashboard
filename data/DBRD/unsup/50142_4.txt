Aan jou.
Ja jij! De lezer.
Heb je zin in een spannend avontuur met koningen, rare wezens en vreemde planeten? Ga maar mee, dan breng ik je naar een land hier ver, ver vandaan. Je hoeft geen koffer te pakken: waar we naartoe gaan heb je geen tandenborstel of schone onderbroek nodig . Onze reis zal plaatsvinden in je hoofd.
Ben je er klaar voor?
Kun je het nog?
Of ben je soms zo'n kind dat de hele dag voor de tv zit, of ligt te gamen... Plof je thuis verveeld op de bank? Ben je zo'n kind waar geen ideeën in zitten, een kind dat geen fantasie meer heeft? Of ben je een volwassene misschien, die allang denkt te weten wat er allemaal mag en kan? Nee toch hopelijk?!
Weet je wat, ik help je even: om mee te kunnen op deze ultracoole reis moet je doen alsof je op je rug ligt op een warme zomeravond. Zo'n avond waarop je naar de sterren kijkt. Hoe langer je tuurt, hoe meer je er ziet. Het lijkt of die miljoenen sterren steeds dichterbij komen. Vandaag gaan we naar die sterren toe – dat kan best, als je maar lang genoeg kijkt. (blz. 7)

Informatie over het boek
Titel: Koningsland
Schrijver: Nanda Roep en Silvester Zwaneveld
Bladzijden: 224
Uitgeverij: Uitgeverij Nanda, 2014 (1e druk)
Doelgroep: 12+

Een uitgebreide recensie vind je op mijn website Ikvindlezenleuk:
http://www.ikvindlezenleuk.nl/2014/04/nanda-roep-en-silvester-zwaneveld.html