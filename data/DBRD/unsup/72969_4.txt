De titel MaatSCHappIJN en een gedichtje van Edgar Allan Poe voor in het boek zijn heel goed gekozen voor de gehele inhoud.

All that we see or seem,
is but a dream within a dream
~Edgar Allan Poe

In dit boek wordt de lezer meegenomen door een verteller. Deze verteller is geen personage in het boek maar zorgt ervoor dat je het verhaal leest, verteld door de ogen van een toeschouwer. Hij/zij
heeft alles van buiten af zien gebeuren.
Dit wijkt af van de boeken die ik eerder las, maar maakt het daardoor extra spannend naar mijn mening. In het begin moest ik wat wennen aan de manier van schrijven, maar het went vlug kan ik je vertellen.

'Wanneer was het nog begrijpelijk, wanneer werd het verwerpelijk?' Dit kwam ter sprake in een gedeelte in het boek waar het gaat over series met moord en doodslag als onderwerp, waar een
aantal van de personages een voorkeur voor hebben. Wanneer je daar over na gaat denken en verder leest denk je op een gegeven moment dat je de plot te pakken hebt, maar ook dat is schijn.
Bijzonder knap is ook het tot stand komen van de namen van een aantal personages.
Maar pas aan het eind van het boek zie je hiervan weer de genialiteit!

Dit is een bijzonder spannend boek. Ik las het in één dag uit, omdat ik meer wilde weten over de hoofdpersoon. Ik ben op een verkeerd spoor gezet, maar heb het boek graag gelezen. Ik voelde me niet bedrogen, zoals je wel hebt bij verhalen die niet kloppen. Dat is anders bij dit boek. Het heet tenslotte MaatSCHappIJN!!
Fictie maar dan anders.
Buitenbeentjes, niet door eigen keuze. Wel omdat ze niet helemaal in het plaatje passen.

Ik waardeer dit boek met 4/5 sterren ****