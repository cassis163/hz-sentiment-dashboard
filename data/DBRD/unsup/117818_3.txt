In Ademnood, het eerste deel van een tweeluik samen met het tweede deel Comeback, maken we kennis met profiler Kaya De Regge, die na een FBI-opleiding die zij volgde in Amerika terugkeert naar BelgiÃ« en op twee onopgeloste moordzaken wordt gezet door rechercheur Brent Baekeland.
De verbanden tussen de moorden zijn duidelijk maar aan Kaya de taak om de dader aan te duiden en dat valt niet mee.
Voordat ze daar in kan slagen overlijdt er nog een derde slachtoffer in bizarre omstandigheden.

Het eerste dat opvalt is de mooie rood zwarte cover, samen met het tweede boek in het tweeluik Comeback vormt deze een schitterend plaatje.
Het boek is onderverdeeld in drie delen en met duidelijke data boven de hoofdstukken volg je verhaallijnen in het heden 2003 en die van het verleden dat door een ik-personage, genaamd J.W verteld wordt in de vorm van brieven, die hij stuurde naar zijn jeugdvriendinnetje toen hij lange tijd in een sanatorium verbleef.
Het boek leest wel vlot en Belinda Aebi heeft een mooie schrijfstijl alleen ik vond het niet echt spannend.
Behalve Kaya en de geheimzinnige briefschrijver worden de andere personages ook niet echt uitgediept.
Ze blijven wat oppervlakkig, maar misschien dat de personages in Comeback wel wat meer uitgediept worden.

Het eindigt met een enorme cliffhanger dat zeker er voor zorgt dat de lezers Comeback ook willen lezen maar ik denk ook dat het voor sommige lezers erg teleurstellend is omdat het boek toch wel abrupt eindigt.