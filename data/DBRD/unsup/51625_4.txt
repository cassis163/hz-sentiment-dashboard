Unni Lindell met Suikerdood "Back on her stek"!

Na het lezen van de zeer goede boeken Dromenvanger, Nachtzuster en het uitstekende De Rouwmantel,stond Lindell in mijn lijstje met favoriete auteurs. Na Honingval (redelijk goed, maar niet buitengewoon spannend) en het zwaar tegenvallende Boeman is ze uit dat lijstje verdwenen. Eerst bang dat ze in een neerwaartse spiraal was geraakt, na het lezen van Suikerdood kan ik gelukkig concluderen dat dit maar van tijdelijke aard was. Met het uitstekende Suikerdood is Unni weer Back on her stek, in mijn lijstje! Toch nieuwsgierig gebleven naar de belevenissen en onderlinge relatie tussen Isaksen en Dahle het boek Suikerdood weer aangeschaft. En gelukkig maar. Het verhaal is weer van ouderwets Lindell niveau: supespannend met een mooi plot. Qua spanning wint dit boek het van de Rouwmantel, maar het plot van de Rouwmantel vond ik zo verrassend dat dit m.i. het beste boek blijft van Lindell. Maar vlak daar achter in de slipstream: Suikerdood!