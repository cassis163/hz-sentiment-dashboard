Jaren na de dood van de “mismaakte” Ivan Isaenko zijn door een Ierse journalist zijn aantekeningen gevonden, die oorspronkelijk voor de ogen van Pollina bestemd waren.
Scott Stambach heeft door het zien van de documentaire Chernobyl Heart , die de slachtoffers van Tjernobyl in het Mozir kinderziekenhuis voor ernstig zieke kinderen laat zien, doen besluiten om het boek het onzichtbare leven van Ivan Isaenko als een eerbetoon aan de kinderen in het Mozir ziekenhuis op te dragen.
Op humoristische wijze en met galgenhumor weet Ivan te overleven.
Ivan wordt door zijn omgeving gezien als een mismaakte, die niet kan communiceren met zijn omgeving. Hij is rolstoelafhankelijk , mede doordat hij zijn benen mist en maareen arm met drie vingers heeft. Zijn verschijning is niet om aan te zien (gezicht). Door zijn sterke wilskracht en doorzettingsvermogen leert hij zichzelf veel vaardigheden aan. Hij is een echte boekenwurm en erg intelligent.
Hij is meesterlijk in staat om de mensen om hem heen naar zijn hand te zetten, door het “faken van coma’s. Hij kan absoluut niet tegen bloed, als hij dit ziet raakt hij buiten westen (niet gefaked). Hij gedraagt zich bewust afstotelijk om aandacht (liefde) te krijgen of om dingen voor elkaar te krijgen. Als hij zogenaamd in coma is, kan hij gesprekken afluisteren en leert veel over de gang van zaken in het ziekenhuis.
Hij deelt de patienten in groepen in, indringers, bloedelozen en bloedlinken.
Door het gedrag van Dennis weet hij bijv. hoe laat het is.
Liefde ontvangt hij alleen van zuster Natalja, die als een moeder voor hem zorgt. Als Pollina in het ziekenhuis wordt opgenomen, verandert zijn vertrouwde wereld, die hij als een gevangenis ziet enorm. Hij ziet haar eerst als een indringer, maar langzamerhand begint hij gevoelens voor haar te ontwikkelen. Door haar toe doen leert hij praten, komt hij voor het eerst buiten en leert zijn gevoelens te verwoorden.
Op de dag dat Pollina de labuitslagen ontvangt, verandert hun verstandhouding en uiteindelijk blijft hij tijdens haar laatste dagen dag en nacht bij haar.