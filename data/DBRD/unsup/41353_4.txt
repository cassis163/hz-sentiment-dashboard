Terwijl de verhaallijn van Cinder doorloopt laat Marissa Meyer daar een tweede verhaallijn naast ontstaan. Want in dit deel draait het tevens om Scarlet en wolf in een zeer moderne versie van het sprookje van Roodkapje. Knap hoe de schrijfster deze twee verhalen naast elkaar laat bestaan en aan het eind van het boek uiteindelijk bij elkaar laat komen. Ook in dit deel houden de spanning en de actie de lezer goed bij de les. De wereld waarin het verhaal zich afspeelt is bijzonder goed uitgewerkt evenals de hoofdpersonen Scarlet en Wolf enerzijds en Cinder en Thorne anderzijds..