Revival van Stephen King

Het was al weer een paar jaar geleden dat iets las van deze schrijver, maar ik ben weer helemaal fan. Wat een goed en bijzonder boek is dit. Een heel bijzonder verhaal dat zich afspeelt in de periode van begin 60er jaren van de vorige eeuw tot 2016, ja echt waar, deze eeuw.

Het verhaal begint met een jongetje van 6 die een zandkasteel aan het bouwen is hetgeen niet lukt omdat het steeds instort. Dan komt er opeens iemand naast hem staan die hem een goed advies geeft. Het blijkt de nieuwe dominee. Na de eerste ontmoeting met de dominee zullen er nog vele volgen. De levens van de dominee en Jamie zijn onlosmakelijk met elkaar verbonden. Steeds als Jamie het even niet meer weet, wanhopig zoekt naar een oplossing van zijn probleem, is daar de dominee.

Nadat een ongeluk het leven van de dominee duidelijk op de proef heeft gesteld, verlaat de dominee het dorp na een laatste "verschrikkelijke" preek. Jaren daarna ontmoeten Jamie en de dominee elkaar weer op een kermis waar de dominee "flitsfoto's" maakt. Jamie had zich in de tussenliggende jaren in het drugs en rock en roll leven gestort. Tijdens het optreden van de doninee valt hij flauw en wordt weer wakker in het huis van de dominee.

De dominee, Dan of Charlie genoemd, heeft zich, nadat hij uit het dorp was verdwenen, helemaal op zijn passie voor elektrische energie en de toepassingen daarvan gericht. Hij heeft genezingsmethoden ontwikkeld voor allerlei kwalen door middel van elektrische energie. Allereerst wil hij daarmee Jamie nu van zijn verslaving afhelpen. Dat lukt en daarna gaan zij weer ieder hun eigen weg.

In de loop van het verhaal komen ze elkaar steeds weer tegen als Jamie op een "kruispunt" van zijn leven staat. Ze hebben elkaar om, uiteenlopende redenen, nodig zal blijken uit het verhaal.

Ik vond het een heel goed verhaal wat ik in korte tijd heb uitgelezen. Het bleef verrassend en ik was steed benieuwd welke richting het verhaal zou gaan. Een absolute aanrader dit boek voor wie van een goed verhaal houdt zonder geweld of een overdaad aan romantiek.