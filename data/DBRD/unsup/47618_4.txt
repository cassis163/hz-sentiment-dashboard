Martin Michael Driessen is op 19 april 1954 geboren in Bloemendaal. Hij is acteur, regisseur, vertaler en schrijver. Na onvoltooide studies in Nederland doorliep hij de studie Theaterwissenschaften in München. Hij heeft een tijd in Duitsland gewoon waar hij werkte als acteur.
Hij debuteerde met de roman ‘Gars’ en werd genomineerd van voor de Ako literatuurlijst. Daarna volgde nog een nominatie voor de Gouden Boekenuil. Hij won in 2016 de ECI Literatuurprijs met de novellenbundel ‘Rvieren’. In 2017 verscheen de roman ‘De pelikaan’.

De pelikaan gaat over 2 mannen, Josip en Andrej die wonen in een kleine stad aan de Adriatische kust. Andrej is postbode en heeft fotograferen als hobby. Andrej wil graag een relatie maar het lukt hem niet er een op te bouwen. Hij is eenzaam. Josip is machinist en conducteur van de kabelspoorbaan. Hij heeft een ongelukkig huwelijk, een gehandicapte dochter en heeft een buitenechtelijke relatie met een vrouw uit Zagreb. Andrej komt bij toeval achter deze relatie en besluit Josip te chanteren. Het chantagegeld vergokt hij. Hij gaat daarom door met de chantage.

Josip ontdekt dat Andrej post open stoomt en geld uit enveloppen haalt. Omdat Josip steeds meer moeite krijgt om het chantagegeld bij elkaar te krijgen, besluit hij om Andrej te chanteren. Er volgt een gesloten circuit van gelduitwisseling tussen de beide mannen zonder dat ze weten door wie ze gechanteerd worden.

De hond Laika, die door Andrej wordt gered van de dood, zorgt voor verbinding tussen de beide heren, waardoor er iets van vriendschap ontstaat tussen hen. Door de chantage leren we Andrej en Josip beter kennen en daarmee de mens in het algemeen. Ieder mens heeft zowel goede als slechte kanten, het hangt af van de omstandigheden waarin men leeft of deze beide kanten even sterk naar buiten komen.

De schrijver schrijft beeldend. Een voorbeeld hiervan is “Josip nam de kust als geheel in ogenschouw. Zover het oog reikte die zwarte rouwrand. Zijn stad, die ooit een witte dame was geweest, moest dulden dat de zoom van haar rokken in het slijk hing.”

Al met al een boek waarbij je in eerste instantie denkt dat een simpel gegeven (de onderlinge chantage) zal zorgen dat je een komisch boek gaat lezen je totaal zal verrassen omdat er veel meer thema’s aan de orde komen.