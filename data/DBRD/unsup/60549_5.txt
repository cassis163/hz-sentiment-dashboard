Wat er op de website van Jill Mansell staat klopt helemaal: Jill Mansell, daar word je vrolijk van!

Het verhaal gaat over Sophie Wells, fotografe in de populaire badplaats St. Carys.
Ze is single en wil dat ook graag zo houden. Geen man breekt er door haar pantser heen. En niet voor niets.
Dat kan de knappe hoteleigenaar Josh Strachan niet accepteren. Hij voelt dat er meer is tussen hen, maar waarom blijft ze dan nee zeggen?
Ondertussen ziet een goede vriendin van Sophie, Tula, Josh wel zitten, terwijl op zijn beurt Riley haar wel ziet zitten, maar ook hij vangt bot.
Het boek zit vol onbeantwoorde liefdes. Liefdes die je als lezer maar al te graag beantwoord wilt zien. Maar, zoals zo vaak, beseffen mensen pas wat ze hebben als ze het kwijtraken.

Meer ga ik er niet over zeggen, dat moet je zelf maar lezen. (Echt doen hoor! ;-) )

(Deze recensie is ook te vinden op mijn blog leesdan.blogspot.nl)