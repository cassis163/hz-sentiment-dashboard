Soms twijfel ik toch aan de gruwelijke fantasie van schrijvers. Hoe wreed kan de geest zijn? Hoe verzin je zo'n folteringen en zo'n pijn? Maar goed, gelukkig is het (maar) een boek. De 50/50 moorden: Een geweldige thrrrrrrillerrrrr. 

Goodreads
Dankzij de geweldige site Goodreads heb ik het boek ontdekt. Niet alleen kan je jouw gelezen boeken ingeven, maar je krijgt suggesties naargelang jouw boekenlijst. Top!

Auteur
Steve Mosby beheert The Left Room . Deze Engelse auteur schreef toch al een tiental boeken. Jeuj! Ik wil zeker meer lezen van hem. Wat zeg ik? Ik ben al bezig in een volgende 'De zwarte bloem'. Ja, zo goed!

Cover van De 50/50 moorden
Topcover! Letterlijk hartverscheurend. Goed gevonden... Waarom de uitgeverijen vaak andere covers gebruiken, daar heb ik geen flauw benul van. Jammer!

Plot
Een psychopaat speelt gruwelijke spelletjes met koppels. Eerst observeert hij hen heel lang en dringt in hun leven binnen, totdat hij alle facetten kent. En dan geselt en foltert hij hen. EÃ©n persoon mag kiezen tot zonsopgang wie van de twee mag blijven leven. En na twee jaar wijzigt hij plots zijn patroon.

Nieuwkomer Marc beleeft zijn eerste werkdag bij de politie. Meteen krijgt samen met succesvolle rechercheur Mercer en zijn team deze vreselijke zoektocht op zijn bord. En in het speurdersteam merkt hij heel wat spanningen.

Mijn gedacht
Het boek 'De 50/50 moorden' heeft niet alleen een huiveringwekkend en spannend verhaal; de karakters heeft Mosby echt goed neergezet. Niet alleen brengt hij een aantal complexe personages tot leven, maar hij geeft een aantal ook een stem. Vanuit hun perspectief leer je steeds meer en meer van het plot. Je wordt via het spinneweb als het ware naar de spin in het midden geleid.

Mijn favoriet in het boek is de vrouw van John Mercer. Een zachtaardige vrouw met een aantal niet zo fraaie trekjes, die vanaf de zijlijn de spanning mee opbouwt.