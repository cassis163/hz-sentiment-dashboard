Al voor het overlijden van Tom Clancy in 2013 werkte Mark Greaney samen aan de boeken rond de legendarisch Amerikaanse held en president Jack Ryan. In de aanval is het tweede vertaalde boek waar hij alléén voor verantwoordelijk is.

Eigenlijk is er niet heel veel veranderd in de stijl van vertellen en opbouw sinds Clancy's en Ryan's debuut in Hunt for Red October uit de tachtiger jaren en dat mag Greaney als een compliment opvatten. In een immer patriottische setting worden alle bekende namen en clichés uit de kast gehaald al is de klassieke rol van Rusland nu weggelegd voor Noord Korea. In razende vaart wordt alweer een bedreiging voor niet alléén de VS maar voor de hele wereld aangepakt door allerlei Amerikaanse veiligheidsdiensten al dan niet gesteund door particuliere initiatieven in de veiligheidsbranche. Niet te veel nadenken over de geloofwaardigheid van de opgevoerde super mensen die het probleem aanpakken maar gewoon plaatsnemen in het rijtuig op de achtbaan van weer een 524 pagina's dik heldenepos in de serie rond Jack Ryan en je hebt gegarandeerd een aantal uren nostalgisch leesplezier,

totaal score: 4 sterren

Spanning: 4****
Plot: 4****
Leesplezier: 5 *****
Schrijfstijl: 4 ****
Originaliteit: 3 ***
Psychologie: 2**