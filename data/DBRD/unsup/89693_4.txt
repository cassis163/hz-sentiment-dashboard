Het is een mooi en knap Emelie-Schepp-verhaal met een flinke vaart geschreven. Jana heeft het erg druk, met het onderzoek. Dan komt ze Danilo weer tegen. De relatie tussen Jana en Danilo is als een soort kat-en-muis-spel. Danilo is een zware misdadiger, maar Jana staat zeker haar mannetje. Ook maakt ze zich druk om haar moeder. Het boek is samen te vatten als een soort drieluik, die aan het einde samenkomt. Zoals eerder gezegd, de spanning en snelheid is voortdurend aanwezig. Daardoor verslapt de aandacht zeker niet bij het lezen: je blijft als lezer gefocust op wat er gebeurt. Door de hoeveelheid aan karakters, die een stuk van het verhaal vertellen, moet je er wel goed bijblijven. Al vind ik het aantal karakters wel erg veel in dit boek. Voor de een is dit prettig, voor de ander wat minder. Maar eenmaal begonnen is er geen stoppen meer aan. Met aan het einde een prachtig plot. Nieuwsgierig naar het vervolg sloeg ik het boek dicht.

Genoten van het boek.

Waardering: 4 sterren.

( lange versie: https://birdysboeken.blogspot.nl/2017/08/emelie-schepp-post-mortem.html)