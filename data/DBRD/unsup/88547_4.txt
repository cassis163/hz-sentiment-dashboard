Dit boek schopte het tot de nummer 1 op de lijst met de 77 beste Nederlandstalige thrillers die Hebban vorig jaar publiceerde, dus ik verwachtte dat het goed zou zijn. En ja, dat is het, goed en origineel, dit is geen dertien-in-een-dozijnthriller. Hoofdthema is identiteitsdiefstal. Heel de tijd zit je met de angst dat het jou zal overkomen, want binnen de kortste keren staat je leven op zijn kop, de gevolgen zijn niet te overzien. Een adempauze wordt je niet gegund tijdens het lezen, het verhaal dendert maar voort, net iets te snel misschien, waardoor de ernst niet altijd de tijd heeft om door te dringen. Zeer goed geschreven verhaal met interessante, goed uitgewerkte personages. Mijn kennismaking met Charles den Tex is zeer geslaagd.