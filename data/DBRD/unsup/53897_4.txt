Wat mij betreft wordt dit boek ten onrechte tot het genre Feelgood gerekend. De titel past daar wel bij, als je niet beter weet verwacht je een gezellige streekroman. Gelukkig wist ik wel beter, ik had Het dagboek van Mercy gelezen, en wist toen dat dit een auteur was om in de gaten te houden. En ze heeft met dit boek mijn verwachting meer dan waar gemaakt. Weer een aangrijpend, rauw boek met de nodige psychologische diepgang. Knap geschreven, zelfs het verspringen tussen de twee verhaallijnen is niet - zoals dat vaak wel het geval is - irritant maar komt steeds op het goede moment. Het einde van het boek is wat zoet, met een te expliciete boodschap, en daar is de titel van de Nederlandse vertaling uit gekozen. Jammer, want het doet de kwaliteit van het boek als geheel geen recht.