In het midden van de Tweede Wereldoorlog moeten Amerika en haar bondgenoten racen tegen de Duitsers om te zien wie de eerste atoombom kan bouwen. Terwijl wetenschappers over de hele wereld aan verschillende formules en vergelijkingen werken, zijn er slechts twee mannen op het oppervlak van de planeet met de noodzakelijke kennis om één van de meest cruciale stappen bij het ontwikkelen van de bom te voltooien.
Een van die mannen, een wetenschapper, werkt voor de Duitsers, wat betekent dat Amerika de ander moet lokaliseren en beveiligen. Helaas ontdekken ze dat de man die ze nodig hebben in het nazivernietigingskamp Auschwitz gevangen gehouden wordt.
Nathan Blum, een jonge inlichtingenmedewerker is daar werkzaam als vertaler. Nadat hij ontsnapt was uit het gevaarlijke getto van Krakau en zijn ouders en zuster achterliet (die later allemaal werden gedood), reisde Nathan naar Amerika om een nieuw leven te beginnen. Hij wil zich maar al te graag bewijzen in zijn nieuwe land en wil wat spannender werk `doen aan het front i.p.v. bureauwerk.
Totdat Nathan op moet draven in het kantoor van William "Wild Bill" Donovon, waar hij gevraagd wordt voor een speciale undercoveropdracht.
Zijn Joodse afkomst en het vermogen om meerdere talen te spreken, plus het feit dat hij al bewezen heeft dat hij over de nodige vaardigheden beschikt maken hem dé perfecte kandidaat.

Zijn missie is om te infiltreren in Auschwitz, het gevaarlijkste nazivernietigingskamp in Polen en vanuit daar, binnen 2 dagen, professor Alfred Mendl te vinden en samen te ontsnappen uit Auschwitz. Mendl is dé man die ze moeten hebben omdat hij over kritieke en essentiële informatie beschikt dat van belang is in het zo gehete Manhattanproject.
Hij weet ook dat wanneer hij betrapt wordt dit het einde van zijn leven zou zijn. Maar veel meer dan alleen zijn leven staat op het spel, want falen zou letterlijk het verschil kunnen zijn tussen het winnen of verliezen van de oorlog.
Een prachtig geschreven verhaal dat hartverscheurend spannend is. Het is spannend, creatief, goed geschreven en kleurrijk Alleen hij is een rit over een emotionele achtbaan door wat alleen kan worden omschreven als de hel op aarde.
Ik werd gegrepen door de impact van het verhaal en na het omslaan van de laatste bladzijde was ik letterlijk sprakeloos. Enkele historische feiten heeft de auteur moeten wijzigen alleen maar voor het verloop van de tijdlijn van zijn fictieve gebeurtenissen en dat komt het verhaal zeker ten goede.

De meeste karakters zijn duidelijk niet echt maar de personages zijn prachtig ontwikkeld en goed geschreven. Het meeste respect had ik toch wel voor Nathan, maar dan ook meer uit oogpunt van lef, durf, vastberadenheid en doorzettingsvermogen. Hij offert toch wel zijn eigen leven op eigenlijk voor de Wereldvrede! Dit spreekt mij toch het meeste aan. Maar ook Leo spreekt mij enorm aan. Hij is een begaafd zestien jaar oud schaakwonder die uiteindelijk een centrale rol in de missie van Nathan speelt.
Wat de Joden in Auschwitz in het boek doormaken, gebeurde echter in het echte leven. Die scènes zijn huiveringwekkend.
De opbouw van het verhaal en met name het plot was helemaal TOP.
Jammer alleen van het begin wat soms taai was door de scheikundige formules wat het lezen vertraagde.

Andrew Gross trekt op een gegeven moment een vrij grote wending, wat echt verrassend was en bijdraagt aan een al emotionele plot. Net als je denkt dat het verhaal onmogelijk moeilijker te beschrijven is, zweeft het naar bijzondere hoogten.

Je zult lachen, je zult huilen en je zult deze buitengewone personages aanmoedigen als ze proberen de kansen te trotseren en te ontsnappen voorbij de met weerhaken bedekte hekken van Auschwitz.
Het eindresultaat is niets minder dan een meesterwerk.