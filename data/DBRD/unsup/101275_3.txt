Vol verwachting ben ik dit boek gaan lezen, 'de thrillersensatie van het jaar'! Michael Robotham heeft een vlotte pen, heeft humor, heeft genoeg notie van psychologie, en het verhaal zit goed in elkaar, maar... uiteindelijk viel het boek mij toch wat tegen. Het boeide mij te weinig, pakte mij niet beet en de spanning kwam pas de laatste 100 bladzijden op gang en dat is voor mij veel te laat voor een boek van 426 pagina's. Jammer, misschien dat zijn volgende thriller mij beter zal bevallen. Robotham is wel een schrijver die ik wil blijven volgen.