Het verhaal speelt zich af vanaf de jaren zestig van de vorige eeuw Dit tijdsbeeld wordt heel goed neergezet. 
Het wordt in de ik-vorm verteld door de hoofdpersoon Jamie Morton.

Op 6-jarige leeftijd leert Jamie Dominee Charles Jacobs kennen. Deze man is geobsedeerd door elektrisiteit en dan voornamelijk door de kracht van de bliksem. 

Tientallen jaren later komen ze elkaaar weer tegen. Jamie is dan ziek en verslaafd. Jacobs heeft door een zwaar verlies zijn geloof afgezworen en reist nu rond met een kermisattractie met "geheime" elektrisiteit . Door een bijzondere behandeling van Jacobs komt Jamie van zijn verslaving af en raakt weer op het goede pad.
Als ze elkaar later weer tegenkomen  werkt  Jaconbs als evangelist en  geneest mensen door middel van geheime elektrisiteit bij grote revivals. Als Jamie erachter komt dat deze behandeling  veel bijwerkingen kent probeert hij de "dominee" te stoppen. Deze is er echter van overtuigd dat hij door middel van elektrisiteit over de dood heen kan kijken en daarbij heeft hij de hulp nodig van Jamie.

Dit boek van Stephen King heeft vanaf de eerste tot en met de laatste bladzijde een perfect opbouw in de verhaallijn. Het boek begint zo overtuigend dat je meteen het verhaal ingezogen wordt. De hoofdpersonages en het begin van het verhaal zijn zo levensecht veteld dat je het verhaal als het ware meebeleeft. Dan wordt het verhaal langzaamaan duister en mysterieus. Je wordt dan zo nieuwsgierig naar het verloop van het verhaal dat je het niet meer los kan laten en zonder dat je er zelf erg in hebt zit je midden in een horrorverhaal waaraan je niet meer wil en kan ontsnappen.

Door dit boek zal je nooit meer een blanco mening kunnen hebben over de vraag of er leven is na de dood of niet. Want in dit boek wordt de grens van de dood overschreden en of het nou de waarheid is of niet het laat duidelijk een  stempel achter, die je nooit meer kwijt zult raken. 
U bent gewaarschuwd. 

Een prachtig geschreven verhaal met een sterk plot. Steeds verrassend. Je weet van te voren niet waar de schrijver je naar toe wil leiden. Er zit een duidelijke waarschuwing in dat "healings" en electrotherapie niet zo onschuldig zijn als je zou willen. En wat betreft de vraag of er leven is na de dood is het beter om het antwoord hierop niet te weten dan wel....?