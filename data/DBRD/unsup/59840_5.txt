Samen lezen en zingen , hoe leuk is dat !

Een vrolijk boekje met losse verhaaltjes op rijm inclusief een cd met liedjes gezongen door Kim-Lian. Hoe leuk is dat, je kunt samen het boek lezen , maar ook samen luisteren naar de gezongen verhaaltjes op de cd en meezingen. Dit boekje is de opvolger van het eerder verschenen boekje :Dierendorpje. Gitte en Kim-Lian schrijven prachtige herkenbare verhaaltjes voor peuters en kleuters. Elk dier in dit boek heeft een eigen verhaaltje en een ‘probleempje’ dat op een leuke manier wordt opgelost. Zo wordt kleine Big liever niet vies en durft niet zo goed te spelen in de modder. Zijn vriendjes Nijlpaard en Olifantje vertellen hem dat de regen alles weer schoon maakt. En dan speelt kleine Big ook mee in de modder. Extra grappig omdat varkens eigenlijk graag in de modder rollen.

NU WIL KLEINE BIG WEL SPELEN

ZE MAKEN SAMEN VEEL PLEZIER

EN DOOR DE REGEN ZIE JE LATER

VAN DIE VLEKKEN ECHT GEEN ZIER

Stuk voor stuk zijn het grappige en soms ook ontroerende verhaaltjes. Zoals het verhaaltje van mama Hond ( mijn favoriet), waar een klein hondje bang is dat mama niet meer zoveel van hem houdt wanneer er nieuwe ‘kindjes’ bijkomen. De verhaaltjes geven aanleiding tot leuke gesprekjes met je kind. De bijpassende tekeningen zijn lief . vrolijk en mooi zacht van kleur.

De volgende dieren en onderwerpen komen voor in dit boekje:

Big…………bang om vies te worden

Mama Hond…….. onzekerheid …zou mama mij nog lief vinden als er een kindje bij komt

Olifant………vriendschap, samenspelen

Schaap…..welke kleren trek je aan.

Zebra…..ziek zijn

Katootje Eekhoorn…….samen delen

Krokodil……tanden wisselen

Op de bijbehorende cd worden de liedjes en verhaaltjes gezongen,en verteld door Kim-Lian. Prachtig om naar te luisteren en ondertussen gezellig met je kind wat te knutselen. Even wat quality time samen met je kind.

Het boekje is geschikt voor de oudere peuter/kleuter

http://www.kluitman.nl