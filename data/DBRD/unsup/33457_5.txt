Een beetje meer dan 4,5 sterren. Iets wat ik niet verwachtte toen ik aan het boek begon. Ik was echt onder de indruk van het vakmanschap dat in dit tweede deel van deze serie wordt getoond. Bij het eerste deel vond ik vooral het uitgangspunt leuk, de fantasie die aan de grond lag van veel van de gebeurtenissen en gebroken werkelijkheden en de joviale gesprekken in de boekentent. Maar ik vond het moeilijk om me echt verbonden te voelen met hoofdpersoon Willem en de romance die hem door de auteur opgedrongen wordt vond ik eigenlijk afleidend. Sommige delen van het plot (zoals de brief uit het verleden) werkten niet voor me, maar het was zeker onderhoudend en deed me terugdenken aan de goede tijden op het fantasyfestival uit de titel van de reeks, en het eindigde in een cliffhanger. Een sympathiek boekje, maar niet veel meer. Tim Lommerse grijpt de ideeën die het eerste deel opvoerde en maakt er zijn eigen ding mee. Op een originele wijze breit hij een einde aan sommige plotlijnen (Willem is niet wie hij zegt (of denkt) te zijn) en hij geeft een goede verklaring voor andere (moderne wetenschap en alternatieve universa komen eraan te pas), terwijl hij een flinke sloot eigen ideeën aan de mix toevoegt. In dit boek ligt de nadruk op de avonturen van enkele fantasyschrijvers, die aan de dag beginnen achter hun tafels, wachtend op de eerste enthousiastelingen die boeken willen kopen. Tim is er ook bij met zijn debuutroman, gepubliceerd door uitgever Theo. Maar hij is al begonnen aan het schrijven van zijn tweede boek, waar de Dood in voorkomt. Natuurlijk is het een verrassing voor hem als hij op Castlefest iemand tegenkomt die eruitziet als de Dood van zijn roman in wording ... Al snel komen ook andere monsters uit Nederlandse fantasyboeken tot leven en er start een titanische strijd rondom het kasteel van de Keukenhof ... Ik waardeerde Tims schrijfstijl enorm, een beetje zelfspot (die je ook nodig hebt als je zelf in je eigen boek voorkomt), met heel erg leuke geeky terzijdes (Tim is een geek in hart en nieren en kent de fantasyscene). Ik vond ook de andere fantasyschrijvers en hun creaties die hun opwachting deden leuk (inclusief een karakter uit Hex - dat aan een enorme opmars bezig is. Wie graag een vervolg wil lezen, moet dit boek pakken!). En meer nog dan in het eerste deel, lukt het Tim de Castlefestervaring echt tot leven te brengen - misschien omdat hij wat meer een 'insider' is, in plaats van de wat verbaasde 'outsider' uit wiens perspectief het eerste boek werd geschreven. Ik herkende in elk geval een groot aantal van de locaties, de cosplayers en de attributen van mijn eigen bezoeken aan het festival. Ik denk dat het eerste boek wat realistischer was in het beschrijven van de chaos die het festivalterrein overspoelt wanneer karakters tot leven komen, terwijl hier veel karakters het gewoon lijken te accepteren, maar dat is niet echt iets om over te vallen. Ik waardeerde heel erg de verwijzingen naar een zekere Britse SF-serie, en de originele wendingen in het verhaal. Dit is vlug uitgelezen, onderhoudend, en maakte dat ik de boeken en de auteurs die worden genoemd ook een kans wil geven. Als je iets hebt met fantasy, houdt van fantasyvestivals in het algemeen, of Castlefest in het bijzonder, is dit een boek dat je zeker gelezen moet hebben.