Zes verhalen van 53 bladzijden of minder, zes werelden zo duidelijk geschetst.
Razendknap vind ik het als een schrijfster in zo weinig bladzijden je het gevoel kan geven een compleet boek verwerkt te hebben. Behalve een keisterke openingszin en vlotte uiteenzetting van de situatie moeten er ook nog een spanningsboog, personages en plot neergezet worden. En wat is dit in deze bundel enorm goed gelukt!
Het titel verhaal is heel actueel: het einde der tijden en hoe de individu zich hierop voorbereid. Al maanden is de Maya voorspelling van het einde der tijden op 21 of 23 december 2012 in het nieuws; zelfs National Geographic Channel heeft momenteel een reality serie genaamd Doomsday Preppers en Discovery Channel heeft de serie Doomsday Bunkers.
En dat is maar het basis gegeven in dit verhaal; vele malen intrigerender zijn de personages en het eigen verloop van de gebeurtenissen.....
Ook het verhaal De laatste dag en Pokerface gebruiken actualiteiten die de verhalen wel heel dicht bij je eigen huis plaatsen.
Ik heb wel meer verhalen gelezen die met dit concept werkten die me niet bevielen; ze waren eerder een copycat, een aftreksel van een gruwelijke gebeurtenis uit de werkelijkheid.
Het verschil in deze bundel is dat Corine Hartman me mee nam in het aparte perspectief en beleving van de hoofdpersonages, met name in Carpe Diem, De laatste dag en Met liefs. De psychologie is zo knap uitgewerkt dat ik heel snel het isolement voelde, de geestelijke verwarring, de emotie, de kwetsbaarheid, de krankzinnigheid en daarbij werd ik nog "besprongen" door een gevoelig sterk plot.
De personages komen zo akelig dicht bij, als onder mijn huid, dat ik me niet kan indenken dat ik in zo weinig bladzijden zoveel heb meegekregen. Ontzettend knap.

Mocht je nog een Feestdagen lijstje moeten maken of een verrassing verzinnen dan is deze bundel met het consument vriendelijke prijsje van 12,95 een absolute aanrader, zeer zeker meer dan een verhalen bundel alleen.

Als bonus de voorpublicatie van deel 1 van de nieuwe serie psychologische thrillers rondom het nieuwe personage rechercheur Jessica Haider; Bloedlijn (te verschijnen februari 2013). Ze lijkt me onorthodox met ruggengraat en in no time zat ik al in actie en met een akelig duister gevoel. Ik ben reuze benieuwd.