Als je een boek leest van Deflo herken je direct de schrijfwijze, rauw en eerlijk en zeer vlot leesbaar en ook dit verhaal behoort tot een echte Deflo.

* Esra Shaboo, dochter van een assyrisch gezin leeft haar eigen leven, bij haar ouders is ze niet meer welkom. Toch probeert ze met de middelen dat ze heeft, er het beste van te maken, losgewricht van haar familie. Tot ze een sms krijgt van haar jongere zus Nalan met twee woorden "help me". Nalan 17 jaar is uitgehuwelijkt aan een man die haar verkracht heeft en zwanger heeft gemaakt. Esra's wereld staat op zijn kop, ze zet alles op alles om Nalan uit dit wespennest te krijgen, hoe meer dat ze haar schouders onder het probleem zet, hoe dieper ze in haar eigen wespennest terecht komt.

Spanning vloeit doorheen heel het verhaal, geen ingezakte pudding, geen kabbelend moment. Dit is een echte pageturner geschreven door een ervaren auteur, wat mij in dit verhaal vooral opviel is dat je over elk personage meer komt te weten. Is dit de schrijfervaring die spreekt, dikke pluim voor de auteur.