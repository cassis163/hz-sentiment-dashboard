Op een zomerdag in juli wordt een meisje ontvoerd. Haar oudere zus probeert de auto van de ontvoerders tegen te houden, maar wordt daarbij overreden en sterft. De jonge student David Umber, die zich gespecialiseerd heeft in de Juniusbrieven, is hiervan getuige, maar kan niets doen.

Bijna 25 jaar later, David woont inmiddels in Praag, komt George Sharp, een oud-hoofdinspecteur van de politie, hem daar opzoeken en laat hem een brief die ondertekend is met 'Junius' zien. Dit leidt ertoe dat ze samen proberen deze oude zaak op te lossen.

De Juniusbrieven is een boek dat redelijk vlot leest, hoewel het boek ook wel wat moeilijk leesbare passages heeft. Veel spanning heeft het boek niet, in feite is het voornamelijk een weergave van een onderzoek.

Dit neemt niet weg dat het een vervelend boek was. Maar om nu te zeggen dat je na het lezen van één Goddard verslaafd bent (dit staat namelijk op het kaft vermeld), is ook weer een uiterste. Voor mij is het gewoon een gemiddeld boek.