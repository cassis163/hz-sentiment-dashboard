Ik denk dat de meeste van jullie wel een van haar verhalen hebben gelezen of gezien (ik heb ze alleen gezien, een hele poos geleden). Alexandra Penrhyn Lowe is de schrijvers van Het huis Anubis. De laatste wachters is een andere serie van haar.

Nachtrijder is het derde deel. Ik ben hier aan begonnen, zonder eigenlijk nog te weten waar de vorige boeken overgingen. Misschien vaag. Ik wist wel dat ik deze serie leuk vond, maar niet zo leuk dat ik de boeken nog eens wou lezen, dus ben ik maar gewoon begonnen. Gelukkig werd het me allemaal alweer snel duidelijk vanwege de korte samenvattende opmerkingen. Dit boek is duidelijk een fantasy achtig boek, vanwege de demonen en geesten die er in voorkomen. Ik heb genoten van dit boek, het las ook in een sneltreinvaart, maar het is zeker niet het beste fantasyboek dat ik ooit gelezen heb. Ik denk ook dat het voor jonge lezers is bedoelt, dat merk je een beetje aan de manier van schrijven. Van mij had het ook allemaal wel wat duisterder gemogen.

De personages in het boek zijn leuk. Mijn favoriete personage was waarschijnlijk Cleo, omdat ze zich zo lekker niks van anderen aantrok en gewoon zichzelf bleef. Eveline, het hoofdpersonage, vond ik ook leuk. Ik ergerde me hier en daar alleen wat aan haar gedrag, haar woede en jaloezie. Wat ik wel goed vond aan haar personage was haar ontwikkeling, zeker voor de jongere lezers. In het begin was ze nogal onzeker over zich zelf, maar op een gegeven moment werd er van haar verwacht dat ze de leiding na, dit gebeurt natuurlijk met vallen en opstaan, maar je ziet haar groeien en steeds meer geloven in haar eigen kunnen. Geloven in jezelf is zo belangrijk, wanneer je dat doet, ben je in staat tot grootste dingen.

Wat ik ook leuk vind, is alles als ze echte geschiedenis verwerken in hun verhaallijn, zoals Jeanne Arch. Hier en daar vond ik het verhaal jammer genoeg een beetje simpel, en niet echt spannend, maar ik was wel weer blij dat er meer achter de slechterik zat dan ik had verwacht. Het boek eindigt met een grote cliffhanger, en omdat ik wel van dit boek genoten heb, ben ik benieuwd naar het volgende deel.