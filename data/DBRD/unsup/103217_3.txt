Van dit boek had ik van tevoren veel goeds gehoord en dan ligt altijd het gevaar op de loer dat het boek vervolgens tegenvalt. Helaas was dat bij dit boek ook zo. Er waren wel mooie zinnen en beschrijvingen en de spanning wordt zo opgebouwd dat ik wel nieuwsgierig werd naar wat er precies op die bewuste avond was voorgevallen. Maar uiteindelijk valt het verhaal wat tegen en heb ik minder voldoening uit deze leeservaring gehaald dan dat ik van tevoren vermoedde.