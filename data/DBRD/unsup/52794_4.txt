Een boek wat zo goed ontvangen wordt en lovende reacties krijgt vraagt er om, om gelezen te worden. Hooggespannen verwachtingen dus!
Er zijn twee verhaallijnen, die van 1988 waarin het scoutingsverhaal centraal staat. Tour of Duty en de muziek uit die tijd van de Rolling Stones, the Birds en the Animals spelen een grote rol. Een viertal jongeren voelen zich bloedbroeders en zweren elkaar trouw. Bij problemen zullen ze er voor elkaar zijn.
In 2013 zijn de jongeren van toen succesvolle mannen met een carrière. Eén van de vrienden, Sander Thijssen heeft een goede verantwoordelijke baan bij een bank. De bank staat op dat moment voor een belangrijke overname. Als Sander spijkers met koppen moet slaan krijgt hij een telefoontje die hem confronteert met een heftige gebeurtenis uit zijn scoutingverleden. Er heeft indertijd een heftige gebeurtenis plaatsgevonden, die de vriendengroep ‘Het Incident’ noemen. Er zijn nu belastende foto’s van Sander die mogelijk een ander licht werpen op deze dramatische gebeurtenissen. Wat is er toen daadwerkelijk gebeurd en hoe sterk is hun broederverbond?
Beide verhaallijnen wisselen elkaar af en zijn in verschillende lettertypes geschreven, een fijne overgang. Ewoud Hendriks heeft een vlotte pen en de personages zijn goed uitgediept en mensen van vlees en bloed. Hij weet het dilemma waarin Sander verkeert uitstekend te beschrijven maar ik kon mij niet aan de indruk onttrekken dat Sander een arrogante kerel is. Daarin is Hendriks dus goed geslaagd om een waarheidsgetrouw karakter neer te zetten.
Het verhaal kent verschillende verrassende wendingen en dat maakt het geen doorsnee thriller. De spanning is goed voelbaar. Een thriller waar ik mij goed mee heb vermaakt, een prima boek om te lezen!