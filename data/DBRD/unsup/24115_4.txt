Langzaam worden alle geheimen van de bewoners van Rosemary Beach onthuld door Abbi Glines. In Als ik weg ben komen we achter het liefdesverhaal van Mase, de beschermende broer van Harlow die als-ie in Rosemary Beach verblijft, logeert bij zijn bitchy zus Nan. Als ik weg ben is vertaald door Manon Berlang.

Tijdens een van zijn bezoeken aan het badplaatsje wordt Mase gewekt door het valse gezang van zijn schoonmaakster Reese. Vanaf dat moment is hij direct onder de indruk van het mooie meisje dat bij hem aan het werk is. Als dit meisje een ongelukje krijgt en Mase de enige is die haar naar het ziekenhuis kan brengen, raakt hij geïntegreerd. Hij wil meer van Reese weten.

Reese is klaar met mannen. In haar jeugd is ze jarenlang misbruikt door haar stiefvader en alle mannen zijn afgeschreven. Liefde is voor haar gebroken ziel niet weggelegd. Als ze Mase ontmoet lijkt het anders te zijn. Hem vertrouwt ze zonder dat ze er moeite voor hoeft te doen. Kan ze ooit vrede krijgen met het verleden en een man volledig toelaten?

“Alsof God de allerbeste delen had uitgekozen en ze samen had gebracht om haar te maken.” Zo omschrijft Mase wat hij van Reese vindt. Mase is niet zo van het flirten en versieren, iets dat in de eerdere delen van de serie ook naar voren kwam, dus dit laat de romantische alarmbellen meteen rinkelen. Mase adoreert Reese en doet alles om haar te beschermen. Iets wat niet onbekend is bij de mannen in Rosemary Beach. Alle mannelijke personages zijn heren en doen er alles aan om de vrouw waar ze – vaak al heel snel- van houden boven alles te beschermen. Natuurlijk is dit heel erg romantisch, maar na tien boeken vraag je je toch wel af hoe geloofwaardig het is.

Glines is er dan ook een kei in om de man keihard te laten vechten voor de vrouw. Dat kan een van de redenen zijn waarom de ‘Rosemary Beach’-serie zo populair is. Het zou echter een welkome afwisseling zijn als de man eens wat minder de heer is en de vrouw alles doet om de man het hof te maken. Toch bevat Als ik weg ben meer dan alleen het standaard liefdesverhaal. Reese heeft een vreselijk trauma. Iets waar zij waarschijnlijk nooit overheen zal komen. De manier hoe Mase hiermee om weet te gaan is hartverwarmend. Je wenst iedereen die een soortgelijke jeugd als Reese heeft gehad een man als Mase toe.
Met deze zin wordt duidelijk dat het Mase lukt om Reese voor zich te winnen. Maar de strijd is heftig. Mase moet heel voorzichtig met haar zijn en mag geen misstap maken.

Als ik weg ben is een roman zoals we die gewend zijn van Glines. Een flink trauma dat de personages tot bepaalde acties leidt die tot tranen roeren. Het gevoel van onmacht als lezer, waarom zij? Maar ook het gevoel van vreugde tijdens de successen. Maar nog niet alle wonden zijn geheeld. Of Reese er ooit nog echt bovenop komt lezen we in Als je terug bent, het een na laatste deel in deze bijzondere serie.