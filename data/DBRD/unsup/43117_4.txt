Een zeer verrassend boek met allemaal weetjes over het dagelijks leven van de koe. Eigenlijk zijn koeien net mensen in de manier waarop ze met elkaar omgaan en hoe ze samen leven. Er zijn echt dezelfde familiebanden zoals moeders en dochters en hoe die met elkaar omgaan en hoe ze voor elkaar zorgen en helpen. Oma's passen bijvoorbeeld ook op op hun kleinkinderen.
Boek is geschreven door Rosamund Young die zelf altijd op de boerderij heeft gewoond en altijd koeien heeft gehad en daardoor ook zeer veel ervaring heeft met koeien. Alle koeien hebben namen en er wordt met zeer veel respect voor de dieren gezorgd. Het zijn echt een soort van gezinsleden. De dieren mogen zelf beslissen of ze naar binnen of naar buiten gaan, met wie, wat ze eten, wanneer. En zo bouw je natuurlijk ook een echte band met de dieren op. De dieren vertrouwen ook echt de mensen en komen zelfs vragen om hulp als ze dat nodig hebben. Rosamund vertelt over de verschillende manieren van contact met de koeien, haar ervaringen en belevenissen. Tevens komen er leuke verhalen over schapen, varkens en kippen aan bod. Wat heerlijk om zo samen met de dieren te leven!
Ik vond het erg leuk om dit boek te lezen en raad het iedereen aan die interesse heeft in dieren. Je leert er veel van.