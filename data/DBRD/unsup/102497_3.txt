De flaptekst is net zo vaag als het verhaal zelf. Het boek is geschreven vanuit de derde persoon en je volgt Anna, een meisje van 17. Zij zit in het laatste jaar van de middelbare school en bereidt zich voor op de eindexamens. Maar dan valt haar ineens een jongen uit haar klas op. Anna komt erachter dat hij Abel heeft en dat is dan ook meteen alles wat ze zeker van hem kan weten.

Abel spijbelt en dealt drugs. Hij draagt 'straatschoffie' kleding en luistert naar rare muziek. Maar hij intrigeert Anna. Ze zoekt hem steeds meer op en op een avond leert Anna zijn jongere zusje kennen, Misha. Abel verteld Misha een prachtig, zelfgeschreven sprookje. Zodra Anna zelf een rol in dat sprookje krijgt, raakt Anna steeds verder verstrikt in een web vol sprookjes, waarheden, leugens en warme chocolademelk.

Mijn mening

Ik heb lang over dit boek gedaan. Ik wilde doorlezen maar ook weer niet. Het is een apart boek, waar best heftige thematieken in worden besproken. Verwaarlozing, drugsgebruik, mishandeling, noem maar op. Het verhaal heeft veel verschillende lagen en het duurt een tijdje voordat je al deze lagen af hebt gepeld, bekeken en begrepen. Ik weet zelf eigenlijk nog steeds niet echt wat ik van dit boek vind. Het is voor mij ook best lastig om jullie iets over dit boek te vertellen zonder te veel te verklappen, juist door al die lagen die dit boek heeft!

Het was voor mij wel lastig om een band te krijgen met de personages. Dit kan natuurlijk zijn omdat het boek in de derde persoon is geschreven, maar ik vond Anna ook gewoon vaag. Ze heeft vaak gesprekken met bestaande mensen in haar hoofd of hele aparte filosofische gedachten. Soms kon ik haar gedachtegang niet echt volgen. Het sprookje dat Abel verteld zit echter heel tof in elkaar. In het sprookje kom je elementen tegen die in de werkelijkheid van Anna en Abel echt bestaan. Samen met Anna ontdek je langzaam wie welke rol heeft in het sprookje en waarom.

Dit boek is voor mij meer een thriller dan een Young Adult. Dit komt deels door de heftige thematieken die aan bod komen, deels doordat het in dit boek vooral om de spanning draait. Er wordt echt toegewerkt naar het einde, de clue van het verhaal. Het is ook een vrij donker verhaal, een bijzonder verhaal. Een verhaal waarvan ik nog steeds niet echt weet wat ik er nou van vind.