Wereldwijde paniek bij de groten der aarden die meer geld hebben dan wij gewone stervelingen.
Oud worden met alle gevolgen van dien – dat geldt gelukkig voor iedere sterveling ongeacht we nou rijk of arm zijn. Ouder worden, sterfelijk zijn - het hoort bij het leven of je nu wil of niet. Sommigen hebben daar echter een ander idee over en proberen op allerlei manieren te voorkomen dat bij hen het slijtageproces in gang wordt gezet en het blijkt wel dat hoe bekender of beroemder je bent hoe heftiger je er psychisch ook mee in de knoop gaat raken. Bang voor het verlies van aanzien, aandacht, aantrekkingskracht en alles wat geld in het overvolle laatje lijkt op te leveren.
Sommigen gaan daarin ver, heel erg ver.....

Moordwijf Ingrid heeft een thema gekozen dat altijd en overal actueel zal zijn en blijven.
Jeugdigheid willen behouden. Wie van ons denkt er niet ooit bij zichzelf, goh ik zou nog wel eens een bepaalde leeftijd willen hebben of tenminste het lijf en de leden van bedachte leeftijd.
Maar om dan maar meteen aan de medicijnen en de botox en de liften te gaan is – wat mijzelf betreft tenminste – een no go.
Ella's minnaar daarentegen was bij nader inzien niet vies van een experimentje met deze of gene.
Als David plotseling sterft gebeuren er ineens allerlei vreemde dingen in Ella's leven.
Ze had het al nooit makkelijk, een verleden van depressies en medicatie, haar moeder die steeds verder afdwaalt in haar eigen wereldje en de weinige sociale contacten die ze heeft omdat ze een echte work-aholic is.

Als ze plotsklaps op de vlucht moet slaan is ze helemaal teruggeworpen op zichzelf en haar weinige contanten. Ze belandt in netelige situaties waar je alleen al nachtmerries van zou krijgen.
Zal ze zich staande weten te houden in deze duistere internationale wereld van het grote geld? Kan ze zichzelf op de een of andere manier vrijpleiten of heeft ze te maken met een echt waanzinnige wetenschapper?
Jacob lijkt ten koste van alles de grote man te willen zijn, een soort God waarvan iedereen afhankelijk moet worden.......

Een echte fictie die zomaar waarheden zou kunnen bevatten waar wij doorsnee-mensjes bij wijze van spreken niet eens over na zouden denken. Maar als je ziet hoe sommige celebs er tegenwoordig uit zien met alle schoonheid die er maar te koop is …. geef mij dan maar de prachtig ouder wordende natuurlijke – pure schoonheid.
Esthetiek zal voor iedereen iets anders zijn, maar bij sommigen (zal verder geen namen noemen) ziet het er totaal verkloot uit! (Excusez les mots)

Heerlijk om te lezen!
Een pakkende schrijfstijl waar de karakters heel goed tot hun recht komen. In één ruk uitgelezen is iets of wat overdreven (moest even een nachtje tussendoor slapen) maar kon niet wachten om door te lezen.
#Medicijn: Je vliegt er doorheen als een dunne injectienaald door zachte huid ;-)

http://josesprakeloos.blogspot.nl/2016/02/ingrid-oonincx-medicijn.html