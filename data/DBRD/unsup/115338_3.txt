Mijn eerste buddy-read, met een boek van een zogenaamde indie auteur. Ik kende deze uitdrukking niet, maar het is dus een auteur die in eigen beheer uitgeeft. Leuk concept moet ik zeggen. Maar als dit dan betekent dat er geen editor of zo aan te pas komt denk ik dat ik als ik Jeske was een paar mensen zou uitnodigen het concept te lezen want dan waren een heleboel storende fouten er zeker uitgehaald. Dusdanig storende fouten dat ik hier ook een ster voor aftrek. Als ik sec het verhaal beoordeel dan is het wat mij betreft absoluut 4 sterren waard, maar in sommige gevallen zijn de fouten te erg en te veelvuldig (soms meer dan drie op twee naast elkaar liggende bladzijden) dat ik me er echt goed aan begon te storen. Om een paar te noemen, er wordt regelmatig iets door Gemma weggeritst, dit moet dus echt weggegrist zijn van het werkwoord grissen. Zinnen waar soms een onderwerp in mist, woorden die aan elkaar staan en dat niet moeten: leegdossier bijvoorbeeld, en een borstkast dat moet toch echt borstkas zijn.

Dus Jeske mocht je nog een proeflezer voor het vervolg nodig hebben? Stuur me een mailtje want ik ben erg benieuwd naar hoe het verder gaat met Gemma en corrigeer graag eventuele fouten!

Goed terug naar het verhaal, overigens is het boek van een fijne dikte, 305 bladzijden, fijn lettertype prettig papier, alleemaal fijne dingen. Hoofdpersoon is Gemma, een verloskundige die haar visites op de motor doet en die niet van kinderen houdt, bijzonder moet ik zeggen, maar goed het zij zo. Hopelijk komen we er in het vervolg achter waarom ze eigenlijk zo’n hekel aan kinderen heeft. Ook is Gemma, vind ik, niet erg aardig en klantvriendelijk naar haar cliënten toe, iets wat ik best raar vind. Als ik zo’n verloskundige gehad zou hebben nou daar zou ik niet zo blij van geworden zijn.

Haar enige en beste vriendin, die ze al vanaf school kent, vraagt haar om hulp. Achterop wordt gesteld dat het vriendinnen zijn maar het is toch echt maar één vriendin, dat is niet raar, er zijn genoeg mensen met maar een beste vriendin. In elk geval moet haar beste vriendin naar Noorwegen omdat haar moeder opgegeven is en haar vader een gebroken been heeft en ze graag beiden wil verzorgen. Haar twee kinderen, een tienerdochter en een baby worden dan Gemma haar verantwoordelijkheid. Gemma ziet dit eerst niet zitten, maar kwijt zich steeds beter van haar taak.

Dan speelt ook nog de situatie dat de verloskundigen praktijk die samen met de huisarts in een pand zit moet verdwijnen en moet verhuizen naar de nabijgelegen stad. Daar komen de verloskundigen samen met de huisarts tegen in opstand, ze zetten een petitie op en vragen alle cliënten die te tekenen. Helaas heeft dit niet direct het beoogde effect. Dan komt ter sprake dat Gemma niet mee hoeft te verhuizen en dat ze ook haar eigen praktijk kan opzetten, iets wat ze kennelijk al heel lang wil. Dus Gemma gaat op zoek naar een pand met de lokale makelaar van het dorp en samen vinden ze het geschikte pand wat een kleine verbouwing moet ondergaan.

Nog meer verklappen wil ik niet, want dan is het leuke eraf. Ik raad dit boek absoluut aan en wil zeker het vervolg lezen wat achterin al aangekondigd wordt.