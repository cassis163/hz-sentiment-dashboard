De psychiater en het meisje is een integer verhaal over een psychiater en de problemen waar hij zelf mee worstelt. Vlot geschreven, met aansprekende personages. Al moet ik ook bekennen dat niet iedereen in het boek even aansprekend was. Ik ergerde mij behoorlijk aan Stella! Het was erg knap hoe zij het hele boek door toch een soort mysterie blijft. Speelt ze alles, heeft ze werkelijk ‘iets’? Het bleef gissen voor mij.
Een boek met humor geschreven, maar ook met de nodige obstakels in het leven van Edgar. De korte hoofdstukken vond ik zelf erg prettig. Alhoewel het een redelijk dik boek is had ik nergens het gevoel dat het verhaal wel korter had gekund. Het was gewoon prima zoals het nu was!
Al met al een knap debuut!