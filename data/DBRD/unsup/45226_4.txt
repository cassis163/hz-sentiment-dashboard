Tijdens de 2e wereldoorlog introduceren de Duitsers een manier om hun berichtenverkeer
geheim te houden. Dat gebeurt door middel van de Enigma, een betrekkelijk eenvoudige
vertaalmachine, die bij iedere gegeven instelcode steeds een vertaling naar geheimschrift geeft.
De Engelsen was het in het diepste geheim gelukt om toch dit geheimschrift te breken, maar
voor iedere ingestelde code kostte dit geweldig veel moeite. Wat hielp was dat in deze periode
de allereerste mechanische rekenmachines in gebruik werden genomen, waardoor een deel van het cijferwerk
kon worden geautomatiseerd. Na een klein begin hadden de Engelsen voor het breken van de code
een groot complex ingericht met een ingewikkelde organisatie. In dit boek wordt een beeld gegeven van
dit complex en van deze organisatie. Een jonge geniale wiskundige wordt hier te werk gesteld.
Hij krijgt een geweldige ruzie met zijn leidinggevende en wordt verliefd op een medewerkster.
Bovendien merkt hij dat de Duitsers een vermoede krijgen van deze hele operatie. Is er een spion
in deze organisatie? Hoe zijn anders een groot aantal merkwaardige gebeurtenissen te verklaren?
Op de bekende manier van Robert Harris mond dit uit in een verrassende ontknoping!
Opinie:
Een erg goed geschreven boek, zoals we gewend zijn van de boeken van Robert Harris. Zodra je
begonnen bent met lezen is het moeilijk om het boek weg te leggen. Het hele boek is van begin tot einde
ontzettend boeiend en geeft je het gevoel dat je ook een deel van het verhaal meebeleefd.
Maar soms is het ook te merken dat dit één van de eerdere boeken is van Robert Harris.
De beschrijvingen zijn soms vaag en het kost veel moeite om er een voorstelling bij te maken.
Vooral wat meer informatie over encryptie en wat meer beschrijving van de Enigma zou het boek
nog leesbaarder maken. Maar dit is een klein minpuntje voor een uitstekend boek.