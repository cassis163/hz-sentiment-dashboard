Het verhaal bestaat uit drie verhaallijnen:
Het verhaal van de jonge Hadassah Liebermann, die opgroeit in Hamburg en Amsterdam tijdens de Tweede Wereldoorlog.
Na de oorlog vertrekt zij naar Israël, waarin zij als Joodse vrouw van eenenzestig terug kijkt op haar leven.
Het verhaal van koningin Ester (Hadassah) uit de Bijbel.

Twee vrouwen met dezelfde naam strijden in Ik zal verborgen zijn voor hun volk. Hadassah, ook wel bekend als koningin Ester, behoedde de Joden voor een totale afslachting door Haman en zijn volgelingen.
Hadassah Lieberman zit in het Nederlandse verzet tijdens de Tweede Wereldoorlog. Zij strijdt tegen de Haman uit die tijd, Adolf Hitler.

Het verhaal begint met het leven van de twaalfjarige Hadassah in Duitsland. Na de Kristallnacht vlucht zij met haar ouders, broer Chaim, haar oudere zus Mariah, die blind is en hun babyzusje Tikvah naar Nederland. Daar gaan zij wonen bij familie in Amsterdam. Chaim gaat na enige tijd op kindertransport naar Engeland. Dan vallen de nazi’s Nederland binnen en worden ook in onze hoofdstad anti-Joodse maatregelen doorgevoerd. Terwijl hun ouders en zusje onderduiken, worden Mariah en Hadassah steeds actiever in het verzet, totdat ze verraden worden. Hadassah wordt gevangen genomen en op transport gezet naar kamp Ravensbrück. Een paar dagen voor het veertigjarig bestaan van de staat Israël, bezoekt Hadassah Jad Vashem, het bekende museum in Jeruzalem over de Sjoa, voor een herdenking. Ze ontmoet daar een bijzonder man, genaamd Ben en blikt terug op haar leven tijdens en na de Tweede Wereldoorlog.

Indrukwekkend mooi boek vol hoop in alle ellende. Prachtig geschreven, heel confronterend. Ondanks alle verschrikkingen hebben ze die hoop niet opgegeven.
Het prachtige lied dat ik zal onthouden Ani ma'amin, Be'emuna shelema. Beviat hamashiach ani ma'amin. Beviat hamashiach, ma'amin. Beviat hamashiach ani ma'amin. Beviat hamashiach, ma'amin
Werkelijk een indrukwekkend boek dat je meeneemt door het leven van twee moedige vrouwen!
Waarbij je zelf je de vraag kan stellen: zou je zelf ook zo moedig zijn als deze twee vrouwen?

Een heel mooi boek over de oorlog met een goede verhaallijn. Soms moeilijk om tussen de verhalenlijnen te switchen. De karakters zijn goed uitgediept en je leeft echt met de personages mee.
In het begin moet je er aan wennen dat er heen en weer gesprongen wordt in de tijd en dus het verhaal steeds vanuit een ander personage wordt verteld, maar dit went snel.

Eline Rosenhart (21) groeide op in Velserbroek en woont sinds drie jaar in Israël. Ze studeert aan de Universiteit van Tel Aviv, waar ze in mei 2015 haar bachelor in Liberal Arts hoopt te halen, met als major Midden-Oostenkunde en als minor Israël en Joodse studies. Op 16-jarige leeftijd debuteerde ze met de Young Adult-roman In liefde verbonden. Ik zal verborgen zijn is haar eerste volwassen roman.

Wat een prachtig debuut van haar eerste volwassen roman!
Een boek dat je doet nadenken over heldendom, verraad en verlies.
Werkelijk een indrukwekkend ,meeslepend boek, die mij niet ongeroerd heeft gelaten.

Dit boek is zéker 5 ***** waard!