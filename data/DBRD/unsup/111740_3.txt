"Ik zie je op het strand" begint met de kennismaking van Sam en Clemency die tijdens een vlucht naast elkaar zitten. Ze kunnen het prima vinden met elkaar en na de landing hoopt Clemency op een vervolg. Dit kan echter niet.
Een aantal jaar later, waarbij Clemency Sam nog niet is vergeten, staat zij oog in oog met hem. Hij blijkt de nieuwe vriend te zijn van haar zus. Ook Sam is Clemency nog niet vergeten.

Tegen de achtergrond van een niet al te groot kustdorpje volgen we het wel en wee van Sam en Clemency en nog enkele bewoners.

Jill Mansell heeft een luchtige manier van schrijven.
Alhoewel al van verre te voorspellen is hoe het boek afloopt, doen zich toch ook nog enkele onverwachte wendingen voor.