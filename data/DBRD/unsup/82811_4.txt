08 mrt 2012
In De pianiste van Theresienstadt wordt een indrukwekkend portret geschetst door Caroline Stoessinger van Alice Herz-Sommer. Zij werd geboren in 1903 in Praag Tsjecho-Slowakije. De pianiste van Theresienstadt is een zorgvuldig en eervol samengesteld, onvergetelijk en ontroerend document wat ruim een hele eeuw omspant over een vrouw die vele grootheden als Gustav Mahler, Kafka, Freud en Golda Meir heeft ontmoet maar ook het proces in Jeruzalem met Adolf Eichmann mee heeft gemaakt. Ze heeft tijdens de Holocaust het concentratiekamp Theresienstadt overleefd en later haar enige zoon verloren. Alice Herz-Sommer is optimistisch van aard en heeft onder alle omstandigheden altijd hoop gehouden en kracht gevonden in muziek. Heel haar leven werd ze ge√Ønspireerd door schrijvers, musici, filosofen, haar familie en vrienden. Ze zegt: "We moeten de tijd koesteren. Ieder moment dat voorbijgaat, is voorgoed verdwenen".Alice Herz-Sommer heeft in haar eigen persoonlijke woorden haar levensverhaal verteld aan Caroline Stoessinger. Nu is zij woonachtig in London waar ze de eerbiedwaardige leeftijd van 108jaar heeft bereikt. Na de Tweede wereldoorlog is zij uit haar Vaderland vertrokken om er nooit meer terug te komen.De pianiste van Theresienstadt is een, uit historisch oogpunt, belangrijke erfenis die Alice Herz-Sommer aan de mensheid heeft achter gelaten.