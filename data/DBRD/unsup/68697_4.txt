Ysabella is een novelle, een kort verhaal en bestaat uit maar 153 korte pagina’s. Doorgaans ben ik geen liefhebber van korte verhalen, maar voor Judith maak ik graag een uitzondering. Het boek is uitgebracht in een prachtige hardcover, op de voorkant staat een vrouw afgebeeld. Ondanks het korte verhaal is er toch duidelijk onderscheid in hoofdstukken, wat ik erg prettig vind. De titel past uitstekend bij het verhaal en de tekst op de achterkant van het boek, maakte mij zoals gewoonlijk heel benieuwd naar het verhaal.

Judith Visser heeft gewoon een heerlijke eigen kenmerkende schrijfstijl, spannend, beschrijvend en humoristisch. Kortom genieten.
Knap hoe het haar gelukt is om in een dergelijk kort verhaal toch de nodige spanning te brengen.
De personages in Ysabella, zijn spraakmakend, Jill Valens een bekende schrijfster. Jill maakt een moeilijke periode door, ze heeft net haar relatie met de Duitse Helmut heeft beëindigd. Helmut kan haar niet loslaten en kan zich niet neerleggen bij het einde van hun relatie, Jill is de liefde van zijn leven en zonder haar hoeft het voor hem niet meer. Hij volgt haar overal, wat Jill bijna tot waanzin drijft. De personages zijn herkenbaar neergezet, je leeft je in en dankzij de nodige humor die Judith in het verhaal heeft verwerkt heb ik met regelmaat hardop zitten lachen.

Met Ysabella heeft Visser wederom een origineel verhaal neergezet, dat is aan haar wel toevertrouwd. Jill doet hard haar best om ondanks alle nare gebeurtenissen in haar leven, het boek waar zij aan werkt af te krijgen, wanneer zij tijdens haar werkzaamheden in de Centrale Bibliotheek van Rotterdam getuige is van een ongeval en een mysterieuze persoonlijkheid ontmoet. Jill krijgt een bijzondere opdracht en haar leven neemt door een gebeurtenis een totaal andere wending.

"Dit is jouw kans om iets goeds te doen."

Ik ga er verder niet teveel over verklappen, dat moet je zelf maar lezen. Ysabella, zit in ieder geval weer totaal anders in elkaar dan ik vooraf verwacht had.

Ysabella, mini thriller van formaat, humor, spanning, garant voor een paar uur heerlijk leesplezier, aanrader!