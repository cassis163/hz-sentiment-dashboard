Nu de lezer al weet wat het tijdreizen is, gebeurt dit veel vaker in dit tweede deel van de serie. De raadsels blijven zich maar opstapelen en het is nog net zo spannend als in het eerste deel. Dit keer zoeken de kinderen het iets dichter bij onze tijd. De president van Amerika is herkenbaar voor veel kinderen in de bovenbouw. Op dit moment is de nieuwe president van Amerika veel in het nieuws en ook daarom is dit een actueel boek. Verder sluit het heel goed aan op het vak geschiedenis doordat er over de achterstelling van getinte Amerikanen wordt geschreven. Ik denk dat ik wel kan zeggen dat ik door dit boek meer het gevoel heb dat ik iets geleerd heb over dit onderwerp dan in de geschiedenislessen vroeger. Het is net alsof je in de menigte staat om naar de toespraak van Martin Luther King te luisteren. Ook nu is het verhaal niet afgelopen als de kinderen gebeld worden door een telefoon die uit de toekomst komt. Ik ben nu al benieuwd!