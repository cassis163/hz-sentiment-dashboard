Als ik de covers bekijk van vorige boeken van Kristin Hannah lijkt het alsof deze auteur vooral romantische verhalen schrijft. Ik heb geen van die oudere boeken gelezen, maar het lijkt of Hannah met ' De nachtegaal' een heel andere weg is ingeslagen. Het boek gaat immers over twee Franse zussen tijdens WO II.

Er zijn al natuurlijk al wat boeken geschreven die zich tijdens de oorlog afspelen, dus helemaal origineel kan ik het verhaal niet noemen. Hoeft ook niet, 'De nachtegaal' weet steeds te boeien, personages en situaties zijn zodanig beschreven dat je begint mee te leven met Isabelle, Vianne en hun familie en vrienden.

Het boek telt een goeie 500 blz, 39 hoofdstukken, is bijzonder vlot geschreven en kent een bijzonder goed en ontroerend einde.