Merel, voor haar vrienden Mus, woont samen met haar broer Brix bij hun gescheiden moeder.

Haar vader ziet ze zo af en toe nadat hij het gezin heeft verlaten voor zijn veel jongere vriendin. Ze kan maar niet begrijpen dat haar zo geliefde vader dit het gezin heeft aangedaan.

Mus zet zich enorm tegen het gedrag van haar ouders en dit wordt erger als haar moeder een relatie krijgt met de grootste kwal van school, Luc. Hij is net als haar moeder docent op school en niet de meest aardige vinden Brix en Mus. Dat hij ook nog eens een zesjarige dochter, Nore heeft maakt het drama compleet. De schaamte naar de medeleerlingen is groot en Mus houdt de relatie stil voor haar vrienden.

“Je denkt toch niet dat ik ga babysitten?”

Mus bedenkt samen met Brix een plan om de relatie van hun moeder te boycotten. De plannen gaat echter wel heel erg ver. Ze moet ervoor zorgen dat haar moeder Luc niet meer leuk gaat vinden! Ze bedenkt, zonder na te denken over de gevolgen, meerdere plannen om haar plan te laten slagen. Met of zonder Brix.

Uiteindelijk krijgt Mus interne therapie waar ze Rune ontmoet. Rune is een jongen die graag op zijn gitaar speelt en hier zijn uitlaatklep in vindt. Mus vindt in het schrijven een uitlaatklep. Wanneer ze Rune in vertrouwen neemt komt ze tot inzicht.
Hoe zal het Mus verlopen na haar inzichten?

Ik was zeer verrast over Mus. Het boek begint waar het verhaal eindigt. Dit heeft er mee te maken dat de lezer het verhaal leest die Mus op papier heeft toevertrouwd.

Samen met mijn 13-jarige dochter heb ik Mus gelezen. Zij was net zo enthousiast ik. Dit boek staat bij haar tot nu toe boven aan haar favorietenlijst 2018. Zij geeft aan dat het boek zoveel herkenning geeft.
Onder haar vriendinnen zijn ook ouders gescheiden en ze kent de verhalen over wat het kan doen met een puber. De auteur weet waar ze over schrijft. Ze had tijdens het lezen geregeld het gevoel alsof ze deel was van het leven van Mus.

Het verhaal is zo herkenbaar voor jongeren omdat het op een bijzondere wijze de puberteit en het zich afzetten tegen verwoord Daarnaast zitten er zoveel emoties in het boek die elke puber herkent.
Zo komen er bijvoorbeeld opstandigheid, onzekerheid, verliefdheid, angst, verdriet, blijdschap en vertrouwen aan bod. Welke puber herkent zich hier niet in.

Kristof Desmet heeft met Mus niet alleen een pareltje weten neer te zetten maar geeft jongeren ook een boodschap mee. Dat maakt het boek wat ons betreft echt tot een must-read.


Gelezen voor het blog In de boekenkast