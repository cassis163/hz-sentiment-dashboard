√èk heb 12 jongens gepijpt in Magaluf."
De beginzin van het boek liet me even schrikken, maar ik was wel heel benieuwd naar het hoe en waarom van deze intrigerende zin.

Het nogal ongewoon gezin, met veel spanningen onderling.
Na jaren van vruchteloze pogingen om zwanger te raken adopteren Bernie en Ruth - een succesvolle rechter - een meisje uit Korea: Su-Jin.
Tot hun grote verrassing blijkt Ruth daarna toch opeens zelf zwanger te zijn.
Hun dochter Leah wordt geboren.
Twee meisjes hebben ze nu, alleen kunnen die na verloop van tijd steeds minder goed met elkaar opschieten.
Su- Jin is veel serieuzer dan Leah.
Na hun eindexamen wil Leah graag met haar vriendinnen Milly en Natasha met vakantie naar Mallorca, om eens goed los te gaan en plezier te hebben.
Haar ouders stemmen alleen in als Su ook mee gaat.

Eenmaal op Mallorca, in het partystadje Magaluf, probeert Su aansluiting te vinden bij haar zus Leah en haar vriendinnen.
Dat lukt niet aldoor even goed en op de laatste avond gaat Su, onder invloed van drank en drugs, helemaal los.
Ze pleegt sexuele handelingen met meerdere jongens.
Hier wordt een filmpje van gemaakt dat viral gaat, waardoor de hele wereld kan zien wat ze gedaan heeft.
Su schaamt zich zo dat ze op de vlucht slaat.
Leah en haar vriendinnen keren samen naar huis terug.

Wanneer Ruth verneemt wat er gebeurd is, wordt ze woedend en neemt zich voor hoe dan ook de dader te pakken te krijgen en te straffen;

Het verhaal is niet aldoor even spannend , maar heeft wel een actueel onderwerp en is goed geschreven.
Gaandeweg lezen we meer over de verhoudingen binnen het gezin, met name het feit dat Ruth altijd heeft geprobeerd te zorgen dat Su gelukkig zou worden, wat nogal eens ten koste ging van de aandacht voor Leah.
Eenmaal goed op weg in het boek wilde ik graag weten hoe een en ander af zou lopen en kostte het me weinig moeite het verhaal uit te lezen.
De personages heeft Helen Fitzgerald goed beschreven en uitgewerkt., wat, samen met de goede en vlotte schrijfstijl ervoor heeft gezorgd dat ik het boek met plezier gelezen heb.

#hebbanbuzz