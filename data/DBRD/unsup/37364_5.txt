Wie dacht dat tangram thuishoort in een ver verleden heeft het mis. Martijn van der Linden en Maranke Rinck hebben de Chinese puzzel, die in de jaren â€™70 in ieders kast te vinden was, weer helemaal van nu gemaakt dankzij hun boek Tangramkat.
Tangram bestaat uit slechts zeven stukjes, maar je kunt er alles mee maken wat er maar in je fantasie opkomt.

Op zoek naar een speelkameraadje
Een jongetje verveelt zich en krijgt een tangrampuzzel om mee te spelen. Hij gaat gelijk aan de slag en maakt een kat, een huis en een vis. Het jongetje gaat helemaal op in zijn spel en hij verzint een verhaal bij de figuren die hij maakt. Hij wil de kat een speelkameraadje geven, maar de tweede kat die hij probeert te maken blijkt een hond te zijn. De tangramkat vlucht een tangramboom in en de jongen moet een list bedenken om de tangramhond weg te krijgen. Er komen onder andere een krokodil, een dinosaurus en heel veel vogels aan te pas.

Woutertje Pieterseprijs
Martijn van der Linden, die dit jaar met Edward van de Vendel de Woutertje Pieterseprijs won voor Stem op de okapi, heeft de tangramkat geen twee keer hetzelfde gemaakt. Steeds legt hij de tangramblokjes net even anders neer, zodat de kat schrikt, lekker ligt te soezen of speels achter vogels aanrent. Hierdoor krijgt deze hoofdpersoon echt een karakter, het is heel knap gedaan.

Lees verder op mijn site en bekijk hoe ik zelf tangram maakte