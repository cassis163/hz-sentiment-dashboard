Een bijzonder verhaal met veel verdriet maar ook liefde. Als George thuiskomt uit zijn werk, blijkt dat zijn vrouw dood is en hun dochtertje de hele dag alleen thuis is geweest. George wordt gezien als verdachte maar vanwege onvoldoende bewijsmateriaal komt hij nooit vast te zitten. Hij vlucht weg uit het oude huis.

Het verhaal gaat terug naar het verleden hoe George en Catherine elkaar ontmoet hebben. Hoe de ouders Hale om het leven zijn gekomen en hoe de zonen Hale bij George en Catherine over de vloer komen.

Al lezende kom je er achter dat George er een dubbelleven op na houdt en zijn gang maar gaat terwijl Catherine maar thuis zit en niets mag doen. George is onbetrouwbaar en zit vol leugens en daar komt zijn vrouw ook op een gegeven moment achter.

Als Franny jaren later wordt gebeld door de makelaar dat het huis is verkocht en dat er spullen weggehaald moeten worden, vindt Franny brieven van haar moeder. Het moet voor haar ontzettend pijnlijk zijn om deze te lezen.

Als Franny haar vader met de brieven confronteert en zicht dat ze het hem niet kan vergeven ziet haar vader het niet meer zitten. Weer iemand die ergens achter is gekomen. Hij ziet geen uitweg meer.