Ik had het boek al gelezen toen de kans geboden werd om het boek via luisterclub te beluisteren. Zelf heb ik al enkele luisterboeken beluisterd en deze stak er boven uit.De voorleesstem van Hymke de Vries was heel plezierig, het verhaal kwam tot leven tijdens het luisteren. Wat het verhaal zelf betreft, deze keer was Muriel de hoofdpersoon, Muriel, die zich het lot aantrekt van Folami , een vluchtelingen meisje, die ze aantreft in de stad. Ze trekt zich het lot zo sterk aan, dat ze stopt met de drugs. Het is een indrukwekkend verhaal over vluchtelingen en hun lot als ze in de verkeerde handen vallen. Hoe mensen voor hun eigen gewin anderen doden en hoe de rechercheurs van Mette erachter moeten komen wat er zich voor ongelooflijks afspeelt in de wereld van vluchtelingenkinderen. Stilton, nu weer deel van het team gaat op zijn eigen manier met de zaak om en dat eindigt in een verrassend slot. De stem en de intonatie van Hymke zorgde ervoor dat mijn aandacht op een andere manier gefocust was dan tijdens het lezen.