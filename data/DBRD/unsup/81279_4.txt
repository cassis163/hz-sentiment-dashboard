Leven is net als een puzzel, je kunt altijd opnieuw beginnen. History is all you left me is mijn eerste boek van Adam Silvera. Ik volg hem al best wel een tijd op Instagram. Ik had alleen nog nooit een boek van hem gelezen. Ik heb er totaal geen spijt van.

Adam heeft een fijne schrijfstijl. Het verhaal is goed doordacht. Je kunt je heel makkelijk in het verhaal verplaatsen. Het is allemaal heel herkenbaar. Ik vond het ook fijn om te lezen dat Griffin en Theo een geaccepteerd stel waren. Niemand had er problemen mee en zo hoort het ook. Je hoort te kunnen houden van wie je houdt. Griffin en Theo zijn dan ook een cute stel, ze vullen elkaar perfect aan. Het is sneu, omdat je al weet hoe het afloopt.

Het verhaal wisselt zich tussen history en today. Zo kom je steeds meer over hun relatie te weten, ook waarom het is gestopt. Griffin’s leven draait om Theo, zelfs na zijn dood. Hij vertelt zijn verhaal aan hem. Zijn liefde is zo sterk dat het pijn doet. Daarom had ik soms moeite met Theo, want hij hield Griffin voor mijn gevoel een beetje aan het lijntje. Maar Griffin was ook wel heel trouw, zo lang na hun relatie. Wat dit boek zo goed maakt, is de ontwikkeling, die Griffin mee maakt.

Ik ben het zeker niet eens met al zijn keuzes, maar je ziet hem langzaam herstellen, met de juiste hulp. Daarnaast leidt Griffin aan OCD. Wat het leven voor hem niet makkelijker maakt. Het lijkt me heel erg naar en beperkend om te hebben. Je houdt je bezig met dingen waar niemand bij stil staat. Iemand verliezen is ook niet niks, zeker niet op zo’n jonge leeftijd, op die manier. Je leest in dit boek hoe dat invloed heeft om iemand, op een familie. Door het verlies trekken Griffin en Jackson, Theo’s vriendje, naar elkaar toe. Dit is misschien een beetje raar, maar als je er over nadenkt zijn hun gevoelens best te vergelijken. Dit boek laat zien dat liefde mooi en moeilijk kan zijn, dat het echt is.