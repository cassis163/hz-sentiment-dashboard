De 100-jarige man die terugkwam om de wereld te redden is het tweede boek van Jonas Jonasson over de 100-jarige man. Waar het in het eerste boek over gebeurtenissen uit de wereldgeschiedenis ging, haakt hij nu in op de actuele wereldpolitiek.

De 100-jarige Allan Karlsson leeft samen met kruimeldief Julius op Bali, maar langzamerhand raken hun financiÃ«le middelen uitgeput. Tijdens een ballonvaart ter ere van de 101e verjaardag van Allan belandt het tweetal in zee. Een Noord-Koreaans schip met vier kilogram verrijkt uranium aan boord redt hen. Dat is het begin van een absurde reeks gebeurtenissen zoals we die kennen uit Jonassons eerdere werk.

Ze ontmoeten op hun reis vele wereldleiders Kim Jong-un, Trump en Merkel. Met hulp van de Zweedse Minister van Buitenlandse Zaken weten ze met de uranium het land uit te komen. Terug in Zweden ontmoeten ze Sabine en belanden ze in de handel in grafkisten. Ook hier gaat er weer van alles mis en volgen de hilarische gebeurtenissen elkaar in snel tempo op. Bij toeval onderscheppen ze hierbij ook nog een grote lading verrijkt uranium, waar veel mensen naar op zoek zijn.


Naast de bekende personages introduceert Jonasson in dit boek ook nieuwe personen, die perfect aansluiten op het verhaal. Daarnaast deelt Jonasson zijn zorgen omtrent de huidige ontwikkelingen in de wereld. Bepaalde politieke leiders moeten het ontgelden, de rol van social media wordt aangekaart en actuele situaties komen aan bod. Dit alles in een boek vol droge humor en absurde gebeurtenissen