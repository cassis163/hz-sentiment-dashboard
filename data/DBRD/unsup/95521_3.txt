Vogelman was voor mij niet het opzienbarende, gruwelijke, vernieuwde boek dat het eind jaren negentig was toen het verscheen. Het boek heeft mij niet helaas niet overtuigd en was er voor mij een zoals velen. Ook het vele gebruik van de vele medische termen was verwarrend en voegde niets toe aan het verhaal. Het personage Jack Caffery was net als het boek een van de velen, zijn obsessie had hem speciaal moeten maken, maar dit kwam niet uit de verf. Het plot was uiteindelijk redelijk voorspelbaar. De eerdere hints in het verhaal waren te duidelijk en duwde verdenking al naar hem toe en het was dus geen verrassing toen hij werd ontmaskerd.