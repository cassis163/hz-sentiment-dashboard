Ik mocht het e-book lezen en zag op het plaatje de voorkant van het boek, een afbeelding van een verkreukeld briefje. Het zag er oud en lelijk oud maar maakte mij ook wel nieuwsgierig. De proloog begon heel spannend het verhaal van puber Katie die het helemaal heeft gehad met haar stiefvader en besluit weg te lopen. Het regent en is koud. Ze hoopt bij haar eigen vader onderdak te krijgen maar hij neemt de telefoon niet op....
De proloog eindigt met:
“Ze draait zich met een ruk om, maar niet snel genoeg. Sterke, knoestige armen schieten met een choquerende intimiteit om haar middel en haar nek, en forceren haar hoofd achterover. Een grote ruwe hand bedekt haar mond.‘O, Katie,’ fluistert hij. Zijn hete adem strijkt over haar verkleumde wang en ze probeert te gillen, zich los te wurmen. ‘Jammer van die valse start.”
Kortom een spannend begin, het eerste hoofdstuk is dan een beetje een domper. Dat begint met
“Ik heb altijd iets met eksters gehad”
Het hele eerste hoofdstuk hoor je niets meer over Katie en zie je ook geen enkel verband. Het maakte wel dat ik door wilde lezen. Langzaam wordt er steeds meer onthuld. Het tweede hoofdstuk gaat over de lerares Margot. Zij is lerares op een instituut met een goede naam en heeft daarnaast een rubriek in de plaatselijke krant onder de naam Lieve Amy. Dat verklaart de titel. Zij ontvangt op een gegeven momen een brief van ene Bethan. Het blijkt dat zij al heel lang geleden verdwenen is en nooit terug gevonden. Als Margot brieven blijft ontvangen en op onderzoek gaat ontdekt ze hele vreemde dingen. Waarom lijkt de zaak in de doofpot gestopt? Margot wordt vaak niet serieus genomen met haar depressieve klachten en medicijn gebruikt en de op handen zijnde scheiding. Deze mix en afwisseling inde verschillende hoofdstukken tussen Katie en Margot maken het tot een spannende mix die je niet weg kan leggen.
Heleen Callaghan is geboren in Californië en groeide op in de VS en Engeland. Ze heeft archeologie gestudeerd en proef daar wel wat van terug in haar boeken. Ze woont op dit moment in Engeland en is werkzaam in de IT sector. Wat me wel verbaast dat ze een aantal jaren geleden met dit mooie debuut komt en daarna is het stil geworden. Heel erg jammer volgens.