De erfenis van Fontanelli is het tweede boek van Eschbach dat ik lees na Het Messiasmysterie. Vooral de premisse vind ik erg origineel - net zoals bij Messias trouwens (ik ben benieuwd naar wat komen gaat...). Hoe Eschbach op een eenvoudige, begrijpelijke manier het mechanisme achter geld blootlegt is erg boeiend. De licht moralistische toon op het einde neem ik er graag bij. Hier en daar misschien enkele stukken die wat lang uitgesponnen zijn, maar desondanks een absolute aanrader!