Deze verhalenbundel is een echte aanrader. Het zijn sciencefiction verhalen, maar het is ook fantasy. Elk verhaal is weer een verrassing. Het zijn geen lange verhalen, maar wel krachtig. Bij een aantal verhalen, ga je toch nadenken: wat als? En een aantal zullen je raken!

Maar het thema, is in alle verhalen duidelijk. Daarom is de titel perfect gekozen. In elk verhaal blijft er wel iemand achter of hij/ zij staat er echt alleen voor. Je kunt op zoveel manieren achterblijven.

Je gaat mee naar de toekomst, bezoekt andere planeten en realiteiten. Je gaat lezen wat kunstmatige intelligentie kan gaan doen. Het is een kijkje in de toekomst, maar sommige dingen zijn in het heden al aan de orde van de dag: denk maar eens aan klonen.

Ik ga de verhalen nu op mijn manier beschrijven, met een aantal steekwoorden en zinnen. Dit vind ik altijd weer een uitdaging, maar het mis gelukt! Zet je schrap:

Het bonus verhaal begon meteen al erg goed! De toekomst van de aarde, zou jij er willen achterblijven?

Dryaden, mysterieuze stemmen die Naya naar huis roepen. (vooral de hellehonden, in dit verhaal spraken mij erg aan, originele toevoeging).

Wees voorzichtig met wat je zegt in de toekomst…..

De magie van schilderijen en twee (voor elkaar) vreemde wezens, die iets speciaals hebben samen.

Een aangrijpend verhaal over hoe het leven er in de toekomst uitziet, voor iemand met het Downsyndroom. Deze heeft mij echt geraakt. Mooi!

Goden willen ook de vrijheid om keuzes te kunnen maken. Vaak voelen ze zich gevangen in hun eeuwige leven.

Een gedegradeerde soldaat komt in een ‘ doods’ dorp terecht.

Wakende ogen, die vanuit de ruimte neerkijken op de aarde, die bedekt is met een groene mist.

De laatste van je soort zijn. En wat is de betekenis van menselijkheid?

Eenzaamheid, zelfs monsters hebben er last van. Deze vond ik ook erg goed, raakte me echt.

Zou jij de aarde achterlaten voor een nieuw begin?

Een nimf die op zoek is, naar meer in het leven. (Een van mijn favorieten).

En tombebewaker die er alles voor over heeft om haar object te beschermen en te verrijken.

Wakker worden en erachter komen, dat je de enige overgebleven mens op de wereld bent. Dit is stiekem mijn favoriet. De hele sfeer, was twilight zone achtig. En je voelde de eenzaamheid. Ik kreeg de kriebels van het lege Amsterdam. Stel je eens voor! Brrrrr.

In andere dimensies kun je bijzondere mensen ontmoeten, die je wilt of moet helpen.

Een meisje dat alles tekent wat ze ziet, ze geloven haar niet, maar dan wordt het ineens echter……Omdat er een draak ten tonele verschijnt.

Wat gaat er (niet) gebeuren, als je sterft? Een vraag die ons allemaal dwarszit. En daarom is dit verhaal ook erg sterk.

Een smerige bom, die in de toekomst afgaat zorgt voor stralingsziekte bij een groep vrouwelijke strijdkrachten.

Wat staat er te gebeuren als kunstmatige intelligentie de touwtjes in handen krijgt?

Het lot brengt je soms samen, met iemand die je als de vijand ziet.

De zwartste dag van een aantal volkeren.

Een tijd waarin je overal wel een implantaat voor kunt aanschaffen. Maar is dit wel een goede idee? Verlies je dan je menselijkheid, niet langzaam?

Klonen is gevaarlijk. Weet waar je mee bezig bent!

De zeer vreemde verdwijning van een bus vol met voetballers. Wat is ze overkomen? Er is iets heel vreemds aan de hand.

Wat als het monster onder je bed, je helemaal niet bang maakt?

Een worden met de natuur is levensgevaarlijk.

Ik vond het een hele sterke verhalenbundel en geef het dan ook 4,5 sterren. Het leest vlot en alle verhalen zijn anders en niet met elkaar te vergelijken.