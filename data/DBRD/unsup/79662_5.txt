Mislukt...nou dat is zeker niet op dit boek van toepassing. Lang geleden dat ik zo in een boek zat en alleen maar door wilde lezen. Ik ben totaal geen fantasy lezer maar een boek met paranormaal tintje kan ik wel waarderen, dit is echt zo'n soort verhaal. Je moet dus wel mee kunnen gaan met het verhaal anders is dit geen boek voor jou. Dit boek deed me een beetje denken aan 'Leven met Lauren' van Melanie Rose dat ik jaren geleden las en destijds ook geweldig vond! Het einde had ik heel anders verwacht maar ook dat maakt dit verhaal juist zo leuk...alles loopt anders dan je denkt in het leven. Wat mij betreft een aanrader!