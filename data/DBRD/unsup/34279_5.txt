Alweer een tijdje geleden heb ik Sterre Carron ontdekt en heb bijna al haar boeken met veel plezier gelezen. de laatste twee moet ik nog lezen.
Ik vind haar zo goed dat ik besloten heb om haar in mijn Belgisch lijst te zetten.
Weer een spannend boek over inspecteur Rani. Het ene schokkende moment wordt gevolgd door het andere en dan het einde. Dat is helemaal verrassend.
Het leuke in de boeken van Sterre is dat er ook altijd een menselijke kant van het leven beschreven wordt, onder andere over het leven van Rani, die het deze keer wel extra voor haar kiezen krijgt en haar collega's ook.
Een bewijs dat verborgen geheimen en leugens altijd uitkomen en hier komt het wel keihard terug. Hoeveel mensen hebben door hun slechte keuzes het leven van anderen en zichzelf vernield.En dat allemaal na een avond te veel gedronken te hebben.
Meer zeg ik niet, wie van spannende boeken houdt, ga lezen zou ik zeggen.