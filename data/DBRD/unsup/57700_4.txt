Eerst even babbelen over de cover, want deze vond ik prachtig! Heel simpel, en toch een beetje een glamour tintje er aan. Van de kleuren ben ik ook fan, ik zou hem oppakken!

Heel eerlijk, ik moest even inkomen.. De vele personages die me in het begin werden toegegooid waren even wennen. Ik wist niet goed met wie ik nou precies te maken had en ik moest steeds even spieken op de achterflap. Toen ik eenmaal gewend was ging ik als een trein!

Dit boek heeft bijna alles wat ik zoek in een goede YA. Het heeft spanning, drama, vriendschap, liefde en nog zo veel meer. Het enige thema waar ik zelf iets minder fan van was, was drugs- en drankgebruik. Naar mijn idee werd hier een ''normaal'' beeld van geschept, iets waar ik persoonlijk op tegen ben.

De schrijfstijl vond ik erg prettig. Het boek las vlot weg en ik vond de korte hoofdstukken ook een pluspunt. Je denkt dat toch al snel ''oke nog ééntje dan!'' en voor je het weet is het boek uit. De details vond ik goed, ik kon mij precies inbeelden hoe alles er uit zag. Wel werden er iets meer details gegeven over de ''top'' van de toren, daar waar de rijken wonen. Dit was wel jammer aangezien ik graag meer had gezien van de lagere verdiepingen.

Sommigen heb ik ook zien zeggen dat zij het moeilijk vonden om te weten wanneer iets zich buiten of binnen de toren afspeelde. Hier heb ik zelf geen problemen mee ondervonden gelukkig.

Al met al heel benieuwd naar het vervolg!