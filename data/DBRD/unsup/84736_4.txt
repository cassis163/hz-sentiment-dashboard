De cover is er een die meteen bij mij in het oog springt. Het geeft me een duister gevoel, dit is niet een heel zoet fantasie boek, lijkt het uit te schreeuwen. Net als in vele fantasie boeken is er een behoorlijke kloof tussen arm en rijk. De rijke Gerlings zijn een egoïstische familie die pachtgeld krijgen via bloedgeld. In dit boek is bloedgeld erg letterlijk. Je bloed is namelijk tijdwaard en tijd in Everless een betaalmiddel. Arme hebben niet veel en daardoor een verkort leven en door het steeds moeten gebruiken van bloed om de pacht te betalen, wordt het er allemaal niet beter op.
Dit is een boek die je in een ruk kunt uitlezen. Het is mij door gebrek aan concentratie niet gelukt, maar wat een lekker meeslepend verhaal is dit. Jules is een meisje die, in mijn ogen, goed wordt vormgegeven. Je kunt je een idee maken van hoe ze eruit ziet en hoe ze zich gedraagt. Dit zijn voor mij dingen die nodig zijn om me te binden aan een hoofdpersoon. Verder zijn de omschrijvingen van de omgevingen waarin Jules zich bevindt, heel tekenend en daardoor heel beeldend. De wereld waarin ze zich beweegt komt tot leven terwijl je leest. Je voelt de liefde, pijn, het verdriet en de vechtlust waar Jules mee te maken krijgt. Belangrijke personen als de koningin, Roan en Liam worden net zo sterk neergezet als Jules. Hierdoor is de film die kan ontstaan in mijn hoofd compleet. Zelfs de kleinste bijrollen komen goed tot leven en krijgen een plek.
Zelf heb ik maar 1 kritiekpuntje en dat is dat het einde wel heel snel ging. In de laatste 2 à 3 hoofdstukken wordt het boek in een keer afgerond. Aan de andere kant zit er zo’n cliffhanger aan het boek, waardoor je het ook direct weer vergeet en uitkijkt naar deel 2 in 2019. Please Blossom Books, deze gaan jullie toch ook uitbrengen? Lotte, een dikke compliment voor je eerste solo project. Ik heb heerlijk genoten.