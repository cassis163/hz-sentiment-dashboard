Ritueel is het derde deel van De Noordzeemoorden.
Een tuinman vindt tot zijn schrik een schedel tijdens het werk.
Als Maud Mertens' onderzoek gaat doen blijkt het niet bij 1 schedel te blijven.
Er liggen er veel meer. De rest van de lichamen ontbreken. Mauds onderzoek dreigt vast te lopen. Wie is verantwoordelijk voor de dood van al die mensen en kan nog meer slachtoffers voorkomen worden?
Ook Kyra's zoektocht naar haar verdwenen zusje Sarina komt aan bod.
De zoektocht breidt zich uit en er lijkt meer duidelijkheid te komen.

Het 347 bladzijden tellende boek is opgedeeld in 79 korte hoofdstukken.
Afwisselende verhaallijnen van het onderzoek naar de gevonden schedels, de dader en de zoektocht van Kyra naar haar zus. En dan ook nog hoofdstukken in schuingedrukte letters waarin Sarah voorkomt. Wie Sarah is, is niet helemaal duidelijk. Vermoedens bij de lezer rijzen op. De wisselingen zijn voor de lezer niet moeilijk om om te schakelen. Ze maken juist dat de spanning steeds meer toe neemt en dat het boek wegleggen geen optie is. Je wilt weten hoe het afloopt. De personages komen tot leven door de mooie duidelijke dialogen. De dader wordt door de auteur op indrukwekkende manier neergezet als een psychopaat die heel duidelijk een dubbel gezicht heeft.
Originele gruwelijke details, waar je kippenvel van krijgt.
Naarmate het boek vordert worden de vermoedens wie de dader is wel groter, maar dit neemt de spanning zeker niet weg. Waarom komt hij tot die daden. Dat is een vraag die je beantwoord wilt hebben.
Ook de zoektocht van Kyra is er een die je op het puntje van je stoel laat zitten.
En dan het slot van het boek. is er wel een slot? Ja, maar wel een die mij achterliet met de vraag....please...laat het volgende boek snel verschijnen. Ik kan niet wachten.