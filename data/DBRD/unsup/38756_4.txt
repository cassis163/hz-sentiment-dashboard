'Mijn vlam is niet uitgegaan. Die is bevroren. Ik ben een levende dode'.

Voor zover iedereen weet is oorlogsveteraan Niels Oxen verongelukt op zee, maar in werkelijkheid bevindt hij zich op een eiland in de Zweedse archipel. Hier overpeinst hij het dilemma dat voor hem ligt; Als de leiders van het geheime netwerk Danehof ontdekken dat ze er niet in geslaagd zijn Oxen te doden, zullen ze een meedogenloze klopjacht starten om hun fout te herstellen. Als de politie erachter komt dat hij nog leeft, zal hij gearresteerd worden voor een moord die hij niet beging.
Hoewel alle kansen zich tegen hem gekeerd lijken te hebben, besluit Oxen toch dat hij de confrontatie moet aangaan met degenen die de macht hebben. Doet hij dat niet, dan blijft hij zijn leven lang op de vlucht en zal hij nooit zijn zoon terug kunnen zien.
Hij bundelt zijn krachten met Margrethe Franck, zijn voormalige partner bij de geheime dienst, en Axel Mossman, zijn vroegere baas. Hun gevecht tegen Danehof heeft voor hen alle drie monumentale gevolgen gehad. Ze kunnen alleen hun leven terugkrijgen door opnieuw de strijd aan te gaan met de schaduwmannen.
Maar hoe vecht je tegen een onzichtbare vijand?

Het laatste deel in de Oxen-trilogie wordt gepresenteerd als een daverend slotstuk. Bij deze kan ik zeggen dat dat volledig waar is. Was het eerste deel een goede, spannende thriller met een wat moeizaam begin, het tweede deel spannnend maar veel van het zelfde, het derde deel is ronduit geweldig, spannend, onderhoudend en aangrijpend. Het begint met een korte terugblik en daardoor zit je meteen weer in het verhaal. Beide hoofdpersonen verslagen door het Danehof proberen hun leven weer enigzings invulling te geven. Totdat ze elkaars pad kruisen en ze besluiten wraak te nemen op diegene die de onzichtbare macht in Denemarken in handen hebben.
De karakters worden verder uitgeschreven, er zijn nieuwe personages maar ook oude bekenden. Het is een goed doorlopend verhaal.

Veel informatie komt bijeen en dit levert veel actie op. Er zijn onverwachte wendingen en er wordt veel twijfel gezaaid. De tentakels van Danehof blijken zowel politiek als zakelijk diep geworteld in de Deense upperclass. Menigeen moet het veld ruimen om de waarheid niet aan het licht te komen en elke zaak eindigt wederom in de doofpot. Wie is deze onzichtbare kracht? Dat is wat Oxen, Franck en Mossman gaan onderzoeken met wederom gevaar voor eigen leven. Het verhaal heeft een snel vertel tempo en voor je het weet ben je een aanzienlijk aantal pagina's verder. Toch zit er hier en daar ook een wat saaier stuk tussen waarvan je naderhand denkt was dat echt nodig voor het verhaal. Kortom misschien had het boek hier en daar iets korter gekund maar de spanning, het sumblieme plot en de wetenschap dat Danehof wel degelijk bestaan heeft maken het tot een absoluut aan te raden trilogie.

Jens Henrik Jensen (1963), auteur en journalist, schreef al diverse thrillers voordat hij definitief doorbrak met De hondenmoorden, het eerste deel van zijn Oxen-trilogie. Met De schaduwmannen, het tweede boek over de getraumatiseerde oorlogsveteraan Niels Oxen, vestigde hij definitief zijn naam bij de top van de Deense thrillerschrijvers.