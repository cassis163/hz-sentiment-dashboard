Dit is het debuut van Linda Jansma.
Het boek kwam uit in 2010 onder de titel 'Caleidoscoop' en won "de Schaduwprijs van 2011".
Ditzelfde boek kwam in 2014 opnieuw uit, onder een nieuwe titel genaamd 'Kwetsbaar'.

Het eerste hoofdstuk begint op 6 juli 1992 in Utrecht.
Een man wordt wakker en naast hem ligt een meisje van ongeveer 16 jaar met rood krullend haar. Zij ligt op haar buik en slaapt.
Bij de man begint de herinnering van de afgelopen nacht weer terug te komen. 'Verdomme,' mompelt hij.
Het volgende hoofdstuk speelt zich af in 2009.

Deze terugblikken naar 1992 komen zo nu en dan terug. Ikzelf heb dit tijdens het lezen niet als vervelend ervaren.

Op een ochtend staan er bij Janine twee rechercheurs aan de deur. Zij komen met erg slecht nieuws. Albert haar man is die nacht achter hun eigen zaak de 'Club Mercury' doodgeschoten. Wat is er precies gebeurt en waarom werd Albert vermoord?
Hoe vertelt zij dit aan haar dochter Nicole.
Dan volgt een groot deel van het verhaal dat erg emotioneel geschreven is en als je dit dan ook aan het lezen bent, dan wil je alsmaar verder lezen.
Nadat Albert is overleden, gebeuren er steeds rare dingen in en om het huis van Janine. Zoals bijvoorbeeld s'morgens is in de keuken het licht aan en staat er melk op tafel. Buiten ziet Janine een onbekende man op de oprit staan en als zij gaat kijken is hij verdwenen. Wat gebeurt er toch allemaal om haar heen.

Als ik dit boek gelezen heb, blijft dit hele verhaal mij nog bij.
Linda schreef na dit boek nog veel ontzettende mooie en spannende boeken,maar dit boek is voor mij toch echt de topper die boven al haar boeken uitspringt.
Het is dan ook dik verdiend dat Linda Jansma met Kwetsbaar ook wel Caleidoscoop genaamd, de Schaduwprijs van 2011 heeft gewonnen.