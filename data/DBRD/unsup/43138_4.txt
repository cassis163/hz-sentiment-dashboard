Cross Fire is een boek in de serie over Alex Cross. In dit boek komt hij weer tegenover zijn oude vijand Kyle Craig te staan. Naast zijn zoektocht naar Kyle, worden er ook nog mensen doodgeschoten door een sluipschutter. Deze mensen hebben allemaal gemeen dat ze de omgekeerde Robin Hood zijn. Ze stelen van de armen en verrijken zichzelf.

Ook dit boek van James Patterson leest weer makkelijk weg. Zijn korte zinnen en hoofdstukken zijn kenmerkend voor de schrijfstijl van Patterson. Het boek is erg spannend en goed opgebouwd. Het is geen boek waar je erg lang over doet, het leest gewoon lekker. Een goed boek voor op het strand en op vakantie. Geen boek waar je je hoofd echt bij hoeft te houden. Prima voor tussendoor dus.