Dit verhaal gaat over het leven van Lily. De oma van de schrijfster.
Zij werd geboren in 1901 als dochter van een pioneer in Texas. Een hard bestaan, maar Lily is een flinke meid, die al heel jong paarden temt, op haar broertje en zusje past en veel van haar vader leert. Zij is doortastend en intelligent. Ze wil doorleren, maar haar ouders willen eigenlijk, dat ze op de boerderij blijft. Ze weet toch genoeg!
Toch zet Lily door en ze heeft goede prestaties. Ze wil graag lerares worden.
Later leert ze een aardige man kennen in Chicago, een charmeur, ze trouwen en ze laat zich door hem bedotten, want hij is al getrouwd .
Ook volgt ze de avondschool en daardoor heeft ze een basis om op terug te vallen.
Door heel het boek heen voel je de vastberadenheid van Lily om iets van haar leven te maken en de pogingen haar idealen te bereiken.
Het zit haar niet altijd mee, maar ze doet wat ze kan. Geeft les, wordt verliefd en trouwt met Jim, wel veel ouder, maar hij is de goede man voor haar. Net zo vasthoudend en hardwerkend als Lily.

Ze hebben bepaald geen doorsnee leven en dat houdt het verhaal, wat hier verteld wordt door de schrijfster, levendig en verbeeldend.
Voor mij heeft het boek een extra aantrekkelijkheid doordat het verhaal over echt bestaande mensen gaat. Een plezier om te lezen.