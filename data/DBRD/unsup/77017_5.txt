In het boek worden vier personen gevolgd. Elk hoofdstuk wordt het verhaal van een van deze personen verteld. Al lezende kwam ik er achter hoe de vier levens met elkaar verbonden waren. De spanning is heel goed opgebouwd, en het besef dat het noodlot een onschuldige vrouw zou treffen had ik niet zien aankomen.
De hoofdstukken zelf zijn zo geschreven dat ik soms in de war raakte van alle spanning en informatie. Vooral in het begin vond ik het puzzelen, maar hoe meer het verhaal zich ontwikkelde, hoe beter ik me kon inleven in de personages. Daardoor vond ik het moeilijk om het boek weg te leggen. Ik wilde weten wat er verder zou gebeuren.
Regelmatig werd ik verrast door de verschillende plotwendingen. Bijzondere familiebanden raakten mij ook. Wat zou ik doen als mijn dochter dit overkwam?
Het eind van het boek vond ik te summier voor één hoofdstuk, dat had wat uitgebreider kunnen zijn. Sommige karakters in het boek zouden in een vervolgthriller zomaar een hoofdrol kunnen krijgen, bijvoorbeeld het verhaal rond de ex-man van. Ellen, Rogier.
Het boek “Schaduwen” is geschreven door Yvonne Franssen. Haar schrijfstijl vind ik zeer verfrissend. Ik raad je aan het boek zelf te lezen.