Goed boek, maar het verhaal verloopt net even te gladjes. Elsa hoeft nergens lang over na te denken. Elke oplossing tovert zij dan ook razend snel tevoorschijn, het briefje van haar vader heeft ze al snel ontcijferd en ze heeft meteen door dat de twee mannen die haar ophalen van het vliegveld niet van de politie zijn zoals ze beweren. Dit geeft het verhaal geen geloofwaardig begin. Het duurde dan ook wel even voordat ik in de ban was van dit verhaal. Het lijkt dan ook wel alsof de auteur in het begin nog even zijn draai moet vinden. Na verloop van tijd wordt het verhaal iets rustiger en is het goed te volgen. De schrijfstijl is wel prettig, geen moeilijk gedoe. Het boek leest dan ook simpel weg, wat ook wel gewenst is bij dit genre. Het boek wordt wel vergeleken met de boeken van Dan Brown, maar kan hier nog net niet aan tippen. Het verhaal had van mij nog iets beter uitgewerkt mogen worden, vind actie en info niet altijd in evenwicht zijn, tevens wil je als lezer graag meepuzzelen, dat miste ik in dit boek. Ondanks de kritische noot vind ik toch dat er wel een toekomst voor Lubach in het genre zit. Per slot van rekening is dit een debuutthriller, dus nog voldoende potentie om te groeien. De plot zit goed in elkaar en de ontknoping is wat onwaarschijnlijk en ver gezocht, maar past wel bij het verhaal. kortom, een goed boek met een paar kanttekeningen. Ik gun Lubach dan ook het voordeel van de twijfel en geef het boek 4 sterren.

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 3 sterren

Eindoordeel: 4 sterren