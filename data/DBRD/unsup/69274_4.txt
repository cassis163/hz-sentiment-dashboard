Broeierige roman over de ramp bij Pompe√Ø en aangrenzende steden. Net zo aanwezig als de onvermijdelijke ramp zelf, is de aanwezigheid van een divers pluimage aan decadente figuren die uiteindelijk tot de val van het Romeinse rijk hebben geleid. Vooral de ex-slaaf en brute handelsman in de ''schurkenrol''- en tevens vader van het liefje van de hoofdpersoon - springt daarbij in het oog. Ik heb ook intens genoten van Harris' eindeloze beschrijvingen van het geavanceerde rioleringssysteem dat de oude Romeinen er op na hielden. Uiteindelijk barst het verhaal los in een spetterende en adrenalineverhogende beschrijving van hoe de stad langzaam ten onder ging.