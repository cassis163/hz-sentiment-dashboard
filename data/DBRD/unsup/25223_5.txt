Dit is echt een fantastisch boek en wanneer ik aan het discussiëren ben over boeken met vriendinnen, raad ik robijnrood altijd aan. Jammer genoeg hebben mijn vriendinnen ook nog andere boeken te lezen en is het er nog niet van gekomen. Nu, ja , dat komt wel, aangezien dit een boek is dat men niet kan negeren. Vanaf het begin kun je je meteen inleven in de personages en zit je werkelijk in het verhaal. En wanneer het hoofdpersonage, Gwendolyn dan ineens tijdsprongen maakt, verschijnen er steeds meer mysteries... Uiteraard is Gideon ook een belangrijk aspect in het boek en ik vindt het zalig hoe hij en Gwendolyn ruziën. Tegenpolen trekken elkaar toch altijd zo aan, is het niet? Daarom is het ook wel een tijdje wachten op die eerst kus, een lang tijdje! Er zit ook redelijk veel actie in, waardoor het leest als een trein, ondanks de dikte van dit boek. Een paar maanden geleden heb ik de verfilming gezien van zowel deel één en twee, maar daar kan ik toch minder lof over spreken. Terwijl in de boeken de romantische spanning wordt opgedreven, zijn Gideon en Gwendolyn veel te aardig voor elkaar in de film; ze kussen te vroeg! De meeste acteurs lijken ook niet echt op hun personage, maar ja, dat doet niets af aan de kwaliteit van het boek. Op sommige momenten wilde ik het uitbrullen van frustratie en dat rijkt ook verder naar de volgende delen,, omwille van de koppigheid van Gwendolyn. Mijn conclusie? Alle elementen maken van dit boek een echt pareltje, dat meer moet gelezen worden!