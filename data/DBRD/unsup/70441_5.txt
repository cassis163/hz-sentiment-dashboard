Nellie is een onderwijzeres en serveerster die in het verleden iets ernstigs heeft meegemaakt. Wat is haar rol in Richards leven?
Vanessa, Richards ex vrouw, woont bij haar tante en kan het maar moeilijk verkroppen dat haar voormalige echtgenoot gaat hertrouwen. Ze raakt geobsedeerd door haar ‘vervangster’.
En wat is het verband tussen deze 3 vrouwen?

“De vrouw na mij” is geschreven door Sarah Pekkanen en Greer Hendricks.
Met hun vlotte schrijfstijl en de vele flashbacks, krijg je stukje bij beetje een beeld van de hoofdpersonages. De spanning wordt opgebouwd en je wordt regelmatig op het verkeerde been gezet. In het tweede deel is plots niets nog wat het lijkt. Er is een enorme plottwist. Ik was zelfs even helemaal in de war en moest stukken teruglezen…. Beetje bij beetje vallen alle puzzelstukjes op hun plek… Het is een boek dat je niet eventjes snel tussendoor leest. Je moet echt je gedachten erbij houden want anders ben je de draad kwijt. Een knap stukje schrijverstalent, wat het boek tot een pageturner maakt!