Na Oorlogskind, Zeemeermin, Steenhouwer en Predikant te hebben gelezen, vond ik het toch maar eens tijd worden voor het allereerste verschenen boek van Camilla Lackberg: Ijsprinses. In elk boek geeft Lackberg een groot gedeelte van de privélevens van de hoofdpersonen weg en in elk boek groeien ze dan ook mee. Desondanks zijn de boeken ook prima in een andere volgorde en apart van elkaar te lezen. Wat me wel heel erg opvalt is dat het niveau van de boeken gelijk is gebleven, dat betekent dat ze dus meteen met haar debuut al heel erg goed is begonnen. De 2 hoofdpersonen in het boek: Patrick en Erika zijn niet heel uniek, maar op de 1 of andere manier hebben ze iets waardoor het heerlijk is om over hen te lezen. De schrijfster heeft ze heel goed en interessant neergezet en daardoor maakt het niet uit als het verhaal af en toe afdwaalt naar hun privéleven. Ik ga de 2 andere boeken die ik nog niet heb gelezen, ook zeker lezen. Ik heb zon vermoeden dat Lackberg er een fan bij gaat krijgen. Heb je nog niks van lackberg gelezen, dan mis je echt iets!