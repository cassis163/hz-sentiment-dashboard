Madeleine Roux is geboren in Minnesota en woont nu in Louisiana. Haar zeer succesvolle blog Allison Hewitt is trapped is een unieke vorm van fictie in feuilletonvorm. Het gesticht is haar eerste boek voor jongere lezers.
De zestienjarige Dan Crawford moet voor straf naar een speciale zomerschool om zijn eindexamen te kunnen halen. Toch heeft Dan er best zin in: op zijn eigen school heeft hij geen vrienden en wie weet wat voor mensen hij nu gaat ontmoeten. Al snel ontdekt hij dat het schoolgebouw een voormalig gesticht is waar gestoorde, levensgevaarlijke criminelen werden opgesloten. Wanneer Dan en zijn nieuwe vrienden Abby en Jordan het duistere gebouw onderzoeken, komen ze erachter dat het geen toeval is dat ze alle drie naar de school zijn gestuurd. Het oude gesticht is de sleutel tot een angstaanjagend verleden, en sommige geheimen kunnen niet voor altijd verborgen blijven. Lezen vanaf ca 15 jaar.
De kaft is spannend en mysterieus en past heel goed bij het verhaal. Het leest vlot weg en ik had echt het gevoel dat ik erbij was. Op een gegeven moment had ik zelfs een keer kippenvel. Zo intens ging ik in het verhaal. Het enige wat ik jammer vond was het einde. Het kwam op mij over als afgeraffeld. Net alsof ze niet meer bladzijdes mocht schrijven. Als het einde uitgebreider was geweest was het nog veel beter!