Het debuut uit 1988 van een Scotland Yards inspecteur Lynley reeks die inmiddels 17 titels omvat.
Mijn eerste kennismaking met de oh zo bekende Elizabeth George.
Met plezier gelezen, genoten van de Britse landelijke setting en sfeer, personages zijn tastbaar beschreven en gevormd, een plot dat sterk en met emotie is uitgewerkt.
Ondanks dat het een goed boek is dat ik plezierig vond om te lezen kom ik niet verder dan dat, wellicht door de voorspelbaarheid van het James Herriot en Agatha Christie gevoel. Ook het plot is enigszins voorspelbaar maar omdat het zo ontzettend goed is uitgewerkt is het een genot te lezen - een "klassieke" manier van goed verhaal vertellen.
Daar wil ik wel tegenover zetten dat dit boek in 1988 gepubliceerd is: is mijn beleving van niet-vernieuwend-"klassiek" misschien louter omdat ik op de thrillermarkt, die zich de laatste jaren snel ontwikkelend heeft, meer originele verhalen gezien heb?
Eigenlijk moet ik eens kijken welke schrijvers er in 1988 baanbrekend of bestseller waren om mijn opmerking in de juist context te plaatsen.
Dan nog een stap verder: thrillers onthullen vaak sociaal-maatschappelijke problemen die normaal achter de voordeur gehouden worden. Taboes als huiselijk geweld komen makkelijker in een fictief boek aan het woord dan dat we het eens bij de koffie bespreken. De laatste jaren verschijnen ook steeds meer gruwelijkere voorvallen als onderwerp in de media, films of boeken; wat is er nog meer "daarbuiten" waarvan we in ons beschermde wereldje geen weet hebben? Hoeveel ik zelf ook denk bewust te zijn van de realiteit zijn er nog altijd momenten dat ik met ingehouden adem luister (gelukkig eigenlijk maar). En zoveel dat nog niet in openheid besproken wordt, is er een ethische grens aan wat er terugkomt in boeken? (Mijn eigen antwoord is gelijk: nee)

Aangenaam boek dat met zijn originele titel "A Great Deliverance" een sterkere indruk op me maakt. En alhoewel er in onderstaand overzicht genoemde prijzen er geen een Brits is (en alleen voor haar debuut.....) heeft de BBC 11 van haar verhalen verfilmd, wat een mooi compliment is. Een volgende titel van ms.George voor mij? Wie weet... ik waardeer het werk maar voel geen duidelijke ja of nee, vandaar mijn drie duimpjes.


She has won the Anthony Award, the Agatha Award, and France's Le Grand Prix de Literature Policiere for her novel A Great Deliverance, for which she was also nominated for the Edgar and the Macavity Awards. She has also been awarded Germany's MIMI for her novel Well-Schooled in Murder.
(bron website Elizabeth George)