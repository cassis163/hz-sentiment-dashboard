Zoals zovelen heb ik ook Het Bernini mysterie na De Da Vinci code gelezen, waardoor de verwachtingen misschien iets minder hoog waren gespannen. Nochtans heb ik ook dit boek in de spreekwoordelijke één ruk uitgelezen. Na een ietwat trage start, komt het verhaal pas goed op dreef in Rome. En indien de personages wat magertjes uitvallen qua diepgang en indien één ander wat ongeloofwaardig zou overkomen, één ding is zeker: Dit boek blijft spannend tot op het einde, met een plot die beklijvender is dan die van De Da Vinci code.
Ook hier word je als lezer ondergedompeld in een intrigerende wereld (Vaticaan) en maak je weer eens kennis met een stuk facinerende geschiedenis (Illuminati) die actueel blijft (spanningsboog tussen wetenschap en geloof). Heel goed dus.