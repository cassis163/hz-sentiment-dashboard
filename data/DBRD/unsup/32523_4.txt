Het verhaalt speelt in Berlijn in de periode april - juni 1929, een periode vol politieke en sociale spanningen.

De hoofdfiguur is Gereon Rath, een speurder bij de afdeling Zedenfeiten.
Wanneer een zwaar verminkt lijkt uit de Spree wordt opgevist, ontdekt Gereon Rath snel een verband met de kringen van uitgeweken Russen.
Hij begint een eigen onderzoek en komt zo ook in conflict met de eigen afdeling Moordzaken. Spoedig blijkt een grote hoeveelheid goud uit Rusland een belangrijke rol te spelen. Pas op het einde wordt de echte toedracht duidelijk.

Op de achtergrond spelen de opkomst van het nazisme en de agitaties van de communistische bewegingen een rol.
Zo is dit boek meer dan een gewone thriller of politieverhaal. Het is tevens een mooie historische schets van het Berlijn van het jaar 1929. Een stad die bruist met zijn nagenoeg ongebreideld nachtleven. Maar ook een stad waarin communistische agitatoren proberen aan macht te winnen, naast het opkomend nazisme. Dit alles wordt door Volker Kutscher op een mooie manier in het politieverhaal verwerkt.
De figuur van Gereon Rath is door de auteur heel mooi uitgewerkt: het beeld van een - soms eenzame - vechter die tegen iedereen achter de waarheid wil komen.

Dit boek is eerder al een zestal jaren geleden verschenen. Nu ligt een nieuwe uitgave in de winkel.