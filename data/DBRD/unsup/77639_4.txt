Ik heb in no time de meeste boeken van Jussi Adler-Olsen gelezen! Eerst enkele standalones en nu heb ik net ook alle boeken van de Afdeling Q-reeks achter de kiezen die er op dit moment geschreven zijn met als laatste boek 'De grenzeloze'. Wat een schrijver! Hij ontwikkelt zijn verhaallijnen goed, hij werkt prachtig zijn personages uit, en dan is de finale net weer wat anders dan je dacht! Wat een leesplezier! De personages worden wat mij betreft na dit boek nog mysterieuzer. Na een amper half uur durende hypnosesessie blijkt Carl Mørck zich ineens flarden te herinneren van vorige feiten, Assad zelfs een àndere naam te hebben (geen verrassing voor mij) en blijkt Rose, de punk assistente, er achteraf nog het ergste aan toe te zijn. Ik word zo nog benieuwder naar wat er nog gaat komen. Wanneer gaat Jussi het ons eindelijk vertellen wat er met al zijn personages aan de hand is? Wordt dit ook de heilige tienvuldigheid zoals in Zweden dikwijls het geval is? Zucht... ! ;-)