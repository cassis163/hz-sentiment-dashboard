Dit boek heb ik gewonnen via Twitter van de uitgever Orlando. Normaal zou ik zo'n boek niet zo gauw gelezen hebben, maar het is echt prachtig! Leuk om op deze manier eens iets heel anders te lezen dan wat ik normaal zou uitkiezen. Hoe de personages met de natuur en dieren omgaan is erg mooi en interessant om te lezen voor mij. Dan komt de groentespecialist in mij weer naar boven. Ook de kunst die veel ter sprake komt en het opgroeien van de meisjes spreken me erg aan. De sfeer van die tijd, je ziet het allemaal voor je. De feiten die in het boek voorkomen, bijv de dood van Kennedy, de landing op de maan en Woodstock worden heel mooi in het boek verweven. Het einde had ik wel verwacht, maar dat was niet erg. Tenslotte is het geen thriller. Er zitten leuke extraatjes bij het boek: - een afscheurbare boekenlegger aan de achterflap - info van de auteur hoe het boek/verhaal is ontstaan - info over de auteur - en leuke vragen voor als je een leesclub hebt!!!! Dus als je van een boek houdt met alle facetten van het leven, vreugde, liefde, verdriet, eenzaamheid, dood en een stukje geschiedenis dan is dit het boek voor jou om te lezen! Ik geef het van 1 tot 10 een dikke 9! Lees hier een uitgebreid fragment: http://www.awbruna.nl/multimedia/archive/00023/Maynard_-_Dochters_v_23346a.pdf