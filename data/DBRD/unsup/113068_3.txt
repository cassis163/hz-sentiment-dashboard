Ik wil zeker niet zeggen dat dit een slechte splinter is. Sterker nog, de verhalen zijn goed geschreven (zoals je van Post mag verwachten). Verhalen? Ja. In dit dunne boekje staan verschillende korte verhalen.

Puntje van kritiek is dat dit niet het soort verhalen is dat ik bij een Splinter verwacht. Hooguit kun je ze magisch-realistisch noemen, maar dan nog met moeite. Het is eerder literatuur. Daar heb ik ook niets op tegen, maar als ik denk iets van ontspannende, escapistische fantasy of iets dergelijks te gaan lezen (zoals de eerdere splinters) verwacht ik geen rauwe politieke stellingnamen. Waar op zich ook niets mis mee is, maar daar nemen ik graag "andere" leestijd voor (en bovendien lees ik daarover liever dikke boeken met meer nuance of achtergrond, maar dat terzijde en niet van invloed op sterretjes).

Over Operatie Generaal: Vrôt, reutel! Malle jongen. Het is een beetje een insider-verhaal geworden op die manier, want de Pep bestaat allang niet meer en de jongere generatie heeft nog geen kennis mogen maken met De Generaal van de inmiddels overleden Peter de Smet (elke keer weer wordt er in de nieuwe Eppo gevraagd om nieuwe verhalen en/of heruitgaven, hoewel het er nu ècht van lijkt te komen).

Dit boekje maakt wel nieuwsgierig naar ander, langer werk van Post. Helaas is dat er (nog) niet.