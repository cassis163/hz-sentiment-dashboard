Na Halsoverkop is dit het tweede boek van Aline van Wijnen, toen ik het eerste boek had gelezen, hoopte ik dat ze snel weer een nieuw boek uit ging brengen.
Dat is Liefde met gebruiksaanwijzing geworden.

Het boek zelf is al een plaatje, met een cover vol vrolijke kleuren, iets waar je gewoon blij van wordt.
In dit boek neemt Aline je mee in het leven van Robin, die na alle verdrietige relaties echt niet meer aan een relatie begint, maar dan leert ze de chocotoff etende Max kennen.
Omdat hij fotograaf is heeft hij bedacht om samen met Robin te gaan werken, samen gaan ze reportages maken over echtparen, stelletjes die hun liefde heel speciaal vinden, zal het Max lukken om via deze weg Robin haar hart te winnen, maar zal dat lukken??

De schrijfstijl van Aline van Wijnen is heel prettig, het is echt zo'n boek waar je aan begint, en voordat je het weet heb je hem uit, scheelt natuurlijk ook dat het geen heel dik boek is.
De personages van Aline zijn ook leuk, ze zijn herkenbaar, iedereen kent wel een Robin en een Alix.
Zo heeft ze personages die je leuk gaat vinden maar ook waar je een hekel aan zou krijgen, iets wat het ook een lekker leesbaar boek maakt omdat je wil weten hoe het tussen al deze personages gaat.
Ga gewoon lezen met een wijntje en een chocotoff, geniet!