Een apart boek. Er is een verleden (voor de dood van Mattias) en een heden (na de dood van Mattias). Het verhaal begint met zijn vriendin Amber. Hoe gaat zij verder na het overlijden van Mattias. Wat is er gebeurt, hoe gaat zij er mee om. Ook de relatie met de moeder van Mattias komt aan bod. Je hebt geen idee wat er met Mattias gebeurt is, waardoor is hij overleden. Pas veel later in het boek hoor je wat er gebeurt is. Verder hoor je het verhaal van zijn vriend Chris, die een nieuw doel in zijn leven vindt. Zijn relatie met zijn oma, die contacten heeft met asielzoekers, die zij taalles geeft. In de verschillende hoofdstukken lees je hoe verschillende mensen die met Mattias te maken hadden, met hun verlies omgaan. Langzaam wordt duidelijk wat er met Mattias gebeurt is. Het lijken allemaal losse verhalen te zijn, die echter op het eind in elkaar overvloeien. Het is boeiend om te lezen hoe mensen met hun verlies en verdriet om gaan. Sommigen voelen zich ook schuldig aan de dood van Mattias en vragen zich af of ze de dood van Mattias hadden kunnen voorkomen. Het boek leest vlot. Je moet wel even wennen aan alle personages en hun relatie tot Mattias. Maar uiteindelijk krijg je een goed beeld van iedereen. Je weet dan ook onder welke omstandigheden Mattias gestorven is. Amber sluit uiteindelijk het "hoofdstuk Mattias"af en gaat verder met haar leven.