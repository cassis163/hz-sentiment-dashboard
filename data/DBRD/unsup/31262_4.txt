Grof wild geschreven door Pierre Aspeslag beter bekent als Pieter Aspe is één van zijn novellen. Aspe die al sinds 1996 voltijds schrijver is,heeft het in dit boek niet over inspecteur Van in maar wel over Eva en Victor een koppel dat hun zilveren jubileum viert.
Eva en Victor zijn gelukkig getrouwd, Victor is een zeer succesvol zakenman die op het punt staat om zijn bedrijf door te verkopen aan een groot Japans bedrijf en Eva is een huisvrouw die vooral voor hun zoon Jeroen zorgt. Om hun zilveren jubileum te vieren heeft Eva een speciale vakantie georganiseerd maar niet in Brugge waar veel van Aspe’s andere boeken zich afspelen wel naar de Ardennen ook heeft Eva Victor doen beloven dat alle communicatie apparatuur zoals mobieltjes en computers thuis blijven. De enige persoon die exact weet waar de twee heen gaan en die Eva ook geholpen heeft met het voorbereiden van deze speciale vakantie is Oscar Piryns een collega en vriend van Victor.
Wanneer Victor en Eva een dag in hun gehuurde cabine doorbrengen arriveert Eva’s verassing, ze had namelijk aan Piryns gevraagd om een groep acteurs in te huren die een ontvoering zouden ensceneren zodat Eva terug meer aandacht zou krijgen van haar man, maar al snel ontaardt de verassing zich in een echte nachtmerrie.
Ondanks het feit dat Aspe al verschillende boeken heeft geschreven en vooral bekend is geworden toen de eerste tien boeken die hij schreef over Van In in opdracht van VTM in een serie werden gegoten, is deze novelle het eerste boek dat ik van deze schrijver lees en meteen begrijp ik waarom Aspe de Hercule Poirotprijs voor zijn roman Zoenoffer heeft ontvangen. Deze schrijver kan op een meesterlijke manier in een klein boek van slechts 123 pagina’s een verhaal vertellen waarbij inleving helemaal geen moeite kost. Merho ging met dit boek ook aan de slag en vormde het om tot een kiekeboe strip met eenzelfde titel. Aspe geeft een uitvoerige beschrijving van elke locatie en wekt zo ook een bepaalde sfeer op, wanneer hij het huis van de familie Borremans beschrijft laat deze een indruk achter van een succesvol, rijk en gelukkig gezin terwijl de cabine waar Victor en Eva hun vakantie doorbrengen heel griezelig, grimmig wordt beschreven. De twee personages gaan naarmate het verhaal vordert meer verhalen over hun gedeelde verleden naar boven halen waardoor de lezer ze beter leert kennen enkel Jeroen, Sonja en Oscar worden niet echt verder uitgediept dan nodig maar vooral Eva krijgt het woord afgewisseld door Victor en de bendeleider.
Het boek is ook suggestief en expliciet, gedachten en acties van de personages worden of gewoon direct verwoord of gesugereert. De schrijver laat soms dus ruimte voor eigen interpretatie waardoor je je nog meer gaat inleven in het verhaal. De uitwerking van elke gebeurtenis, elke gedachte zorgt er dan weer voor dat de personages duidelijk worden weergegeven hun gevoel wordt weerspiegelt in hun woorden en hun acties, als dit niet goed uitgewerkt is en inleving moeilijk is, is het voor mij onmogelijk om het boek uit te lezen. Aspe slaagt er heel goed in om de spanning vast te houden doorheen het boek en vooral om ook met een onverwacht einde uit de hoek te komen.
Mijn conclusie gaat dus als volgt, het boek is zeker aan te raden voor mensen die graag een thriller lezen met verassende wendingen en hun boek niet graag neerleggen. Het boek heeft de capaciteit om je helemaal mee te sleuren in het verhaal, het is niet erg lang maar dat is ook niet nodig want in dit relatief dunne boek van slechts 123 pagina’s gebeurt quasi evenveel als in een boek van 600 pagina’s en toch is dit evengoed geschreven als een dik boek. De personages zijn goed uitgewerkt en het is leuk om ze niet meteen uit te werken maar als je het verhaal doorloopt steeds meer te weten komt over hun verleden. Het is een simpele en duidelijke schrijftaal en zinsconstructie. Ik heb genoten van elke pagina en naarmate het einde in zicht kwam kon ik het boek zelfs niet meer neerleggen. Daarom is dit kleine boek een pageturner met een sterk karakter.