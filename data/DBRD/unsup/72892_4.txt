Vriendschap en liefde is het debuut van Jaimie Pisonier. Een vlaamse auteur. Het boek speelt zich dan ook gedeeltelijk af in BelgiÃ« en gedeeltelijk in Texas.

Ik heb met veel plezier eens een boek van eigen bodem gelezen.Vlaamse auteurs in het feelgood genre zijn eerder zeldzaam heb ik de indruk. Ik heb geen verschil ervaren tussen boeken van Belgische bodem en boeken van Nederlandse bodem. Vlaamse auteurs verdienen ook zeker een plaatsje!

We maken kennis met Anouck en Jack. Van in het begin van het verhaal is het duidelijk dat er iets speelt tussen de twee. Je komt ook vrij snel te weten dat er wat met Jack aan de hand is, maar wat dit is, is een groot raadseel. Dit blijft voor het grootste deel van het boek dan ook gissen. Hierdoor werd ik wel nieuwsgierig gemaakt naar wat er juist gebeurd was. Dit helpt dus zeker goed mee met de vlotheid waarmee het verhaal leest.

De schrijfstijl van Jaimie Pisonier is ook zeer aangenaam. Soms is ze voor mij iets te direct. Ik hou meer van het onrechtstreeks vertellen van een verhaal en zo zelf ontdekken wie er gevoelens heeft. Ik kan mij wel voorrstellen dat andere lezers dit net wel aangenaam vinden. Het lettertype in het boek is ook vrij groot. Dit leest heel aangenaam. Er zijn niet veel boeken die dit hebben, maar het is eens een leuke afwisseling.

De cover is een leuke verwijzing naar de inhoud van het verhaal waarin paarden een grote rol spelen. ikzelf heb niets met paarden, maar het stoorde niet in het verhaal.

Alles bij elkaar heeft Jaimie Pisonier een aangenaam boek geschreven die menig lezers zal bekoren. het is een ontspannend verhaal met toch een beetje spanning erin waardoor je blijft lezen.