Dit is de vierde roman over rechercheur Pia Kirchhoff, haar chef Oliver von Bodenstein en hun team. 

Rechercheur Pia Kirchhoff staat op het punt om op huwelijksreis te gaan als een sluipschutter een slachtoffer maakt. Pia besluit de reis uit te stellen en haar baas Oliver von Bodenstein te hulp te schieten bij deze zaak. Er vallen al snel meer doden en het lukt de politie niet een verband te ontdekken. De druk in het politiekorps om resultaten te boeken neemt toe. Langzaam maar zeker ontstaat de indruk dat iemand met een uiterst doelgerichte wraakneming bezig. 
Wat mij erg opvalt is dat de schrijfster naast de moorden, hun mogelijke daders en motieven ook de personages van rechercheur Pia Kirchhof en Oliver von Bodenstein heeft uitgewerkt. We komen weer een beetje meer te weten van deze personages. Het boek is wel los van de andere delen te lezen.
Er wordt twee keer teruggegrepen naar eerdere gebeurtenissen in ander boeken maar er wordt wel duidelijk bij vertelt het hoe en wat. Ik ben dan ook erg nieuwsgierig naar de drie eerdere delen van dit duo Pia Kirchhoff en Oliver von Bodenstein.