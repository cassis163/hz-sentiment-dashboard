3,5 sterren, voor deze bom vol romantiek en verleiding

Het is feest! Vandaag op 30 oktober verschijnt bij Harlequin alweer de 4000ste Bouquet: Machtige verleider. Machtige verleider is een feestbundel met nieuwe verhalen van topauteurs Lynne Graham, Sharon Kendrick en Miranda Lee. Ik was zo nieuwsgierig, of ik deze verhalen nog net zo kon waarderen als toen in mijn jongere jaren. Waarbij ik er helemaal in weg zwijmelde. Kijk mee..wat ik er van vind.


De feestbundel -qua inhoud

(1) MACHTIG EN ONGENAAKBAAR - Lynne Graham

Als de Braziliaanse miljardair Zac de serveerster Freddie Lassiter tegenkomt..is hij erg onder de indruk. Freddie is wat meer behouden. Wat wil die rijke man van haar? Zac is voor Freddie gevallen en wil met haar trouwen. Bovendien belooft hij ervoor te zorgen dat het de kinderen die zij onder haar hoede heeft nooit aan iets zal ontbreken. Er is wel een voorwaarde: ze moet hem een erfgenaam schenken. Durft ze aan de knappe maar afstandelijke Zac haar jawoord te geven?

Auteur Lynne Graham is geboren in Noord-Ierland, waar ze nog steeds woont. Ze is getrouwd met haar jeugdliefde en heeft vijf kinderen. Er zijn wereldwijd al meer dan 35 miljoen van haar romans verkocht. Het liefst schrijft ze over hartstochtelijke mannen uit warme gebieden, zoals de landen rond de Middellandse Zee of in het Midden-Oosten. En dat is in haar verhaal zeker te bemerken. Ze heeft een hele fijne schrijfstijl.

(2) GRIEKS EN VERLEIDELIJK - Sharon Kendrick.

Tamsyn Wilson had niet gedacht dat ze Xan Constantinides ooit nog zou zien na de opwindende nacht waarin ze haar onschuld verloor. Maar nu heeft hij op stel en sprong een bruid nodig en stelt hij voor dat ze trouwen! Als ruil zal hij haar zusje uit de nood helpen. Tamsyn stemt in, maar hoe kan ze voorkomen dat ze haar hart aan de Griekse tycoon verliest?

Zo lang als ze zich kan heugen verzint de Britse Sharon Kendrick al verhalen. Op haar elfde voltooide ze haar eerste boek. Toch duurde het nog een poos voordat ze zich volledig op het schrijven zou toeleggen. Ze heeft inmiddels 20 jaar schrijfervaring en vele titels op haar naam staan. Met dit Griekse verhaal schreef ze een prachtig leuk verhaal.

(3) SEXY EN ARROGANT - Miranda Lee.

Actrice Kate Holiday heeft beloofd bruidsmeisje te zijn voor haar zus, die trouwt met de man op wie zíj al vier jaar verliefd is. Ze is wat verdrietig o pde trouwdag. Dat valt op bij 1 persoon: Blake. Hij kan haar ogen niet van haar af houden. Als ze dat merkt vergeet ze alles direct. Want de schatrijke producent Blake Randall is heel sexy. Hij lijkt zeer van haar gecharmeerd en biedt haar zelfs een filmrol aan! Het geluk lijkt haar eindelijk toe te lachen, maar kan ze Blake wel vertrouwen?

Miranda Lee is geboren en getogen Australische. Na haar middelbare school verhuisde ze naar Sydney om in de computerindustrie verder te gaan. Miranda ging door haar zus schrijven en haar kenmerkende stijl is: sexy, met veel vaart, hartstochtelijke, levensechte personages en goede, gedenkwaardige verhaallijnen. Ze heeft bij het schrijven één motto: zorg ervoor dat je je lezers nooit verveelt! Dat is zeker in dit verhaal niet gebeurt. Miljoenen fans over de hele wereld zijn het erover eens dat ze dat inderdaad nooit doet. Ik heb mij zeker als lezer niet verveelt!

Liefde, romantiek, geheimen & verleidingen

In 3 verschillende verhalen met toch dezelfde thema's weet de Machtige verleider je helemaal in te pakken. Het event "Trouwen" komt in alle drie de verhalen voor. De drie ervaren auteurs weten absoluut waar ze over praten: over de liefde & romantiek. En zeer rijke hoofdpersonen. Ze schrijven heel beeldend zodat de lezer bij de les blijft. Geen detail wordt overgeslagen, zodat je als lezer bijna met rode oortjes zit te lezen. Het eerste verhaal sprak mij het meeste aan. De stoere Zac maakte op mij de meeste indruk. Het is de fijne schrijfstijl die je zo meevoert..het verhaal in. Zac is een apart personage, met een bijzondere achtergrond. Geen doorsnee persoon, maar wel een die zo graag in een goed blaadje wil komen bij serveerster Freddie. Maar deze lieve Freddie denkt daar echt anders over. Hij zal vast een foute man zijn, denkt ze. Freddie heeft ook zo haar bijzonderheden. Echt genoten ook van dit verhaal.

¶ Zac wist alleen dat hij nooit eerder zo hevig naar een vrouw had gesmacht.¶

Conclusie

Van tevoren was ik benieuwd of ik de Bouquetreeks die ik ken van vroegere jaren, nog kon waarderen. En..1 ding is zeker: Bouquetreeks is nog steeds Bouquetreeks. Stuk voor stuk prachtige & zoete verhalen vol passie en vuur. Mooie en eigenwijze hoofdpersonen, die het hoofd op hol brengen van mooie dames. De dames soms ook weer in verwarring brengen, als het even niet gaat zoals het gewenst is. Er is niet veel diepgang, maar ben je op zoek naar veel romantiek, liefde, geheimen, familiezaken en verleidingen, dan zit je helemaal goed, met deze mooie bundel.

Machtige verleider is een heerlijke Bouquet-bundel, vol romantische scenes, knappe verschijningen, rijke hoofdpersonen en biedt vele uurtjes leesplezier!

Het was weer leuk, om even helemaal weg te zijn, in een Harlequin-Bouquet!

Waardering: 3,5 sterren!
Hartelijke groeten, Annette Overvoorde, Birdy's Boeken