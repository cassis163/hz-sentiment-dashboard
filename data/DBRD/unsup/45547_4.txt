Orherworld is een wereld van Virtual Reality. Het lijkt een spel, en dat is het ook maar het is ook veel meer dan dat. Je beleeft, ruikt, proeft en voelt ook alles, alsof het echt is.
Je leert eerst Simon kennen, een jongen die aan het volwassen worden is. Hij schopt een beetje tegen zijn ouders aan, heel geloofwaardig omdat zijn ouders hem weinig aandacht geven, zeg maar geen. En als hij zijn ouders spreekt, krijgt hij op zijn donder. Dat dit niet van de laatste tijd is, merk je wanneer je leest over Simon die vroeger al werd opgevoed door een kindermeisje. Hij wilde lekker op onderzoek uit en sluit vriendschap met Kat, die helemaal niet uit een rijk gezin komt, waar hij verliefd op wordt. Ze zijn ook al zo lang vrienden.
Van het ene op het andere moment is Simon gedwongen in Otherworld binnen te gaan en daar Kat te redden. Met alle gevolgen van dien.

Otherworld is voor mij echt een boek waarvan je wilt dat het nog lang niet uit is, maar je wil wel steeds verder blijven lezen. Er wordt mooi gespeeld met heden, verleden, werkelijkheid en virtuele werkelijkheid, die misschien wel minder virtueel is dan het lijkt.