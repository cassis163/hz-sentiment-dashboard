Ruby is 13 jaar en leeft in de jaren 70. Haar leven bestaat uit naar school gaan, met haar vrienden omgaan, martial arts en werken voor Spectrum. Clancy is haar beste vriend. Het boek (dit is deel 5 in haar serie) begint als er allemaal rare zaken plaats vinden in Twinford, hun woonplaats. Nieuwsberichten over ontsnapte criminelen en de uitreiking van een belangrijk Award houden Ruby en vrienden bezig.
Ruby is in dienst als geheime codekraakster en speurt in haar vrije tijd boeven op voor Spectrum en diens agenten. Ze heeft megaveel telefoons in huis , waar ze elk moment telefoontjes kan krijgen met geheime informatie. Ze draagt een baret met een geheime zender in. Verder kan ze slangen herkennen aan het patroon van hun huid en weet ze welke giftig zijn. Belangrijke feitjes onthoudt ze, want haar motto:is “You never know when a piece of information might prove vital for your future survival “.
Na een aanvaring met een aartsvijand en een waarschuwing dat er een crimineel in de stad is, ontdekt Ruby allemaal geheime codes in de stad, vooral op flesjes. Als ook haar moeder per ongeluk vergiftigd raakt, raakt ze verstrikt in een complot tezamen met baby Archie (the Lemon). Zal ze zich deze keer eruit redden?

Dit boek is een vrij dik boek (500+ blz.) voor de doelgroep YA, maar of het ook echt voor de doelgroep YA bestemd is, daar twijfel ik over. Alles speelt zich af in jaren 70 en bevat ook veel insiderjokes uit die tijd. Er gebeuren wel erg veel ongeloofwaardige dingen in dit leven van een 13-jarige, dat je het een beetje met een korrel zout moet nemen. Aardig voor een keer, mede door de prachtige codes die gekraakt moeten worden, maar niet voor herhaling vatbaar.