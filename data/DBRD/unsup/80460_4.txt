Hoofdinspecteur Thomas Berg moet de moord op kunstexpert/restaurateur Pieter Torfs zien op te lossen en stuit daarbij op bijzondere zaken en personen. Hamvraag door het verhaal heen: is 'De Schongauer' echt of vals? Leugenaars herken je niet aan hun neus, Berg moet het nodige onderzoek verrichten om achter de waarheid te komen.

Mooi geschreven door Jo Claes. Ingetogen, heerlijke sfeer, prima uitgewerkte karakters, weinig spanning en toch boeiend. Klein minpuntje zijn de vele straatnamen die genoemd worden, die voegen absoluut niets toe voor wie Leuven niet kent.
Mijn nieuwsgierigheid naar de volgende delen in de reeks met Thomas Berg is gewekt!