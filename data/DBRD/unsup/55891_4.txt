Een leuk vervolg op het eerste deel.
Harry hoort de gehele zomer niets van zijn vrienden en vreest dat zij hem alweer vergeten zijn. Hij krijgt een bezoekje van Dobby de huiself die hem ervan probeert te overtuigen niet terug te keren naar Zweinstein vanwege grote gevaren die op de loer zouden liggen. Wanneer Harry toch op school aankomt blijkt het inderdaad niet helemaal pluis. De duistere geschiedenis van 50 jaar geleden dreigt zich te herhalen nu de erfgenaam van Zwadderich op school is aangekomen. Maar wie is het? En als de dader niet gepakt wordt, wordt dan de school gesloten? En hoe zit het dan met de geruchten van de Geheime kamer, en het afgrijselijke monster dat zich daar schuilhoudt?

Ook het tweede deel was nog tamelijk kinds geschreven maar ondanks dat niet minder leuk. Ik heb vooral gelachen om Gladianus Smalhart en zijn gekke kapriolen. Het verhaal loopt goed door en het boek klopt, en sluit naadloos aan op het vorige deel. Het kakt nergens in en is zeer vermakelijk! Op naar deel 3 dan maar.