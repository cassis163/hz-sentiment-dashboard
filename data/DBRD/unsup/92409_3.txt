Het eerste boek van een 4-delige serie rond Ludwig Licht, ex-stasi, halfslachtig CIA medewerker, ex-vanalles. Hij heeft een restaurant dat niet zo goed draait, schulden bij een gangster.
Hij wordt ingezet om het vuile werk te doen van de CIA dat niemand mag zien en weten, of gewoon het vuile werk van een medewerker die denkt dat hij een hele hoge pief is en een goede actie nodig heeft om nog hoger te geraken. Licht is een morsig type, cynisch en blijkt een goede engelbewaarder te hebben.

In Marrakesh worden 3 Amerikanen vermoord, afrekening, niet direct terroristische aanslag. Daarna gaat alle actie naar Berlijn. De CIA is op zoek naar een man Geller, die materiaal naar de pers lekt. Materiaal dat uiteraard liever geheim blijft. De man is Hydraleaks. Dit doet sterk denken aan Wikileaks van Julian Assange.
Er worden allerlei vuile spelletjes gespeeld, de ene zet al hoger in dan de andere. Wie is wie, wie is de vijand, wie is verrader, wie heeft er allemaal een verborgen agenda.

Dit boek wordt aangekondigd als een spionagethriller, dat is het ook, maar toch minder dan ik van echte spionagethrillers gewend ben. Het voldoet wel, met de hakken over de sloot en ik ben bereid om het eerste deel nog het voordeel van de twijfel te geven. Het tweede deel ga ik zeker ook lezen en dan beoordelen of de auteur gegroeid is in de serie, want dat zou wel moeten.