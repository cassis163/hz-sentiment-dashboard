Ik heb nog niet veel gelezen van deze zeer bekende Nederlandse auteur - alhoewel ik genoten heb van 'mijn zoon heeft een seksleven en ik lees mijn moeder roodkapje voor' en nu ook van 'de stiefmoeder' - hier zou dan toch wel eens verandering in mogen komen!
In 'de stiefmoeder' komt om beurten de stiefmoeder aan bod (Claire), de vader (Axel) en het kind (de 16-jarige Josefien). Zij beschrijven ieder hun kijk op de gebeurtenissen die leiden naar het afreizen van Claire, in haar eentje, naar de UK en hoe het er thuis aan toe gaat zodra zij weer, veel later dan gepland, thuiskomt.
De auteur weet de lezer telkens op het verkeerde been te zetten waardoor het boek best spannend wordt, ook verweeft ze in het verhaal flink wat humor en tragiek. Deze ingrediÃ«nten tesamen zorgen ervoor dat je het boek niet wilt wegleggen. Heerlijk!