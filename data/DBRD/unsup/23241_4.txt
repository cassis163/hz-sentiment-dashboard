"Hoeveel kun jij verdragen voor je door het lint gaat?" Dit is de vraag die het boek "muis" van Gordon Reece probeert te beantwoorden. Het verhaal gaat over het jonge meisje Shelly die door haar klasgenoten gepest wordt. Ze moet steeds meer geweld, ook lichamelijk, verdragen en belandt uiteindelijk in het ziekenhuis nadat haar klasgenoten haar haren in brand gestoken hebben.

Shelly beschouwd zichzelf als muis, een mens die geen conflicten aankan en discussies en ruzie met anderen het liefst wil voorkomen. Haar moeder, een voormalige advocate, is ook een muis. Haar echtscheiding heeft zij onder ongunstige voorwaarden geaccepteerd en alleen om haar dochter gevochten. Na het incident op school accepteert zij dat haar dochter haar eindexamen thuis kan voorbereiden. Moeder en dochter verhuizen omdat ze het leven in de stad kwijt willen. Uiteindelijk vinden ze een mooi huis en beginnen een nieuw leven.

Op Shelly's 16de verjaardag word er s'nachts ingebroken.

Hoever mag je gaan als iemand de veiligheid van je priv√©leven indringt? Wanneer mag je jezelf beschermen? En welke middelen mag je ervoor gebruiken?

Dit zijn de vragen die met het meeslepend verhaal over Shelly en haar ontwikkeling in verband gebracht worden. Al is het soms moeilijk de hoofdpersoon volledig te begrijpen, de spanning bereikt een hoog niveau dat de auteur weet vol te houden. Een geweldige thriller die uit een heel ander perspectief geschreven is.