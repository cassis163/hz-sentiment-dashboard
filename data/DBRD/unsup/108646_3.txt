In dit boek van de Ijslandse thrillerschrijver Arnaldur Indridason is de hoofdrol weggelegd voor de chef van Erlundur, Marion Briem. Het verhaal speelt zich af in 1972 ten tijde van de koude oorlog tussen Rusland en Amerika. In Reykjavik vind het wereldkampioenschap schaken plaats tussen de 2 grootmeesters Fischer en Spassky. Een aantal dagen voor het begin van het kampioenschap vind er een moord plaats in de havenbioscoop en Marion Briem en haar partner doen hier onderzoek naar.

Interessant vind ik het feit dat Indridason de koude oorlog in de thriller verwerkt op een zeer deskundige manier. De strijd tussen Rusland en Amerika speelt een grote rol in het boek. Hij schrijft secuur en begrijpend in de zo kenmerkende stijl. Sober, geen actiethriller, maar zeer verhalend. De personages worden met oog voor detail beschreven.

Het boek was wederom prettig om te lezen en smaakt naar meer Indridason boeken, schrijfstijl is prettig en duidelijk om te lezen. Ook de laatste zin van het boek vond ik een leuke.....

Ik geef het boek 3 sterren. Enige kritiekpuntje is dat er misschien iets meer spanning in het boek had kunnen zitten, al zat het plot prima inelkaar en ontvouwde het zich pas op het einde.