Voor de Club van echte lezers van Atlas Contact mocht ik het boek “De Macht” van Naomi Alderman lezen.

Het is een fascinerend, historisch, feministisch en realistisch verhaal.
Dat in de toekomst speelt en geeft een beeld hoe vrouwen met macht zullen en willen omgaan.
De mannen stonden erbij en keken ernaar.

De auteur stelt terecht de vraag of het eindelijk niet tijd wordt dat vrouwen meer macht krijgen of grijpen.

In het boek verhaalt de auteur over Wrong, een orgaan dat alleen vrouwen bezitten en waarmee ze elektrische schokken kunnen uitdelen.

De macht gaat over verschillende periodes en in elke periode worden dezelfde personages- drie vrouwen en één man - belicht en beetje bij beetje neemt de macht van de vrouwen toe en speelt de man zijn macht kwijt.
De auteur wil hier mijns inziens stellen dat de huidige maatschappij wordt omgedraaid en vrouwen eindelijk aan de macht komen en gerespecteerd worden.
Het boek is een aanklacht tegen de huidige ongelijke behandeling van vrouwen op alle niveaus en laat zien hoe zij dit nu beleven en zich ontplooien in de toekomst tot spijt van de mannen.

Het boek is doorspekt met allerhande citaten die tot nadenken stemmen.

Het boek leest vlot en zeker wordt bij de lezer de vraag gesteld:
Wat als…de vrouwen de macht hebben?
Wat mij betreft moet er een goede mix tussen geslachten en nationaliteiten zijn in alle lagen van het establishment; in alle geledingen van overheid, industrie en privé-bedrijven.

Een verrassend boek dat toch even blijft nazinderen.