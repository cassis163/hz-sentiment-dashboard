Arno Strobel werd geboren in Duitsland (1962) waar hij samen met zijn vrouw en drie kinderen in de buurt van het Duitse stadje Trier woont. Arno Strobel schrijft sinds enige jaren korte verhalen voor kranten, tijdschriften en verhalenbundels.
Hij debuteerde met de thriller Magus, de broederschap. In korte tijd werd Strobel bestsellerauteur.
Stel je voor: je ligt in een doodskist, en niemand hoort je schreeuwen. Deze zin prijkt op de cover van De doodskist.
In Keulen verdwijnen meerder vrouwenkort na elkaar, wanneer ze teruggevonden worden, blijken de slachtoffers levend begraven te zijn in een doodskist. Ze zijn reeds door verstikking omgekomen.
Tegelijkertijd maak je kennis met Eva, een dertig jarige vrouw die een groot fortuin en het bedrijf van haar vader heeft geërfd. De auteur gunt jou een kijk in Evas verleden en in haar huidige leven.
Eva heeft last van een steeds terugkerende droom: ze ligt opgesloten in een doodskist, hulpeloos en helemaal in paniek. Aanvankelijk denkt ze dat dit alleen maar een droom is, maar geleidelijk dringt het tot haar door dat dit echter realiteit is. Want telkens als ze wakker wordt, voelt haar lichaam pijnlijk aan. Ze heeft echter zelf geen verklaring hoe dit allemaal mogelijk zou kunnen zijn.
De doodskist leest vlot, zit goed in elkaar en bezit een behoorlijk psychologisch gehalte. Als lezer wordt je snel het verhaal ingezogen en het boek blijft jou boeien tot het laatste woord. De plot is zeer verrassend en steekt goed in elkaar.
Een echte aanrader voor iemand die wil weten hoe het voelt om wakker te worden in een doodskist.