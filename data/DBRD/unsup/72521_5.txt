Jess heeft het niet makkelijk nadat haar man haar heeft verlaten om tot zichzelf te komen bij zijn moeder (2 jaar geleden). Twee banen lijken nooit genoeg op te leveren om alle rekeningen te betalen om haar kinderen Tanzie en Nick – haar stiefzoon die continu het doelwit is van een stel pesters die soms wel heel erg ver gaan – een zorgeloze jeugd te bezorgen. De zogenaamde achterstandswijk de rug toe keren is geen optie en Jess moet roeien met de riemen die ze heeft. Tanzie is een echte whizzkid, ze blinkt zo uit in wiskunde dat ze mee mag doen aan een Olympiade waar ze 5000 pond kan winnen zodat ze naar een privéschool zou kunnen waar ze geen uitzondering zal zijn maar waar ze met haar goeie brein het nog ver zou kunnen schoppen met de juiste opleiding.
Maar ja, hoe kom je zonder het benodigde geld en een aftandse auto in Schotland binnen een paar dagen?

Ed heeft zo zijn eigen problemen. Hij werkt zichzelf onbedoeld zo diep in de nesten dat hem een lange gevangenisstraf boven het hoofd hangt. In afwachting van zijn proces staat hij op non-actief en weet niet waar hij het zoeken moet. Bij toeval stuit hij op de opschudding die Jess veroorzaakt met het oude vehikel waarbij de politie haar situatie alleen nog maar erger maakt. Om Jess een wederdienst te bewijzen stelt hij voor dat hij hun naar Schotland zal rijden …. of hij daar spijt van krijgt?! Een ogenschijnlijk weerbarstige vrouw, haar twee kinderen en een joekel van een hond in zijn gloedjenieuwe auto. Niet zijn meest ideale scenario.

Conclusie:
Na het lezen van Voor jou dacht ik niet dat Jojo Moyes dat kon overtreffen maar Vier plus één is op een andere manier net zo fantastisch! Een heerlijk boek, een soort roadtrip waarin de personages allemaal hun eigen zegje doen, hun eigen beleving vertellen over wat hun bezig houdt – waar ze van dromen en vooral over alles wat ze onderweg meemaken. En dat is niet niks, hoeveel pech kan een mens soms hebben!
Je leeft heel erg mee met iedereen en hoopt dat alles uiteindelijk goed komt maar soms gebeuren er ook dingen waarvan je een beetje verdrietig wordt en zo in het boek zou willen kruipen om deze of gene een dikke knuffel te geven of een schop onder hun kont, maar net welke situatie je terecht zou komen ;-)
Geweldig boek weer om te lezen, met humor en levensecht beschreven personen en omstandigheden en toch ook met een kleine maatschappelijke boodschap die de schrijfster ons mee wil geven.
Life ain't all sunshine and rainbows – sta daar eens bij stil.

Een zekere #Aanrader die je niet weg wil leggen als je er eenmaal in begint, dus plan je trip door het boek zorgvuldig ;-)

http://josesprakeloos.blogspot.nl/2015/01/jojo-moyes-vier-plus-een.html