Soms moet je een tikkeltje geluk hebben met de weersomstandigheden waarin je een boek leest. Het bed moeten houden met een hardnekkige koorts in een hotelletje in Rochefort terwijl de sneeuw zich voor de ramen ophoopt... ideale omstandigheden om 'IJstijd' te lezen. Wellicht zou ik in minder extreme condities afgehaakt hebben, afgestoten tot de toch wel complex en zeker in het begin hermetische plot. Maar nu waren inspecteur Cinq-Mars en ik tot elkaar veroordeeld. Aan het eind van de rit was ik toch tevreden dat ik het boek uit had, want de intrige past uiteindelijk mooi in elkaar, al moet het me van het hart dat de Nederlandse vertaling meermaals schabouwelijk uit de bocht gaat.