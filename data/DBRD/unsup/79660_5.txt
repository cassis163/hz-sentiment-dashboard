Sara en Liv is een autobiografisch verhaal geschreven door Susan Hilhorst. Ze vertelt hierin over de periode in haar leven waarin ze binnen een paar jaar tijd haar beide pasgeboren dochtertjes verliest. Het is een heftig en indringend verhaal geworden over hoop en en wanhoop, maar ook allesverterende onmacht. Een strijd van een vader, een ouder broertje en een moeder die aan de rand van het bed machteloos moeten toezien, hoe eerst Sara en later Liv vechten voor hun leven. Het is een hopeloze strijd en de ouders moeten de kinderen loslaten.
Het doet pijn over die machteloze strijd te lezen. Het is een heftig, ontroerend en aangrijpend verhaal, zo puur en toch vol hoop. Het biedt troost aan ouders die in dezelfde situatie terecht zijn gekomen en hetzelfde verdriet meemaken. De onvoorwaardelijke liefde die ouders voor hun kind voelen en de diepe verbintenis die over de dood heen gevoeld wordt, geven de moed verder te gaan na deze zware periode.
Sara en Liv heeft me diep ontroerd, ik waardeer het met 5 sterren.