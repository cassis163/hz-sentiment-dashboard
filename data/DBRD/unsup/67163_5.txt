Tja, wat zal ik eens over dit korte verhaal zeggen. Het is een korte blik in het universum van de zaden der hoop, een goede kennismaking met deze wereld en met de stijl van Owan Drake, als je nog niets van hem gelezen hebt is dit een mooi begin, maar ook als je bekend met de rest van de serie is het een goede aanvulling. Een klein puzzelstukje uit het verhaal zit er ook in.
Het verhaal voelt voor mij niet compleet, alsof ik nog iets mis, maar dat komt misschien ook omdat ik de uitgebreidere verhalen uit deze serie gewend ben. De gedichten en korte stukjes tussendoor en de epiloog, maken het toch tot een geheel en zo is het toch een mooi verhaal. Dat niet complete gevoel is misschien ook wel de kracht van dit verhaal, aangezien het om het thema zelfmoord draait en dat dus ook het gevoel is dat de achterblijvers vaak hebben, want hoe goed je iemand ook kent, je zult nooit volledig zijn beweegredenen begrijpen.
Ik geef het verhaal 4 sterren, het is zeker heel mooi en goed, maar ik had graag nog iets meer over Bruwick geweten.