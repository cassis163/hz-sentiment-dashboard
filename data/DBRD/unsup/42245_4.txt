Anne, een journaliste, interviewt Rory, de zanger van een wereldberoemde band. Tijdens het gesprek vraagt Rory of Anne mee wil op een tournee, hij wil haar dan zo een kijkje in het leven van de bandleden, en de manier waarop zo’n tournee wordt georganiseerd, gunnen. Zij mag daar dan een verhaal over schrijven voor de Glossy waar zij voor werkt. Als tegenprestatie vraagt hij haar dan wel op zijn zoontje, waarvoor hij de voogdij heeft, te passen. De verloofde van Anne, Ian, is hier niet zo blij mee. Ian is een onkreukbaar persoon die zijn carrière, met bijbehorende status, heel belangrijk vindt. Het meegaan van zijn verloofde met een band past daar niet in. Anne begint al snel van Rowie te houden, het is een aanhankelijk, lief ventje. Rory houdt wel van een verzetje en vindt de vriendin van Anne, die één van de concerten bezoekt, wel heel erg leuk. Anne krijgt het moeilijk; is haar verloofde Ian wel de man waar ze haar leven mee wil delen? Wie is Rory eigenlijk? Na de tournee gaat Anne terug naar Londen en krijgt het verhaal na een tijdje toch een happy end…………