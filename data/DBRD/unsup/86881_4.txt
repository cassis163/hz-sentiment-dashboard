Louise Rick is hoofd van de pas opgerichte Speciale Opsporingseenheid in Kopenhagen. Ze krijgt een zaak toegewezen samen met Eik Nordstrøm.

In het bos wordt het lichaam van een vrouw gevonden, zij heette Lisemette. Louise en Eik vinden gegevens van haar in een oude zwakzinnigeninrichting. Maar dan blijkt dat het om tweelingzussen gaat Lisse en Mette. Volgens de gegevens zijn ze lang geleden op dezelfde dag overleden aan een longontsteking. Hoe kan het dat Lise nog in leven was en waar is Mette? In hetzelfde bos worden opnieuw vrouwen verkracht en vermoord, net als een aantal jaren eerder. Is er een verband?

Dit boek is het zevende deel uit de Louise Rick-serie, maar het boek is prima om los te lezen. Ik heb op geen enkel moment het idee gehad dat ik informatie miste. En anders werd het heel erg duidelijk uitgelegd. Ik heb begrepen dat niet alle eerdere delen van deze serie zijn vertaald naar het Nederlands.

Het boek is fijn en levendig geschreven, zodat je op het puntje van je stoel blijft zitten. Je waant je werkelijk in de situatie in Denemarken, want in het boek zit zelfs een plattegrond. De details die in het verhaal kenbaar worden gemaakt zijn gruwelijk.

Het personage van Louise lijkt voor de buitenwereld een sterke vrouw, maar ze heeft ook zeker haar zwakheden zeker in haar privé leven.

Het plot is niet super verrassend, maar toch is er op het einde nog een onverwachte twist.