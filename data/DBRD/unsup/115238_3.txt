Wat als je wakker wordt, veel later dan gewoonlijk en je baby ligt niet meer in zijn bedje. Wat als er politie voor de deur staat met de melding dat je man is gearresteerd met de dood van je zoontje.. Het overkomt Jelka.

In het boek Cody krijgt de lezer een kijkje in het leven van Jelka en Oscar. Door middel van flashbacks, vanuit verschillende perspectieven wordt langzaam duidelijk wat zich afspeelde in de tijd (de jaren) voor dit drama. Daarna worden de levens van Jelka en Oscar in het nu gevolgd, en wordt steeds een tipje van sluier opgelicht. Wie spreekt er nog de waarheid?

Naast de perspectieven krijgt de lezer ook informatie van oa de moeder van Jelka en er komt nog een ander personage aan bod, wat een heel ander licht werpt op de gebeurtenissen.

In een schrijfstijl die vlot leest en mede door de afwisseling van perspectief, is het een vlot lopend verhaal, maar wordt nergens nagelbijtend spannend, het is meer is een constante onderhuidse spanning en houdt de lezer wel constant geboeid. Het verhaal is zorgvuldig en goed opgebouwd, het is duidelijk dat er meer aan de hand is, dan de vertellers willen doen geloven. Een deel van de ontknoping is niet geheel onverwacht, toch is het einde is verrassend.

Een originele spannende roman, rondom een onderwerp waarvan je je niet kan voorstellen dat iemand het kan laten gebeuren en helaas toch af en toe in het nieuws komt.