Aspe is goed en zal altijd goed blijven. Aspe en "Van In" zijn echt een merknaam geworden waarvoor iedereen naar de winkel loopt. Vergelijk het met een serie op tv zoals bijvoorbeeld Witse of Flikken. Niet alle afleveringen zijn even goed maar toch zal je, eens je een paar keer gekeken hebt, telkens weer naar de volgende uitzending kijken.
Zo ook met de boeken van Pieter Aspe. Het ene is al beter dan het andere (zonder echte meesterwerken weliswaar) maar telkens wanneer een nieuwe "Aspe" verschijnt ligt hij binnen de korste keren op de boekenplank.
Erewoord is hierop geen uitzondering! Een spannend moordverhaal, de steeds wederkerende personages, een vleugje humor, een stevige portie seks en de persoonlijke beslommeringen van commisaris Van IN. Belangrijkste nieuwe element: Van In stopt met roken! Of niet natuurlijk. Verder weinig verrassingen in dit verhaal.