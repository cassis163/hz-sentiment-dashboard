Het verhaal zit z√≥ ontzettend goed in elkaar, je blijft maar doorlezen en gruwelen van hetgeen je leest. De dader is duidelijk aanwezig tussen de andere personages, hij heeft zich zelfs voorgesteld aan de lezer, maar wie hij nou eigenlijk is wordt pas later in het verhaal duidelijk.
Deze auteur heeft de karakters heel geloofwaardig neergezet, wat de psychologische werking van dit verhaal nog vergroot naar mijn mening.

Stap voor stap kom je dichter bij de waarheid terwijl je aan het lezen bent in de lekker korte hoofdstukken, steeds uit een ander perspectief gezien. Carla Norton schrijft heel beeldend, je kijkt naar een film als het ware. Ook de plaats waar een en ander zich afspeelt zie je voor je. Dat maakt het nog spannender.

In Langs de afgrond laat de auteur je meevoelen wat voor gevolgen het soms jarenlang misbruik door een verknipte dader voor een slachtoffer kan hebben en hoe deze daardoor langs de afgrond van geestelijke gezondheid moet balanceren. Een knappe titel van een geweldig goed boek.

Het is werkelijk een thriller die de aandacht verdient van de thrillerliefhebbers onder ons, met een heel goed plot en geloofwaardige personages. Een aanrader. Ik wil graag een volgende thriller van haar hand lezen. A star is born!

Ik waardeer dit boek met 4,5/5 sterren.