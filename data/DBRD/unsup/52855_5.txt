Wat een mooie, spannende en actuele thriller! Het eerste deel van de 3-delige serie "Cirkel van het kwaad" leest zeer vlot, je volgt het drukke leven van de jonge Jules Declerck, als Officier van Justitie. Ze is een sterke en onafhankelijke vrouw, eigenwijs, leeft voor haar werk en laat niet het achterste van haar tong zien.

Terwijl ze op haar werk, samen met een groot team, achter de daders van een aanslag probeert te komen, worstelt ze ook met een groot prive probleem. Toen ze 11 jaar was heeft haar broer hun vader vermoordt. Hij komt eerdaags vrij en heeft nooit contact met haar gezocht.

Verder zit Harry haar dicht op de huid. Harry is haar ex en journalist. Hij is nog steeds erg gek op haar maar probeert ook via haar de actuele ontwikkelingen van het onderzoek naar de aanslag te achterhalen. Heerlijk hoe het spanningsveld tussen Jules en Harry zowel prive als zakelijk beschreven is.

Wat mij betreft het beste boek van Linda Jansma, het laat je niet los! Ik kan niet wachten op deel 2, Uitverkoren, die op 10 mei 2017 verschijnt!