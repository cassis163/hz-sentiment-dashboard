Shin Dong-hyuk is een Noodkoreaanse jongen die in een kamp is geboren, nadat zijn familie daar naar toe is verbannen na een vluchtpoging van zijn oom, waar zij voor gestraft zijn.
De wreedheden en folteringen zijn afgrijselijk om te lezen, wat ze met zo'n jonge jongen uithalen is werkelijk  niet te geloven.
Shin heeft geen idee hoe de rest van de wereld er uitziet, hij weet niet eens dat de wereld rond is, hij heeft geen weet van televisie, radio enz., dingen waar wij zogenaamd niet meer buiten kunnen, en dit verhaal dateert dus rond 2010.

Ongelooflijk dat deze mensonterende taferelen plaats kunnen vinden onder het regime van de familie Kim, terwijl de hele wereldtop hiervan op de hoogte is.

Uiteindelijk weet Shin te ontsnappen, hij heeft echt alle geluk van de wereld gehad, als hij eenmaal in de vrije wereld komt, zijn de aanpassingsproblemen enorm.
Gelukkig is hij toch tot het besef gekomen dat hij zijn ervaringen met de wereld moet delen, deze misdaden moeten bekend blijven worden.
En laten we ons gelukkig prijzen met het feit dat we inwoners van Nederlande zijn, waar het politieke gekrakeel alleen wat stof op doet waaien en waar we democratisch kunnen kiezen wie ons land mag besturen.
Kim Jong Eun is erger dan Hitler wordt gezegd, omdat hij zijn misdaden niet op de vijand uitvoert, maar op zijn eigen volk, maar of je hier vergelijkingen moet maken, is wellicht ongepast.

Het is een heftig document, maar dat heeft u vast wel begrepen.