Op de cover prijkt een sticker met: "De nieuwe Zweedse thrillerkoningin is opgestaan".
Op de achterkant staat: "Nieuwe ster van de Zweedse misdaadauteurs, en met velen van hen veegt ze de vloer aan".

Nou nou, dat zijn nogal stevige woorden en beloftes.
Is het ook waar?
(tromgeroffel...)

NEE

Het was voor mij al heel vroeg in het boek duidelijk wie de dader is.
Er zijn geen sympathieke karakters, ik vond ze allemaal (incl. Ellen Tamm) vreselijk. En dat leest niet echt prettig. Je hebt in een boek toch altijd wel sympathie voor minstens één van de hoofdpersonen. Hier dus niet.
Het gedrag van Ellen is best ongeloofwaardig. Dan is er nog een oud vriendje (nu haar baas) die behoorlijk irritant aanwezig is.
Sommige stukjes waren wat herhalend en saai/langdradig.
Het einde dooft een beetje als een nachtkaars uit. Geen trigger om smachtend op een volgend deel te wachten.