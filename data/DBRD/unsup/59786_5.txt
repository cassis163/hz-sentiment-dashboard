Recensie over : De ontembare vrouw van Clarissa Pinkola Estés.

Een boek als een rol pepermunt!

Een lijvig boek van 550 bladzijden over de psyche van de vrouw, uitgelegd aan de hand van mythen en verhalen. Clarissa Estés is Jungiaans psychoanalyticus en koningin van de dromentaal.
Het boek leid je door het inwijdingsproces waarin het onschuldige naïeve meisje verandert in een volwassen vrouw. Een vrouw die weet heeft van onderliggende processen in haar binnenste en zich niet af laat schepen met onwetendheid. Een vrouw die ontwaakt uit haar sluimertoestand.
Veel hoofstukken behandelen een mythe of sprookjesachtig verhaal, waarna Estés uitgebreid de tijd neemt om alle facetten te belichten. Soms is dat zeer verhelderend, soms had het ook wat korter en bondiger gemogen.
Vele wijsheden komen aan bod, zoals: Wie invloed heeft op jouw zelfbeeld, heeft werkelijk macht over je.
Het is verfrissend te lezen dat ondanks alles wat verkeerd gaat, er altijd een manier is om zelf terug te vechten. Iedere vrouw heeft de kracht in zich en mogelijkheden om tegen het onbestemde gevoel in te gaan dat iedere vrouw soms besluipt….je zit dan in je eigen kooi.

Een boek waar je de tijd voor moet nemen, af en toe een hoofdstuk in leest, weglegt en een maand later weer één hoofdstuk. Laat alle informatie rustig op je inwerken.
Net als een rol pepermunt, van teveel achter elkaar krijg je buikpijn.
Pioen 2-2-2019