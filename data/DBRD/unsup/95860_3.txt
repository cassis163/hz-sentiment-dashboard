Het boek begint met 2 verhaallijnen over 2 meisjes, naar later blijkt moeder en dochter.
Omdat er geen tijdsaanduidingen bij staan vond ik het behoorlijk verwarrend.
Het boek is verdeeld in 3 delen en 'n epiloog.
Deel 2 begint met mevrouw Gientje Tikker-Schaaf, inmiddels weduwe (in het eerste deel 1 van de meisjes).
Afwisselend gaat het over haar en haar dochter Minnie, die in een kraakpand in Amsterdam woont, en Tobias.
Ook zijn er tussendoor gedeelten die zich weer in het verleden afspelen.
Hier wordt het verhaal duidelijker.
Deel 3 - Wanhopig probeert Minnie iets positiefs te zien in haar moeder, maar helaas. 't Verhaal blijft heen en weer gaan tussen vooral Minnie en Gientje. Nu wordt duidelijk wat er vroeger is gebeurd met Gientje.
Naar mijn mening worden onnodig veel moeilijke woorden gebruikt waaraan ik mij op een gegeven moment begon te ergeren. Hier komt nog bij dat de verhaallijnen soms niet zo duidelijk uit elkaar te halen waren.
Dit alles maakte het voor mij een moeilijk te lezen boek. Naar boven afgerond 3 sterren.