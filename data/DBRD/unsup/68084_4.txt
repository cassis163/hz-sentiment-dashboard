Bij het zien van de schitterende cover van De GetatoeÃ«erde Lorelei van Jaap Harten verwacht je een verhaal te lezen over een bijzondere tijd waar veel gefeest werd door de rijken. De titel maakt nieuwsgierig en is al heel snel duidelijk.
Het boek is opgedeeld in 3 delen met in totaal 37 hoofdstukken. Elk deel speelt een bepaalde tijd in Duitsland; de tijd van voor- en tijdens de Tweede Wereldoorlog in Berlijn. Ieder hoofdstuk is bekeken vanuit een andere persoon.
Al gelijk tijdens het lezen van het eerste hoofdstuk weet je dat je alleen nog maar verder wilt lezen omdat je benieuwd bent naar de levensverhalen van de hoofdpersonen en hoe hun leven verder zal gaan. Al heel snel zitten de excentrieke personen met hun bijzondere karakters in je hart en voelen ze als vrienden aan. Als je het boek uit hebt, heb je dan ook echt het gevoel dat je afscheid hebt moeten nemen van vrienden waar je eigenlijk nog geen afscheid van had willen nemen.
Tussendoor laat de auteur even wat van zichzelf horen door bijvoorbeeld te vertellen hoe het Berlijn er in de tijd uit zag dat hij dit boek schreef of maakt hij een opmerking over een hoofdpersoon.

Lees verder op https://surfingann.blogspot.nl/2018/05/de-getatoeeerde-lorelei-jaap-harten.html.