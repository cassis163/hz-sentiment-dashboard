Brighton jaren 60. Dottie heeft geen vrienden en wordt gepest omdat ze wat dikkig is. Haar leven veranderd compleet als Mary in de buurt komt wonen, ze worden beste vriendinnen voor altijd.

Als ze in de puberteit komen, komen ze ook in contact met jongens, Mary valt als een blok voor de rocker Elton, die haar wel lief vindt, maar haar constant kwetst omdat hij geen vaste relatie wil. Dottie leert Ralph kennen en zij krijgen verkering, een relatie die wel werkt. Maar dan gebeurd er iets, wat de levens compleet op z'n kop zet. Het 'vriendinnen voor altijd' wordt danig op de proef gesteld.

Een roman die de tijdsgeest van de jaren 60 goed weergeeft. Ontluikende liefde en de Beatles, in strakke normen en waarden.
De vriendschap van de meiden wordt mooi beschreven, de personages zijn echt en de dialogen komen heel natuurlijk over.
De plottwist in het verhaal komt dan nogal rauw binnen, maar ook dat geeft aan hoe men leefde, dacht en handelde in de jaren 60. Ook hier zijn de gevoelens van de meiden goed verwerkt, het raakt je als lezer recht in je hart. Het thema vriendschap wordt in dit boek prachtig uitgewerkt.

Een roman die na het lezen nog even laat nadenken over hoe je zelf omgaat met mensen van wie je houdt en hoe het (onbedoeld) veroordelen van mensen kan leiden tot grote problemen.