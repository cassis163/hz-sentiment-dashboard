Op de avond dat Philippe Coman te horen krijgt dat hij kopman wordt van de liberale partij in Antwerpen bij de komende verkiezingen, verdwijnt zijn zoon Jasper. Zijn studentenkamer ligt volledig overhoop, alsof er een razzia heeft plaatsgevonden. Van Jasper echter geen spoor.

Diezelfde nacht wordt er een lichaam gevonden in een loods bij de haven. Door de staat van het lichaam is de identiteit nog niet geweten. Inspecteur Eric Michiel onderzoekt beide zaken. Erik komt er snel achter dat het niet eenvoudig zal zijn. Zeker als blijkt dat ook Jaspers beste vriend Anton verdwenen is. En de politieke carri√®re van Philippe maakt er het onderzoek niet makkelijker op...

Met Fatale vriendschap heeft Paul de Bruyn een heel goede politieke misdaadthriller neergezet.
Het boek leest erg vlot, mede dankzij de korte hoofdstukken. Er is voldoende spanning aanwezig, en de verhaallijn wordt ook mooi opgebouwd. Je weet pas op het einde hoe de vork aan de steel zit. Het verhaal draait uiteindelijk helemaal anders uit dan aanvankelijk gedacht. Ook de personages zijn goed uitgewerkt, en ik hoop alvast op een vervolg rond deze inspecteur.

Het boek krijgt van mij een welverdiende 4 sterren ****!