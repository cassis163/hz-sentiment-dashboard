Janine Burghout en haar man Albert hebben een club Mercury in Amsterdam. Samen hebben ze een tienerdochter Nicole.

Het noodlot slaat toe als Albert voor de club wordt vermoord. De politie gaat uit van een afrekening uit het criminele circuit. Maar Janine gelooft hier niets van.

Door de dood van Albert en andere vreemde gebeurtenissen komt het verleden van Janine terug en achtervolgt haar.

Een spannend en pakkend boek dat tot de laatste bladzijde fijn is om te lezen. Het boek leest vlot weg, als ik meer tijd had gehad dan had ik het boek in één keer uit kunnen lezen

Het verhaal is geloofwaardig geschreven, ook al zijn sommige opeenvolgende situaties niet erg realistisch.

Ondanks dat ik dacht te weten wie de dader was, ben ik in het plot erg verrast. Dit is erg goed uitgedacht door de schrijfster.

Met dit boek won Linda Jansma de Schaduwprijs 2011, de prijs voor het beste Nederlandstalige spannende debuut.