Op de DeRuyterweg vinden kort na elkaar een aantal dodelijke ongelukken plaats, steeds op dezelfde plek. Maar zijn het wel ongelukken of is er meer aan de hand?
Rechercheur Thomas DeLohr gaat op onderzoek uit. Bijgestaan, en dwarsgezeten door journaliste Fleur Benedictus. En wat voor invloed heeft het verleden van Thomas? En het gezin waar Fleur uit komt?

 
Dodenweg is een redelijk spannend boek. Het is goed en prettig geschreven. Leest makkelijk weg.
Personages komen goed tot leven, heb in mijn hoofd een duidelijk beeld van bijvoorbeeld Thomas en Fleur.
Dingen zijn beeldend geschreven, bijvoorbeeld het huis van mevrouw Nelissen, ik zag de benauwdheid van het huis voor me.

 De ontknoping zag ik niet aankomen, zelfs toen de naam van de dader bekend was, duurde het nog een paar bladzijden voor ik dacht: "oh, HIJ!". Al zegt dat dan misschien meer over mij....

Leuk vond ik ook dat een, schijnbaar, onbelangrijk bijpersonage, de informatie gaf die tot de ontknoping leidde.

 Er komt ook een vleugje romantiek in voor, maar wel met een scherp randje. Onverstandige, maar onontkoombare aantrekkingskracht. Met alle gevolgen van dien.

 Wat ik me eigenlijk altijd afvraag bij een boek, maar om de een of andere reden bij dit boek extra, hoe bedenk je de namen van je personages? Ik vind de namen niet voor de hand liggen en ook niet altijd logisch gespeld.

 Nog een losse opmerking die niks met de inhoud van het boek te maken heeft: de geur van de drukinkt is nogal aanwezig, en dan niet op een positieve manier.

 Het zeker een aanrader om te lezen en ik ben erg nieuwsgierig naar de rest van de serie.