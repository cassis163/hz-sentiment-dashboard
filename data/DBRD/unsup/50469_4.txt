Vallen gaat over Anne die met een wereldberoemde band op tour gaat om op het zoontje van de leadzanger te passen. Ze krijgt een goede band met kleine Rowland maar onverwachts ook met leadzanger Rory. In de tijd dat ze met de band meereist leert ze iedereen kennen en komt erachter dat haar leven niet zo makkelijk is dan ze in eerste instantie had gedacht. Ze valt voor Rowland, maar de bandleden en crewleden, maar ze valt compleet en 100% voor Rory.

Door soms te lange zinnen en onnodige bijzinnen is het lastig om in het boek te komen. Als je eenmaal in het boek zit, vlieg je door de pagina's heen. Jackie van Laren gebruikt menselijke personages die geloofwaardig overkomen en waardoor je zelf ook valt voor deze mensen. Zeker kleine Rowland steelt je hart en je wilt hem het liefst in je armen sluiten als hij een van zijn paniekaanvallen heeft.

Rory is een ongelofelijke vader, maar zijn taalgebruik is compleet ongeschikt, zeker voor een 3 jarige jongetje. Hij vloekt bij alles wat los en vast zit en vooral de dialogen met Rory zijn ongelofelijk rommelig.

Zoals veel feelgood boeken is het plot redelijk voorspelbaar, maar dat is niet erg. Je leest deze boeken om even weg te zijn uit de dagelijkse realiteiten en daarbij is dit boek uitermate geschikt!