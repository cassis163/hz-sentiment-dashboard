Ik heb dit boek gelezen voor de leesclub. Ik denk dat misschien daardoor mijn verwachtingen wat hoog waren gespannen. Dit was De eerste echte psychologische thriller die ik heb gelezen.

Het boek was op zich erg goed. Had een goede opbouw met verschillende onverwachte plot twists. De personages zaten goed in elkaar. Het is niet makkelijk om over een persoon te schrijven die niks zegt. Toch is dit op een goede manier gedaan. De dagboek fragmenten vond ik wat uit de lucht vallen omdat niet duidelijk is waar ze vandaan komen, omdat het dagboek zelf pas later in het boek in het spel komt.

Ik moet er wel bij zeggen dat het boek voor mensen met psychische problemen en eventuele jeugdtrauma’s best confronterend kan zijn. Buiten de moord gaat dit ook wel over jeugdtrauma’s. Vooral degene die niet zijn verwerkt en hoe deze toch het hele leven door blijven zangeren.

Het einde van het boek had ik totaal niet verwacht.