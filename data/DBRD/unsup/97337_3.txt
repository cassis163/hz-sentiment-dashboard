De Vlaamse Belinda Aebi is een redelijk onbekende naam in Nederland, toch is Blow-Up al haar 7e werk rond het politieteam van Maud Geldermans.
Overigens speelt Maud in dit misdaadverhaal zeker een rol, maar heeft ze niet de hoofdrol.
Saskia en Ruben zijn toevallig getuige van een aanrijding tussen een auto en een jonge vrouw op een fiets.
Ipv hulp verlenen aan het slachtoffer, loopt de veroorzaker van het ongeluk naar het slachtoffer en als hij constateert dat ze nog leeft verstikt hij haar en laat haar voor dood achter. Waarna hij er in de auto van door gaat.. Saskia heeft echter alles op de foto vastgelegd, en op een uitvergroting (blow-up) van een van de foto's herkent ze de dader. Hierna volgen de ontwikkelingen zich snel op, en volgen er plotwendingen die je niet altijd zou verwachten en waarvan je soms denkt waarom zou dit een reactie zijn van een persoon. Aebi slaagt er overigens prima in om die vragen gedurende het verhaal te beantwoorden, waarbij het soms nog steeds niet rationeel is maar waar je wel snapt waarom iemand reageert zoals beschreven.
Aebi schrijft met een mooie snelheid en beheerst een woordenschat om het boek gemakkelijk leesbaar en zeer toegankelijk te maken. Het boek speelt in Gent en de gebruikte taal is gelardeerd met Vlaams wat er voor zorgt dat het leest of je in BelgiÃ« rondloopt.. Blow-Up zit goed in elkaar met een kop, een kern en een staart, vlot geschreven met prima plotwendingen is het niet hoogdravend en zeer toegankelijk. Verhaal is niet super uniek en meer misdaadverhaal dan thriller. Ik zou het boek kwalificeren als bovenkant middenmoot. gegarandeerd goed voor een aantal aangename uurtjes zonder dat het je nu tot in de lengte van dagen bij zou blijven. Gewoon leuk en lekker. Aebi verdient een groter publiek in Nederland.

Totaal score 3,5 *

Spanning: 2**
Plot: 4****
Leesplezier: 4 ****
Schrijfstijl: 4 ****
Originaliteit: 2 **
Psychologie: 4****