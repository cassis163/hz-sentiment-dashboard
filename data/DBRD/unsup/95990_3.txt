Direct nadat ik het boek had ontvangen (bedankt Crimezone) ben ik eraan begonnen. Nieuwe schrijver met een actueel spannend verhaal, dat leek me wel wat. Het heeft me enige moeite gekost om in het verhaal te komen en het boek ook daadwerkelijk uit te lezen. Het verhaal is inderdaad best spannend en verhaal is gebouwd op een geschiedenis die niet ver achter ons ligt en nog steeds zeer actueel is. Erg boeiend en uniek voor een Nederlandse thriller. Waar ik moeite mee had is dat er zoveel verwijzingen zijn naar de realiteit, terwijl de hoofdrolspelers dingen doorstaat die absoluut niet realistisch zijn. Bovendien spreekt mij de cultuur van oude aristocratie ook niet echt aan. Knap debuut met een mooi actueel spannend verhaal, maar niet echt mijn schrijfstijl.