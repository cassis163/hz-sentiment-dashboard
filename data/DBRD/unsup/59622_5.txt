De debuutthriller van deze Noor is er een die uitstekend past in de traditie van alle grote Scandinavische thrillers. Is een volwaardig onderdeel van die aparte wereld van dit steeds populairder wordend genre die de wereld nog steeds verder aan het veroveren is.
Het gegeven van dit boek is een lugubere seriemoordenaar die het gemunt heeft op kinderen; 6-jarige meisjes om precies te zijn, ze gevangen zet, later vermoord en verkleed in poppenkleren en in een bijzondere pose ergens achterlaat. Het eerste lijkje wordt snel gevolgd door een tweede ontdekking. De volgende ontkiemen op enig moment en de politie weet dit. Een nachtmerrie voor de politie - geen spoor te ontdekken, geen getuige die iets -hoe weinig ook- te melden weet. Een compleet raadsel. Heel lang blijven motief en dader in het boek verscholen. Sommige ontwikkelingen zijn vanwege het genre wel wat voorspelbaar en op enig moment komt er uiteraard een verdachte op het toneel en zit in het verleden een verwijzing, zo lijkt het, maar Bjørk slaagt er uitstekend in om heel veel geheim te houden. Je hebt lang geen enkel idee waar het naar toe gaat.
De krant Aftonposten wordt er door de moordenaar bij betrokken, een religieuze sekte doet zijn intrede, net als een ontwricht gezin en een onvindbare, redelijk ontwrichte dame krijgt haar aandeel toebedeeld. Prettige ontwikkelingen, want het blijft daardoor spannend en maakt het, hoe cliché dan ook, een echte pageturner.
Een speciale unit in Oslo onder leiding van Holger Munch wordt opnieuw bij elkaar geroepen om de moordenaar een halt toe te roepen. Münch die eigenlijk op een zijspoor gezet was moet flink aan de bak met zijn team voornamelijk geholpen door de getraumatiseerde Mia Krüger.

Geheel in een prettige leesstijl; vlot geschreven; bijzondere, dus interessante, karakters waar je iets mee hebt of krijgt tijdens het verhaal. De karakters van de twee hoofdrolspelers zijn opmerkelijk en goed uitgesponnen. Ze hebben elk, naast het oplossen van en een halt toeroepen aan de moorden, ook hun eigen verhaal dat gelijkertijd knap verweven is in deze zaak. Origineel verhaal hetgeen lastig is in het genre, maar dit is Bjørk wel gelukt. Misschien begin van een nieuwe reeks met sympathieke hoofdpersonen? De tijd zal leren of hij ervoor kiest met deze unit en personages door te gaan en hij kans ziet om de zeker zeer sterke start door te zetten. Een debuut dat een uitstekend visitekaartje is voor deze Noorse schrijver. Dit boek is in ieder geval een aanrader.