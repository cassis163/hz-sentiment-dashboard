Nora Grey, een gewone meid met haar vreemde vriendin Vee, leidt een rustig en normaal leventje. Totdat ze in de biologieles wordt opgezadeld met haar nieuwe partner. Patch. Hij is vervelend en erg irritant. Maar ook knap en mysterieus. Op een vreemde manier voelt Nora zich aangetrokken tot Patch. Ze weet dat hij gevaarlijk is en dat hij duistere geheimen met zich meedraagt. Maar wie hij werkelijk is weet ze niet, maar ze zal erachter komen.

Spanning, mysterie en romantiek. Je vindt het allemaal in dit boek. Daarom dat ik het zoâ€™n leuk boek vond.
Hush Hush is als eerste een echte aanrader voor mensen die ook fan zijn van de 'Fallen' serie. Verder is het boek goed geschreven en duidelijk te volgen. Na een tijdje leer je Nora kennen en kan je inschatten wat ze gaat doen in bepaalde situaties, maar Patch is totaal niet te pijlen wat het verhaal zo leuk maakt. Verder houdt Vee het verhaal erg luchtig, door haar melige opmerkingen.
Eerlijk is eerlijk, ik vond dat het verhaal in het begin wat traag op gang kwam, maar hoe verder ik was met lezen, hoe meer ik in het verhaal werd meegetrokken. Het einde zag ik totaal niet aankomen en was een leuke plottwist. Er zat veel spanning in en de bladzijden werden snel opgeslagen. Wel was het jammer dat het einde zo kort was, net alsof er een deel vergeten wordt.

Dus je zult de eerste paar bladzijden misschien moeten doorbijten, maar het is het zeker waard.
Persoonlijk vond ik het een erg leuk verhaal, maar misschien dat ik er net ietsje te oud voor ben. Ik houd erg van mysterie en duisternis, en al deze elementen zaten zeker in het boek, alleen ietsje kinderlijker. Ik zou dit boek aanraden als je ongeveer tussen de 14 en 16 jaar bent. Maar dat wilt niet zeggen dat wanneer je ouder bent je het niet leuk zou vinden.

Dus al met al een goed boek wat ik beloon met een dikke 7. Het is zeker de moeite waard om het boek eens te lezen. En wat ik ook bij andere leesclub deelnemers heb gezien, en waar ik me ook volledig bij aansluit, is dat dit een erg goed boek ik is voor mensen die van 'Twilight' houden.