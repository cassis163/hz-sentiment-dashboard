Op een mistige dag verdwijnt de 6-jarige Jens op het Zweedse eiland Öland. De zoektocht die daarna gestart wordt levert niets op. Als 20 jaar later per post een schoentje van het verdwenen jongetje wordt bezorgd, keert zijn moeder terug naar het eiland om te achterhalen wat er enkele decennia geleden met haar kind is gebeurd. Langzaam maar zeker komt beetje bij beetje de schokkende waarheid aan het licht.

Schemeruur is het eerste van vier misdaadromans die samen de Vier seizoenen van Öland worden genoemd. Theorin bracht in zijn jeugd elke zomer door op het eiland Öland, waar Schemeruur, het eerste van de vier misdaadromans, zich afspeelt.

Met dit eerste deel in het vierluik zet Johan Theorin een spannend en meeslepend verhaal neer. Al vanaf het begin houdt de verdwijning van de kleine Jens de lezer in zijn greep, daarnaast ontrafelt zich in een tweede verhaallijn het mysterie rondom eilandbewoner Nils Kant. Hoeveel weet hij van de verdwijning van de jongen en heeft hij er direct of indirect mee te maken gehad? Een zoektocht volgt, waarin een goed uitgedacht plot toewerkt naar een verrassende en schokkende ontknoping. Theorin schrijft in het nu, maar blikt tevens met zijn verhaallijn terug naar de Tweede Wereldoorlog en de periode daarna. Een goed geregisseerde thriller die veelbelovend is voor de andere drie delen in de serie.