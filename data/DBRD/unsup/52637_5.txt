Meteen vanaf het begin zit er een heerlijk creepy en grimmig sfeertje aan dit verhaal en dat sfeertje blijft je het hele boek lang in zijn greep houden! Wat een geweldig spookverhaal! Ik heb zo ontzettend zitten genieten. Die hele 19e eeuwse gothic wereld komt helemaal tot leven, er zit heerlijke droge humor in het verhaal en het is spannend van begin tot eind. Leuk ook dat er in een verhaal wat zich al in het verleden afspeelt nog verder naar het verleden teruggegaan wordt.
Eenmaal begonnen kon ik gewoon niet meer stoppen met lezenâ€¦ Het verhaal is onwijs boeiend en de personages, met name Blackwell, zijn dat zeker ook. Ik ben dan ook heel blij dat het einde doet vermoeden dat er nog wel meer te vertellen is over Jericho Blackwell!
Kortom: weer een geweldige gothic novel van Kevin Valgaeren!