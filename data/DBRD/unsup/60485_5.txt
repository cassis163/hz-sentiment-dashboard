Een daad in een vlaag van waanzin: Het komt in de beste families voor.
Vele lezers denken bij Corine Hartman aan haar boeken met Jessica Haider. Wat hebben we van deze 5- delige serie genoten. En toen kwam de psychologische thriller Een vlaag van waanzin. Geen keiharde actiethriller met een coke snuivende, whiskey drinkende rechercheur.

Een voor de buitenwereld normaal gezin. Anthonie is een reclameman, Romée yogalerares. Samen hebben ze een puberzoon Thijmen en tweelingdochters Chloë en Ciara. Maar wat men niet ziet dat de 2 huwelijksproblemen hebben. Anthonie heeft veel stress aan zijn hoofd. Dementerende vader en zijn reclamebedrijf heeft betere tijden gekend. Broer Stijn is een flierefluiter, zus heeft de leiding in het bedrijf van vader overgenomen. Romée voelt zich eenzaam en zondert zich af. Ze vertelt niets aan Anthonie over wat haar dwars zit. Hij ruikt onraad en haalt allemaal doemscenario's in zijn hoofd. Hij vertrouwt haar niet. Terecht? Zo blijkt. Ze wil afstand nemen. In een vlaag van waanzin vermoordt Anthonie haar.

De flaptekst is een zeer beknopte samenvatting van het verhaal.
Is het verhaal hiermee al zo klaar als een klontje? Het antwoord is nee.
Is het dan nog wel een interessant verhaal dat de moeite waard is om te lezen? Oh dat is het zeker. Het is een heel intrigerend verhaal.
Het is geen whodunit, maar een verhaal met diepgewortelde emoties en duistere donkere gedachten. Het verhaal kruipt onder je huid. Het woord is al genoemd in andere recensies, maar je kan het met recht een poëtische moord noemen. Prachtige taalgebruik en geen moment ongeloofwaardig. Het is een familiedrama dat in ieder gezin kan voorkomen. Het laat je nadenken over bepaalde zaken.

Corine Hartman heeft een prachtig verhaal geschreven dat je nog lang zal bijblijven. Het is geen moment langdradig en saai. Ze houdt de aandacht van de lezer goed vast met de zeer goed uitgewerkte personages en plotwendingen. Alle familieleden hebben een belangrijk aandeel in het verhaal. Het verhaal nodigt uit tot herlezen, omdat het verhaal zo mooi verteld is.