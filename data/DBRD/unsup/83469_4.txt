Verloren Dochter – Helen Fitzgerald.564c02d954ee27.80834785

Uitgever: Ambo|Anthos

Nederlands
Ambo|Anthos
De achterflap:

“Op dit moment hebben drieëntwintigduizend zesennegentig mensen mij online gezien.”

Onder wie mijn moeder, mijn vader, mijn zusje, mijn oma, mijn andere oma, mijn opa, mijn baas, mijn biologieleraar en mijn vriendje James. Wanneer Leah en haar geadopteerde zusje Su samen op vakantie naar Mallorca gaan om het behalen van hun middelbare schooldiploma, keert alleen Leah daarvan terug.

Haar ijverige, intelligente zus Su blijft weg, vernederd en bang: er staat een video online waarop ze dronken seksuele handelingen verricht in een nachtclub. En iedereen heeft die gezien. Hun moeder Ruth, een succesvolle rechter, is woedend. Hoe kon dit gebeuren? Hoe krijgt ze de mannen die misbruik hebben gemaakt van haar onschuldige dochter achter de tralies? Welke rol heeft Leah gespeeld? En lukt het Ruth om haar dochter te vinden als Su niet gevonden wil worden?

Mijn Mening:

“Een moeder zint op wraak na de online aanval op haar Verloren Dochter”

Als moeder van twee zoons van 14 en 17, ken ik de kracht van het sociale medium en hoe vaak er filmpjes worden gekeken op de bekende sites. De kracht word naar mijn mening vaak onderschat, en zelf merk ik ook wel dat je geen idee hebt van het gevaar van deze kracht.

Het boek pakt me gelijk al door de omslag welke niet bepaalt heel mooi is als wel de tekst erop. Lekker beginnen in het boek dus, en al gauw zit ik heerlijk in het verhaal door de fijne schrijfstijl het leest heerlijk vlot, en de personages zijn gelijk intrigerend. Dat ik bij Leah al gelijk iets heb van ieuwww…. wat een Bitch, met Su Jin heb ik medelijden het meisje is onschuldig in de val gelopen en op een vreselijke manier misbruikt door meerdere jongens. Mijn moedergevoelens spelen gelijk op en ik snap de boosheid en de onmacht van Ruth Oliphant.

Al vind ik persoonlijk dat het boek niet een echte thriller is, het raakt me omdat ik me kan inleven in de hoofdpersonages en ik merk dat wegleggen bijna geen optie is, gewoon omdat ik wil weten hoe ze ermee omgaan en hoe het opgelost word en of het opgelost kan worden. Het onderwerp is erg angstig, en vooral van deze tijd, het maakt je als ouder kwetsbaar en je probeert je kinderen te behoeden voor de kracht van drugs, drank en social media, maar ook weet je dat je ze nergens voor kunt behoeden alleen maar waarschuwen. Dit verhaal verteld het zo goed. Het beschrijft de angst en de onmacht zo goed, dat je alles kwijt kan raken tegenwoordig door één enkel filmpje. Helen Fitzgerald heeft de personages goed beschreven en ook de onderlinge verhoudingen zijn best heel gecompliceerd, wat juist het verhaal iets extra`s geeft.

Het boek leest erg prettig en vlot. Het is geen high tech thriller maar wel een boek met een goed verhaal, en ik bedenk me dat ik het niet verkeerd zou vinden als mijn kids het boek ook eens lezen. En dan maar hopen dat ze er iets van opsteken. Dat maakt gewoon veel indruk op me, dat door het boek je nog meer na gaat denken over de kracht van internet, drank en drugs. Het maakt je nog meer bewust hiervan. En al is het geen high tech thriller maakt het wel degelijk een grote indruk op mij. En geniet ik er enorm van. Het boek is in een zucht uit en het zal me zeker nog wel even bezig houden.

Wraak is ook niet alles blijkt wel. Je kunt kwaad met kwaad vergelden maar is niet beter kwaad met Liefde te vergelden?

“Ping. Dat geluid. Zal het ooit weggaan? Zal mijn vergissing voor altijd op de wereld neerklateren in de vorm van gepingel en getoeter en gezoem?”

Plot: 3
Spanning: 3
Schrijfstijl: 4
Psychologie: 5
Leesplezier: 4

Dikke 3 ½ ster voor Verloren dochter van Helen Fitzgerald, maar ik maak er 4 van door het onderwerp.. Want ik vind dat zeker een extra punt waard is.

Lieve Leesgroet Moon