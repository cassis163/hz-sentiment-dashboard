Misery van Stephen King is een zeer spannend en tegelijk ook gruwelijk verhaal. In het begin moest ik wel eventjes doorzetten bij het lezen, maar eens dat ik verder kwam ik het verhaal, kon ik niet meer stoppen. Stephen King neemt je mee in de hallucinante gedachten van het hoofdpersonage, Paul, die op dat moment verdoofd is door de pijnstillers. Hij wordt wakker in een vreemd bed en de pijn in zijn benen herinneren hem aan zijn auto - ongeval. Hij is ontvoerd door Annie, zijn grootste fan die lijdt aan een psychische stoornis. Annie heeft net zijn laatste boek gelezen, waarin haar favoriete hoofdpersonage, Misery, sterft. Ze wordt razend op Paul en verplicht hem om Misery weer tot leven te schrijven in een volgend boek. De arme schrijver beseft dat er geen andere keus is en is verplicht om te schrijven voor zijn leven.
Het verhaal wordt steeds spannender en spannender en Annie wordt alsmaar gekker . Ze krijgt ook steeds meer depressie- aanvallen. Naarmate de maanden verstreken voelde Paul zich wanhopiger worden en probeerde er alles aan te doen om te ontsnappen.Dit zorgt voor bloedstollende passages in het boek. Het is op een realistische manier geschreven, en daardoor kon ik me als lezer goed in de wereld van het hoofdpersonage verplaatsen. Dit boek is dus zeker een aanrader voor al wie van een goede, realistische thriller houdt.