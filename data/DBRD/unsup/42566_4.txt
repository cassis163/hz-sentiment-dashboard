Ani (dori) is een prinses en ze wordt klaargestoomd voor haar toekomst. Ze zal haar moeder opvolgen en de volgende koningin worden. Ani heeft een speciale gave als het op dieren aankomt.
Haar paard Falada is ook echt een mooi dier. Hun band is sterk en wordt goed op papier gezet.
Maar van de een op de andere dag besluit haar moeder haar uit te huwelijken aan de kroonprins van Bayern. Dit is een slimme zet van haar moeder om de vrede te bewaren. Maar Ani is nog zo jong! Ze gaat met een grote groep naar dat vreemde verre land. Ze is nog nooit buiten de grenzen van haar moeders koninkrijk geweest. Op haar tocht verliest ze alles. Ze komt straatarm in het Woud terecht.
Ze besluit wraak te nemen op de personen die haar dit aangedaan hebben. Ze gaat werken voor de koning als ganzenhoedster. Niemand weet wie zij is. Ze kan er alleen maar van dromen om ooit in dat paleis terecht te komen en haar toekomst op te eisen. Ze leert van alles over het volk en maakt echte vrienden. Ook de ganzen vinden haar erg leuk. Zal het haar ooit gaan lukken om terug te krijgen, wat haar toebehoort? En zal er iemand zijn die het verhaal van een ganzenmeisje gaat geloven?
Ik vind zelf de gans Jok erg leuk. Hij is een echte vriend! Dieren zijn vaak onze beste vrienden!

Dit boek is geïnspireerd op het sprookje “de ganzenhoedster”van de gebroeders Grimm. Dit is de eerste in een serie van vier boeken die over het koningkrijk Bayern gaan. Ik kan niet wachten om de rest ook te lezen. Het smaakt zeker naar meer!

Dit boek is ook niet echt in een hokje te stoppen. Ik zou het een Sprookje voor jong volwassen willen noemen. Wat ik ook wel tamelijk uniek vind! Het doet erg sprookjesachtig aan. Het begint niet met “,er was eens”.…Of eindigt met “ze leefden nog lang en gelukkig”. Dit verhaal is echt van deze tijd. Het gaat over vertrouwen, verlies en vriendschap. Thema’s die erg sterk naar voren komen!

Na 60 bladzijdes kon ik het boek niet meer wegleggen en moest verder lezen.
De hoofdrolspeelster Ani krijgt aardig wat voor haar kiezen. Je kunt niet anders, je moet wel met haar meevoelen en je hoopt zo dat alles goed komt voor haar! Het is spannend en er komen ook een aantal heftige zwaardgevechten in voor. Iedereen die mij kent….Weet dat als er zwaarden in een boek zitten, dat meteen al een groot pluspunt is voor mij! En zeker bloedstollende spannende gevechten. Daar kan ik echt van genieten!

De cover past gewoon heel goed bij het verhaal. Het is overduidelijk wie het meisje is, die bij de ganzen zit. Goed gevonden!

De schrijfwijze is heerlijk. Het leest lekker vlot en de hoofdstukken zijn niet te lang. Ook het lettertype vond ik goed lezen!

Ik wil graag Librorum Tractatus bedanken dat ik dit boek namens hun mocht lezen! En uitgeverij Karmijn! Ik denk dat we in de toekomst veel meer van deze uitgeverij gaan horen. Ik hoop dat dit boek het goed gaat doen. Want hij is echt erg leuk om te lezen! 4****