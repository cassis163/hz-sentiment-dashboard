Jiddische auteurs als Der Nister en I.L. Peretz, de schilder Marc Chagall, een Hebreeuws museum in New York, Tsjernobyl, literaire braspartijen, een droomengel en het paradijs van nog-niet-geborenen. Als je wil weten wat die met elkaar te maken kunnen hebben, lees dan dit boek.
Voor mij was het, denk ik, het verkeerde boek op dit moment. Het was wel aardig maar kon me niet volledig boeien. Werd steeds afgeleid door allerlei andere dingen. En dat gebeurt me meestal toch niet wanneer ik volledig ìn een verhaal zit.
De verhaallijn uit het Rusland zo vanaf 1920 met vooral verhalen rond de afkomst van het schilderij ‘Studie voor Boven Vitebsk’ en het leven van de Jiddische schrijver ‘Der Nister’ vond ik het meest interessant.
Het hele verhaal van de diefstal uit het museum en ook de belevenissen van Sara’s ongeboren zoon in het paradijs van de nog-niet-geborenen, met kunstwerken die je kan eten en literaire werken die je drinkt, nee sorry dat was nu niet zo aan me besteed.