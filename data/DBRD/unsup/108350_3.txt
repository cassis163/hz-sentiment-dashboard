Ik was zeer benieuwd naar dit boek omdat ik niks ken van deze auteur en verhalen met verhaallijnen in heden en verleden mij zeer aanspreken. Toch viel het een beetje tegen, en dan vooral het thrillergedeelte, er was weinig spanning te bespeuren in dit verhaal. Het kabbelt maar zo een beetje voort waardoor ik af en toe mijn aandacht niet meer bij het verhaal kon houden. Indridason kan wel schrijven, hij roept mooie sfeerbeelden op en er staat geen letter te veel, de plot is goed bedacht maar werd, voor mij, te vroeg weggegeven. Kortom voor mij een aardig boek met een leuke verhaallijn in het verleden maar geen topper.