Deze serie is echt een verslaving. En Cress is echt een geweldige toevoeging. Net als ik is zij een echte dromer en alleen vandaag al betrapte ik mezelf op Cressachtige gedachten. Voor mij dus veel herkenning.
Het verhaal vind ik erg spannend en het is een van de weinige boeken waar ik het niet erg vind om elk hoofdstuk over een verschillend personage te lezen. Ik ben namelijk om allemaal gaan geven en ik hoop voor allemaal op een happy-ending.
Een leuke toevoeging is bij elk onderdeel een kleine quote uit het sprookje waar het karakter los op is gebaseerd zoals: "When she was just a child, the witch locked her away in a tower that had neither doors nor stairs"
Volgens mij hebben we al een beetje kennisgemaakt met Winter in dit boek een prinses van Luna. Ik heb zo mijn vermoedens dat dat een extra spannend boek wordt dus ik kan niet wachten tot ik die ook in mijn bezit heb.