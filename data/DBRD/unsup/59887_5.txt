Dit is het tweede deel van de trilogie. Wederom heb ik er volop van genoten.
Het begint meteen Zinderend spannend! Nikita is back! Deze vrouw geeft mij kippenvel.

Als je vanuit Esther haar wolfzijn meekijkt, is de wereld mooier dan wij haar kennen. Stap in de voetsporen van deze Wolvin!
Esther en Jonathan moeten op hun hoede zijn als ze gaan jagen. Er zijn mensen die ze willen vangen. De vader van hun vriendin Milla is er daar een van. Hij heeft geen kwade bedoelingen, de jagers wel.
Het gevaar komt dichterbij dan Esther lief is.
Zal Crustonic haar ooit met rust laten? Arne en Nathan volgen haar nog steeds.
Ze gaan op schoolreis naar Ordesa en Esther haar kwelgeest Sandra komt ook mee. Sandra is haar tegenpool en doet nog steeds alles om haar het leven zuur te maken. Het zorgt voor veel herrie in de tent.
Hector maakt zich veel zorgen om Esther. Liegt ze nu nog steeds tegen hem? Zijn personage is en blijft mijn favoriet. Hij is zo mysterieus. Ik kan nog steeds mijn vinger er niet opleggen. Deze man heeft iets en daar wil je achter komen. Hij is een ijzersterk personage.
Esther wil weer normaal worden. Kunnen ze het Antiserum ooit bemachtigen? Het bestaat, maar hoe krijgen ze dat in handen?

De spannende actie in dit boek, pompt als een adrenaline stoot door je lichaam. Je gaat geheid op het puntje van je stoel zitten!

Er staan een aantal prachtige gedichten in. Duim omhoog voor de dichter!

Origineel taalgebruik is weer van toepassing in dit tweede boek! Het karakter van Sandra gebruikt zeer grappige en unieke scheldwoorden. Dus tussen de actie door, moet je ook nog vaak lachen. Je hoort niet vaak iemand een scheldwoord zoals bijvoorbeeld: Tapijtkever, gebruiken. Verfrissend en erg herkenbaar uit het vorige boek. De schrijfstijl gaat verder op deze manier en het is net alsof je niet hebt moeten wachten op boek twee. Je zit er meteen weer in! Wegleggen is geen optie. vlot geschreven en het leest als een speer!
Er staan een aantal uitdrukkingen in het boek die echt Vlaams zijn. Wij gebruiken ze in het NL niet. Maar dit heeft zo zijn eigen charme, ik vind dat dit het boek juist eigen maakt.

Ik kijk echt uit naar deel 3. Het boek eindigt vrij open. Dus je snakt naar meer.
Ik geef het boek 5*****