Het duurde even voor ik enthousiast over dit boek kon worden. Het kabbelde wat voort, de hoofdpersoon, klinisch psycholoog Joseph O'Loughlin, ontvangt patiÃ«nten, praat met collega's en vrienden en met zijn geliefde vrouw en dochtertje.
Langzamerhand wordt het echter spannender, er hangt een dreiging in de lucht. Er wordt een jonge vrouw vermoord aangetroffen. Ze zit vol steekwonden. Joe kent haar nog van een periode, dat hij in hetzelfde ziekenhuis werkte, waar zij verpleegster was.
Het wordt steeds duidelijker, dat de gebeurtenissen met Joe te maken hebben. De inspecteur van politie, Ruiz, verdenkt hem zelfs en die verdenking wordt steeds sterker. Joe moet op de vlucht, zijn vrouw vertrouwt hem niet meer evenmin als zijn beste vriend. Al vluchtend probeert Joe uit te zoeken, hoe het werkelijk in elkaar zit.
Spannend. Toch ook van deze serie nog maar eens een deel lezen.