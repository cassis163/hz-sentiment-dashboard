Arm, rijk, jong, oud, singles, gezinnen, Spanjaarden en immigranten: in een volksbuurt in Madrid wonen ze allemaal door elkaar. Ogenschijnlijk hebben ze niet zoveel gemeen, maar er is iets wat hen bindt: ze hebben geen van allen schuld aan de crisis en allemaal moeten ze een manier vinden om er mee om te gaan en er bovenuit te stijgen. In Kleine helden van Almudena Grandes draait het om het durven opstaan en het verschil maken.

De kracht van Kleine helden zit ten dele in de zinnen die Grandes gebruikt om de verhalen te vertellen. Lange zinnen, vaak met opsommingen, afgesloten door een kernachtige opmerking. Veel meer zit de kracht in de verhalen zelf. Al op de eerste pagina maakt Grandes duidelijk waar ze de lezer naar toe wil leiden: het zijn de bewoners, ‘net zo netjes of chaotisch als de huizen die ze bewonen’, die een landschap waardevol maken.

Meer? Tzum.nl