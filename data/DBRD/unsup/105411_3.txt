Hoe ben je bij mij terechtgekomen, vraagt hij. Ze zeggen dat je goed bent omdat je verder toch niets te doen hebt, antwoordt zij. Aan het woord is Ann Henderson, wiens tienerdochter Sarah zelfmoord heeft gepleegd. Alleen gelooft Ann daar niets van en roept ze de hulp in van ex-politieagent Jack Taylor:
Zuipschuit
Privé-detective
Lijstjesfreak
In die volgorde. Gedurende de tijd dat hij niet buiten westen is of aan het afkicken in een psychiatrisch ziekenhuis, voert Taylor zijn onderzoek. Of beter: Taylor ondergáát zijn onderzoek en heeft verrassend weinig eigen inbreng. Maar eigenlijk doet dat er weinig toe. Feit is dat Terreur in Galway in sneltreinvaart voorbijraast met snedige opmerkingen, grappige dialogen en hilarische one-liners. Dit ruikt naar meer en niet alleen naar meer drank.