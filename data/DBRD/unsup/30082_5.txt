Goh, dit boek heb ik in april 2014 al gelezen, maar blijkbaar mijn reactie nooit hier geplaatst. Wat ik ervan vond:
Dit is weer eens een prachtig voorbeeld van hoe krachtig en goed de Scandinavische misdaadliteratuur is. De hoofdpersonen zijn goed geportretteerd met Joona Linna als Fins/Zweedse inspecteur die een gruwelijke moord onderzoekt. Wanneer het zoontje van psycholoog Erik Maria Bark wordt ontvoerd, lijkt er een verband te bestaan tussen beide misdaden. Langzaam maar zeker neemt Lars Kepler de lezer mee de diepte in van een ongekende thriller.

Geweldige thriller van een zeldzaam hoog niveau. De bladzijden vliegen door je handen heen wanneer Erik Maria en zijn vrouw steeds wanhopiger op zoek gaan naar hun zoon.
Aanrader!