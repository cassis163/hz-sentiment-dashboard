Via Luitingh Sijthoff mocht ik deelnemen aan de leesclub van het boek Tik Tak van Chris McGeorge. Tik Tak is het eerste boek van deze auteur.
Het verhaal gaat over Morgan Sheppard welke wakker wordt in een gesloten kamer met vijf andere personen. Alleen hij is vast geketend aan het bed. Dan verschijnt er een persoon op de televisie. Er is een moord gepleegd in de badkamer, één van hen is de dader en hij heeft drie uur om de moord op te lossen of…. Een race tegen de klok
Het verhaal begint met een klein stukje inleiding in het verleden en gaat daarna direct door naar het heden. Het boek leest erg prettig weg. De hoofdstukken zijn kort, soms zelf absurd kort. De personages worden vanaf het begin goed toe gelicht en uitgediept. De verhaallijn is goed, maar niet origineel. Het deed mij denken aan een bepaalde scene uit een horrorfilm.
Tijdens het boeken komen er steeds flashbacks nar het verleden. Hierdoor vallen er steeds meer puzzelstukjes op hun plek. Als lezer kan je goed mee puzzelen over wie nou daadwerkelijk de dader is, dit blijft lang in het midden. Ondanks dat het boek lekker wegleest en zo uit was, was ik toch enigszins teleurgesteld. Als fervent thriller lezer ben ik op zoek naar echte spanning, en dat is nou het enige wat er toch wel een beetje ontbreekt. Desondanks is het een prima debuut en voor mij een reden om zeker zijn tweede boek te gaan lezen bij verschijning.