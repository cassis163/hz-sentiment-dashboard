Hoewel ik het voorgaande deel van Douglas Preston - De codex - een fractie beter vond (ik heb nu eenmaal iets met ondoordringbare tropische oerwouden en rivieren met kaaimannen) is Dinosaurus canyon een zinderend spannend boek. Het plot zit knap in elkaar en het verhaal dendert als een trein. Een meedogenloze moordenaar tracht een notitieboekje van een door hem in de canyon vermoorde man te pakken te krijgen en deinst voor geen enkele misdaad terug om te slagen! Er zijn niet veel thrillers die spanning met avontuur combineren, zoals de boeken van Douglas Preston. De z.g. "literaire" thrillers (Nicci French e.a.) lees ik alleen voor het slapen gaan; je ogen vallen dan zo heerlijk toe en daarna slaap je lekker in, om de volgende avond weer een stukje terug te moeten bladeren in het boek omdat alles langs je heen is gegaan.