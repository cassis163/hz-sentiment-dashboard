Wat doet Emily Coleman besluiten om abrupt haar geregelde leven vaarwel te zeggen. Waarom besluit zij haar liefhebbende man en twee jarig zoontje in de steek te laten om zelf een geheel nieuw leven te beginnen.
Dit is de vraag die in dit boek, wat uit vier delen bestaat, moeizaam beantwoord wordt.
De schrijfster weet de lezer zo in verwarring te brengen dat op het einde van het verhaal pas duidelijk wordt wat er allemaal voorgevallen is in het zo ogenschijnlijk fijne leven van Emily.

De hoofdstukken worden afgewisseld tussen heden en verleden. Hierdoor krijg je wel een duidelijk beeld van het leven van Emily echter doordat deze niet chronologisch zijn komt het geheel soms wat chaotisch over. Dit zorgde wel eens voor een "terugblader" moment.

Het verhaal is niet echt spannend wel misleidend en dit heeft de schrijfster op een bijzonder mooie manier tot stand gebracht. Naast dat het boek vlot leest bevat het ook voldoende plotwendingen waardoor dit debuut van Tina Seskis bij mij 3 sterren scoort.