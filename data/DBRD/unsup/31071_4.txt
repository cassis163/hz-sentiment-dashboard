{ “Drukdrukdruk. Goddank had hij niet de week vakantie benoemd. Hij sloot af met de vage belofte voor een nieuwe afspraak. Erik-Jan zou het begrijpen, een prima vent, maar zijn alcoholinname begon zijn contacten in de weg te zitten”}

Mijn samenvatting:
Pieter Elting heeft het goed. Hij heeft een topfunctie, is altijd druk, is 49 jaar en was 16 jaar getrouwd met Monica. Maar de tijd dreef hen uit elkaar. Door een dom foutje, pakte Monica haar koffers. Dit was nu precies 4 maanden geleden. Op sommige dagen mist hij haar aanwezigheid.

Als hij op een mooie dag zijn tuin binnen wandelt, gaat de bel. Hij verwacht eigenlijk niemand, maar doet toch open. Twee mensen in bivakmutsen staan voor de deur. Voor dat hij er erg in heeft, is het helemaal donker en kan hij zich niet bewegen. En vervolgens ligt hij vastgebonden o peen bed. In een kale ruimte ,met een moddergroene muur, en een vreselijk schilderij met bloemen aan de wand.
De ontvoerders praten over “vaste dagindeling, eten brengen en verder n iets. Als hij vraagt hoe het komt dat hij meegenomen is, hoort hij dat hij daar zelf maar op moet komen.


Het wordt een “psychologisch kat-en-muis-spel”. Hoe het verder afloopt en waarom Pieter is meegenomen? Dat lees je in “Dagen van schaamte”, van Lieneke Dijkzeul.


{ “Hij luisterde. Er was niets wat hij kon doen behalve luisteren, en de concentratie daarop hielp om de hernieuwd ophalende angst te onderdrukken “}

De elementen:
De cover ziet er prachtig uit, het lijkt op stukken kapot glas, in de kleuren blauw en groen. Door het kapotte glas, kan je niet goed zien, wat er achter zit. De titel “Dagen van Schaamte” is een passende keuze, en kan op verschillende items slaan in het boek. Allereerst zijn het de dagen van schaamte van Pieter, die opgesloten zit. Maar al verder lezend heeft het een veel diepere betekenis.

Het verhaal is geschreven in de 3e persoon. Het verhaal leest heel prettig, soms wat stroef door enkele literaire woorden. Maar dat maakt het boek wel mooi. Je kan het boek in 2 stukken verdelen, het deel van Pieter die wordt vastgehouden, en dan het vervolg.. met meer duidelijkheid over het “waarom”. Daarbij ligt de focus niet meer zo op Pieter zelf. Hij is niet zozeer de echte hoofdpersoon.

De schrijver Lieneke Dijkzeul heeft hiermee een pracht van een verhaal neergezet, waarbij de lezer diep onder de indruk zal zijn, na omslaan van het laatste blad. Het boek geeft diverse lagen, al denk je dat het maar over Pieter zal gaan. Dat is niet het geval. Het verhaal gaat veel dieper dan dat. Toch wil ik geen spoilers weggeven. Het boek is 1 grote metafoor.. een recent maatschappelijk probleem.

In mooie zinnen, lange literaire passages en treffende metaforen lezen we over Pieter en zijn succesvolle baan. Die zoveel offers moest brengen, weinig tijd gaf voor andere zaken en zo zijn huwelijk zag stranden. En andere zaken, kleine details over het hoofd zag, maar zijn succes ging telkens voor.

Het boek zit vol liefde & verdriet, gemis & dood, teleurstelling en wraakgevoelens. Hierdoor krijgt het verhaal een bijzonder verloop en een plottwist aan het einde.


Recent maatschappelijk thema
We leven in een maatschappij, waarbij alles snel moet en we gaan voor de winst. Doordat topbestuurders & managers natuurlijk het doel voor ogen houden en dus de kleinere zaken en details niet meer kunnen zien, kan er op den duur veel zaken mislopen. Natuurlijk zal dit veel worden ontkend. En zijn er “anderen” de dupe van. Natuurlijk kan en mag dit niet gebeuren.
Zonder verdere spoilers te geven, wordt dit thema verduidelijkt in dit mooie boek. Het geeft een moment van overdenking. “Dagen van schaamte” geldt eigenlijk voor velen onder ons.

{ “Er bekroop hem een gevoel van vervreemding. Alsof niet hij het was die daar lag, maar een willekeurig lichaam, netjes maar zonder liefde neergelegd. Een dood lichaam misschien, of een dat bezig was te sterven, slachtoffer van een onfortuinlijke gebeurtenis “}


Mijn waardering:

Dit boek krijgt 4 sterren. Vanwege het maatschappelijk thema.

Originaliteit:4
Spanning: 3
Plot / de clou:5
leesplezier:4
psychologie:4
Einde:4