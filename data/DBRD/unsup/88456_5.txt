Mosha lijkt in eerste instantie een leuk, gewoon kinderboekje over 2 kinderen die een olifantje kwijt zijn. Mosha is een Aziatische olifant die als babyolifantje haar been kwijt is geraakt door een landmijn. De 2 kinderen zijn ongerust en vragen de dieren om hulp. Er zit steeds een beetje herhaling in het verhaal wat heel goed werkt in een kinderboek. Het wordt even spannend als er een slang in beeld komt maar die helpt hen ook zoeken. Uiteindelijk komt het gelukkig goed en laat Mosha zien dat je zelfs met een beperking anderen kunt helpen.
Bijzonder is dat alle dieren praten behalve Mosha zelf.
Het boek zit vol met vrolijke kleuren en tekeningen en heeft een heel verhaal erachter. Mosha bestaat namelijk echt! Ze is een inspiratiebron voor velen en maakt hulp mogelijk. Ik ben fan van Mosha en hoop binnenkort naar de elephant parade te gaan.
Een heel mooi kinderboek en een mooie ingang om met kinderen een moeilijk onderwerp bespreekbaar te maken. Namelijk vertrouwen, hoop en overleven. En van het leven het beste maken. Veel leesplezier!!