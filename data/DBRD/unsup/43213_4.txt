In het begin van het boek verliep het lezen nog wat moeizaam. Ik moest er echt even inkomen in de schrijfstijl. Gelukkig ging het al snel beter. De schrijfstijl van Sharon Bolton bevalt me wel.

Het verhaal gaat over Lacey. Zij gaat als undercoveragente naar de universiteit omdat er daar een groot aantal zelfmoorden gepleegd is tijdens de laatste vijf jaren. Het zelfmoordcijfer ligt er namelijk opvallend hoog. Te opvallend. Evi, de psychologe van de universiteit, wil de oorzaak hiervan weten.

Al snel vinden de twee vrouwen een patroon dat steeds terugkeert. Jammer genoeg is er nog een probleem. Zowel Evi als Lacey slapen de laatste tijd zeer slecht. Ze hebben beiden last van nachtmerries. Maar ook de meisjes die zelfmoord pleegden hadden daar last van Wat is het verband?

Als je op zoek bent naar een thriller, dan kan ik je Nachtmerries zeker aanraden. Alleen: lees het niet s nachts. ;)

Dit boek is het tweede boek over Lacey Flint. Na het lezen van Nachtmerries was ik dan ook zeer benieuwd naar het eerste boek: Zielsgeheim. Mijn tip: lees eerst Zielsgeheim en daarna Nachtmerries. Ik heb er een nieuwe schrijfster bij die ik in het oog ga houden. Sharon Bolton weet absoluut van aanpakken.