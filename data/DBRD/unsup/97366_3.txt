Het is geen roman, het is geen strip, het is een grafic novel denk ik dan. Tekst en beelden door elkaar.
Het is grappig, cynisch, sarcastisch, maatschappij-kritisch en heerlijk om te lezen.
Toekomst van de aarde, superduper snelweg op de evenaar, ruimtewezens die ons te saai vinden, egoismepillen, kinderen die op hun zesde uit huis gezet worden en het maar moeten bekijken.
Ook Bella leeft op straat, vanaf haar zesde, ze redt zich prima, brengt jaren door op de superdupersnelweg van de evenaar.
Het is een blik op de toekomst, hoe ver kan je doorslaan in een bepaalde richting.