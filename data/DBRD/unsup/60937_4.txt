Het Smelt begint rustig en heeft een spannende opbouw naar een heftig moment uit de jeugd van de hoofdpersoon. Je gaat meeleven met de hoofdpersoon en je wordt benieuwd naar wat er nou precies is gebeurd. Het hele boek draait uiteindelijk om een gebeurtenis uit het verleden waar de hoofdpersoon maar moeilijk mee om kan gaan. Tegen het eind aan voel je al een beetje wat die gebeurtenis is en wil je eigenlijk niet verder lezen, te bang om de gruwelijkheden, maar toch kun je niet stoppen. De hoofdstukken wisselen steeds tussen heden en verleden, wat zorgt voor spanning. Ook hebben de hoofdstukken steeds goede cliffhangers. De titel is wonderbaarlijk gevonden en het enige nadeel is dat het verhaal op sommige stukken wat langdradig is. Dit zorgt ervoor dat het begin even lastig doorkomen is, maar eenmaal halverwege, wil je het in een ruk uitlezen.