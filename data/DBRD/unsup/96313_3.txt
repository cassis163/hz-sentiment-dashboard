De jonge Dwerg Rayon wordt door de Dwergengod Seron uitgekozen als Dacan. De persoon die moet strijden tegen de Duistere als er een nieuwe Duistere Oorlog uitbreekt. Door deze gave verouderd Rayon zeer snel, en om dit te stoppen gaat hij op zoek naar relikwieÃ«n. Op zijn zoektocht krijgt hij gezelschap van een bond gezelschap, totdat alles mis loopt en hij in de demonenwereld terecht komt. Zal hij dit overleven.

Ik moest eerst aan de schrijfstijl van Kevin wennen. Hij heeft een directe manier van schrijven. Hij gebruikt worden die een tekst ruw maken. Daarnaast hou ik niet van teksten waar veelvuldig gevloekt wordt, Met vloeken heb ik geen probleem, want dat kan kracht geven aan een situatie, maar als het veelvuldig voorkomt, dan verliest het gevloek aan kracht. Hier en daar kon de redactie wat beter, want er zaten verschillende spelfouten in, Vooral het wegvallen van lidwoorden viel mij op een gegeven moment op.
Verder heeft Kevin een heel grafische stijl van schrijven. Je valt van het ene gevecht in het andere en ze zijn allemaal uitvoerig beschreven, inclusief de rondvliegende lichaamsdelen. Hierdoor voel je je echt in het gevecht aanwezig.
Maar waar het boek mank aan gaat is dat Kevin te veel in zijn verhaal wil stoppen. Het is een complex geheel, het begin van de Duister Oorlog, en hij wil overal meteen aandacht aan besteden. Hierdoor staat het boek vol met verhaallijnen en draven er tientallen volkeren op. Hierdoor komt geen een van de hoofdfiguren echt tot leven en had ik het gevoel dat bepaalde verhaallijnen wel heel erg makkelijk tot een goed of slecht einde kwamen. . Het is meer een opeenstapeling van gebeurtenissen geworden. Het zou beter zijn geweest als een paar van de verhaallijnen in latere delen zouden zijn uitgewerkt.

Als je zo leest zou je denken dat dit boek slecht is. Niet helemaal, als je van veel actie en gevechten houdt is dit zeker een boek voor jou. En er zaten ook mooie goed uitgewerkte verhaallijnen in. Ik was namelijk heel gecharmeerd van de verhaallijn van de Drakenheren. En hier zie ik de potentie van deze schrijver. Als hij wat meer gas terugneemt, niet alles vol stopt met gevechten, maar ook aandacht heeft voor rustig vertelde verhaallijnen kan de serie nog wat worden.