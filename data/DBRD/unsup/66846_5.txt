Dit boek was eigenlijk nog beter dan ik had verwacht. We maken kennis met Pieter, een zakenman met eigenlijk nogal een leeg leven, wat hij zelf niet echt beseft of toch niet wil beseffen. Hij wordt ontvoerd en opgesloten in een lege kamer. Daar wordt hij onderworpen aan een heel strak regime, waarbij in zijn basisbehoeften "min of meer" wordt voorzien, en hij verder aan zijn lot wordt over gelaten. Hij vecht heel lang tegen alle gedachten die zich aan hem opdringen, maar kan er tenslotte niet om heen. Hij denkt na over zijn leven, zijn familie, zijn relatie die is stuk gelopen en ook over wat de oorzaak kan zijn van zijn ontvoering. Op een bepaald moment krijgt het boek een totaal onverwachte wending en krijgt hij het logboek van zijn ontvoerder te lezen, waarna de reden voor zijn ontvoering duidelijk wordt. De eenzaamheid en wanhoop van de ontvoerder zijn heel treffend omschreven, helaas is het verhaal ook herkenbaar, in die zin dat je dergelijke verhalen wel eens hoort. Een boek dat de naam psychologische thriller zeker waard is.