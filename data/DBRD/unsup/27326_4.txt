Een verhaal dat vanaf de eerste bladzijde vragen oproept, waardoor je wel verder moet met lezen. Een verhaal over 5 vrienden, gezworen vrienden vanaf de middelbare school. Alles deelden ze met elkaar en de belofte om nooit geheimen te hebben voor elkaar zou nooit verbroken worden... toch?

Dan krijgen 2 van de vrienden een ongeluk en ineens komen er geheimen boven water die het leven van alle 5 op zijn kop zetten, met fatale afloop.

Een prachtig boek, steeds wordt er vanuit 1 van de hoofdpersonen verteld wat steeds op elkaar aansluit, met tussendoor het verhaal over de 5 van de puberteit tot nu. Boeiend, verrassend en met (helaas) een einde waarvan je denkt; dat had nou niet gehoeven. Al met al een fijn boek om te lezen.