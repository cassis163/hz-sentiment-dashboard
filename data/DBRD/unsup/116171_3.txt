Dit boek is het vervolg op “Het duistere pact”. In dit boek zijn er drie verhaallijnen, waarvan je niet meteen weet wat de overeenkomst tussen deze verhalen is. De eerste verhaallijn gaat over Mike, die een nachtmerrie heeft gehad en meteen weet dat er een proces in gang is gezet. Wat dat proces is? Daar komt je vanzelf achter.
De tweede verhaallijn gaat over Aimée, die al twaalf jaar geen contact meer heeft met haar vader. Hij is een geneticus en als hij haar belt om naar zijn levenswerk te komen kijken, voelt ze zich hiertoe verplicht. Haar moeder, die gescheiden is van haar vader, heeft een onverklaarbare angst voor haar ex. Aimée vertelt haar dus niks. Dit is haar beslissing.
De derde verhaallijn gaat over de vijftienjarige Sandra, ze ziet kleuren bij mensen. Wat ze er mee kan, moet ze nog ontdekken. Ze raakt bevriend met Monique, de dochter van de nieuwe buren. Monique gelooft niet in aura’s. Sandra weet dan nog niet wat de reden daarvan is.
Er zijn meerdere verhaallijnen met verschillende personages. In elke verhaallijn zit wel een personage dat ik mag of juist niet. Het meest verwarrende vind ik het verhaal van Aimée en het beste of spannendste dat van Sandra. Zij maakt de grootste progressie in het verhaal door. Ik kan me wel in haar verplaatsen. Met Monique en Aimée heb ik helemaal niks.
Het is af en toe goed je hoofd er bij houden, er zijn lange stukken van een verhaallijn en pas 4 hoofdstukken verder lees je een andere verhaallijn. Het is spannend, soms verwarrend en af en toe aan de saaie kant. Naar mijn idee zou er meer vaart in het verhaal mogen.
De spannende dingen zijn meteen heel gruwelijk. Horror, de strijd tussen Licht en Duisternis, goed en kwaad. Dat maakt het een goed verhaal en zorgt ervoor dat je wilt weten wat de verhaallijnen met elkaar te maken hebben en hoe het afloopt natuurlijk.
Het boek is dik, ruim 435 pagina’s, doordat het lettertype erg klein is, leest het niet snel.
Omdat het naar mijn idee nog geen afgerond verhaal is, vind het eind wat teleurstellend maar aan de andere kant past het wel bij het verhaal. Ik weet niet of er nog een derde deel komt. Het zou zeker kunnen.