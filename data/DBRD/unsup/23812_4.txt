Narcotica, het tweede boek van Emelie Schepp en het vervolg op Memento. Narcotica is los te lezen, maar een stuk interessanter als je Memento ook gelezen hebt.

Ook dit boek heeft als hoofdpersoon Jana Berzelius, van beroep officier van justitie. Ook Danilo Pena keert terug in dit boek. Zij groeiden samen op.

Narcotica begint met een flashback uit de jeugd van Jana.
Vervolgens lezen we Hoe twee meiden geld nodig hebben en zich inlaten met drugssmokkelaars. Zij slikkende bolletjes en vliegen naar Kopenhagen, Denemarken, waarna zij met de trein doorreizen naar Norkoping in Zweden. In de trein gaat het mis. Een van de twee meiden overleeft de reis niet, de ander verdwijnt spoorloos.

Wat volgt is een zoektocht naar dit verdwenen meisje, in de hoop dan ook uit te komen bij de smokkelaars.

Wie heeft de drugsmarkt in Norkoping overgenomen na Gavril Bolknak?
Staat een latere moord in verband met het overleden meisje?
En wat heeft Jana er mee te maken?
Het lijkt dat zij er persoonlijk bij betrokken is. Jana doet haar uiterste best dit verborgen te houden voor de politie, ook al betekent dit dat zij het recht soms in eigen hand neemt.

Intussen gaat het onderzoek door en het net lijkt zich steeds meer te sluiten.

Schepp heeft een vlotte schrijfstijl en weet je vanaf de allereerste bladzijde in het verhaal te trekken.