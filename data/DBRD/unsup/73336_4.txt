Een jaar in het leven van een 12-jarige jongen. Zijn grootste wens, als enthousiast ornitholoog in spe, is het zien van een havik. Zijn grootste angst is dat zijn ouders, die steeds vaker ruzie met elkaar hebben, gaan scheiden.

In dit boek stap je in de gedachtegangen van een jongen die langzaam zijn kinderlijke speelsheid en optimisme verruilt voor een meer volwassen, nuchtere kijk op de wereld om hem heen. Ondanks dat het verhaal zich afspeelt in de jaren 1970 zal het toch herkenbaar zijn voor lezers van verschillende leeftijden. Opgroeien is iets van alle tijden.

‘Havik’ is een met gevoel geschreven en ontroerende coming of age-roman. Een aanrader!