Vier vriendinnen gaan een weekend op survival. Pia is haar werkleven zat en is toe aan een uitdaging en zij wil de onontdekte wereld zien en beleven. Zij weet haar vriendinnen over te halen en plant een uitje naar Winnegosset River om te gaan raften in de wildernis van de Maine. Wini heeft hier eigenlijk totaal geen behoefte aan maar vindt het erger om alleen achter te blijven terwijl haar vriendinnen samen zijn dus verzet ze zich tegen haar angst en gaat mee. Het avontuur tegemoet in 5000 vierkante meter woeste natuur, geen mensen alleen maar de onstuimige rivier, bergen en wildernis. En al snel gaat het mis, vreselijk misâ€¦

De karakters van de 4 vriendinnen zijn erg verschillend waardoor je voor elk wat wils hebt. Wini en Pia worden bijzonder goed uitgewerkt. Maar zeker ook Rachel en Sandra zijn welkome aanvullingen. De meiden gaan elk op hun eigen manier om met stress en moeilijkheden en hun vriendschap komt flink onder druk te staan. Ze moeten echter blind op elkaar kunnen vertrouwen om te overleven. Je voelt hun emoties. Het verhaal leest dan ook heerlijk weg, je wordt echt meegevoerd de rivier over. Je moet echt doorlezen. En het slot is bijzonder verrassend, dat was echt een kadootje. Het boek zou erg mooi zijn om verfilmd te worden. Ik zag het al helemaal gebeuren, erg beeldend beschreven. Erg goed gedaan. Ik geef het boek 4 **** sterren.
Ik wil graag LS Sterrenthriller Leesclub bedanken dat ik mee mocht doen om dit geweldige boek te pre-readen.