Kefah Allush
Beroep Presentator, uitvoerend producent, auteur
Jaren actief 1987-heden
Kefah Allush (Nablus, 1 december 1969) is een Nederlands presentator, mediaproducent en auteur van Palestijnse komaf. Hij groeide op in Vlaardingen, dat hij na voltooiing van de havo op zijn zeventiende verliet voor een carrière in de omroep. Hij begon bij de educatieve omroep Feduco en Omroep Rotterdam en stroomde al snel door naar de Hilversumse omroepwereld.

Opgegroeid met een seculier-islamitische achtergrond, noemde hij zich atheïst. Toen hij tegen de dertig liep bekeerde hij zich tot het christendom.[2]

Biografie

Kefah Allush in 1988
De eerste grote radioreis maakte Allush als 18-jarige, in 1988, als hoofdpersoon en tolk voor een reportage van Theo Uittenbogaard voor de VPRO-radio, waarin hij tijdens de Eerste Intifada terugkeerde naar zijn geboorteplaats Nablus.[3] Tien jaar later werkte hij opnieuw samen met Uittenbogaard als interviewer, tijdens een tocht door het Rifgebied voor de NPS-televisie-serie De Toestand in Marokko. Hij presenteerde onder andere televisieprogramma's als Hollandse Nieuwe, Werk TV, Wat doe jij nou?, Babylon en Voor je Kiezen. Dit laatste was een live-programma van de IKON waarin in aanloop naar de roemruchte Tweede Kamerverkiezingen van 2002 elke week een lijsttrekker aan de tand werd gevoeld door een panel.[4] Intussen leerde hij het vak op de vloer als productieassistent en producer. Langzaam groeide hij uit tot redacteur, regisseur, eindredacteur en uitvoerend producent. Als televisiemaker scoorde hij hoge ogen met De Toestand in Marokko en Urbania, beide voor de NPS.

Van 2004 tot 2009 werkte hij als gedelegeerd producent bij de internationaal opererende productiemaatschappij Eye2Eye Media. In die hoedanigheid was hij verantwoordelijk voor televisieprogramma's als McDonald's Kitchen, De Mis(s) Verkiezing, De Nationale Bijbeltest, Sterren op het Doek en Expedition Unlimited.

Bij de EO
Allush trad in 2009 in dienst bij de Evangelische Omroep. Als uitvoerend producent was hij verantwoordelijk voor producties als The Passion, De Pelgrimscode en Kerstfeest op de Dam. Daarnaast presenteerde hij de televisieprogramma's De Kist en De Verandering, het NPO Radio 1-programma Dit is de Zondag en werd hij een van de presentatoren van het dagelijkse NPO 2-programma Geloof en een Hoop Liefde (voorheen was hij tevens 'de stem' van dit programma). Eind 2013 was hij te zien in Kerstgroeten uit Bethlehem, waarin Allush en 'pro-Israël'-christen Andries Knevel elkaar kennis lieten maken met de Israëlische respectievelijk de Palestijnse kant van het leven in dat deel van het Midden-Oosten.

In 2016 presenteerde hij de zesdelige serie Van Nablus naar Ninevé, waarin hij de oude, minder bekende volken en culturen in het Midden-Oosten herontdekte: Samaritanen, mandeeërs, druzen, kopten, bedoeïenen en jezidi's. In 2017 werd deze serie opgevolgd door Van Ninevé naar Nazareth. Allush was in januari 2017 te zien als presentator van de vijfdelige EO-serie Rot op met je religie. Op 13 april 2017 was Allush de verslaggever van de processie in The Passion, gehouden in Leeuwarden. In september 2018 onderzocht Allush in de 4-delige documentaireserie De Kruisvaarder en de Sultan hoe Friese boeren in de dertiende eeuw aan de Vijfde Kruistocht (1213-1221) hebben deelgenomen. Van 24 tot en met 27 december 2018 werd de door hem gepresenteerde vierdelige documentaireserie Jezus van Nazareth uitgezonden.

In 2019 bracht Allush zijn eerste boek uit, een thriller: De munt van Judea.

De munt van judea is het verhaal van een jongeman op zoek naar zijn vader,op zoek naar de waarheid maar vooral op zoek naar zichzelf.
Wat ik tegelijkertijd frustrerend maar ook leuk vond was dat er dingen gebeurden die je nieuwsgierig maakten naar het wie en waarom maar dat je er niet direct de antwoorden op krijgt.
Het boek is voor mij geen thriller,wel een spannend misdaadverhaal.
Gabriel reist naar jeruzalem nadat hij een mail ontvangt dat hij daar namens zijn vader een pakje dient op te halen.Myriam heeft daar een antiquairszaak en heeft het pakje van zijn vader in bewaring .Diezelfde vader verliet hem en zijn moeder 30j geleden in alle haast zonder verklaring.
Al die jaren liet hij niets van zich horen,Gabriel is daar zeer kwaad om toch word de journalist in hem wakker en reist hij naar Jeruzalem om het pakje op te halen en in de hoop van zijn vader te vinden .Hij word op slag verliefd op Myriam maar onhandig in de liefde gebeurt daar eerst niets mee.
Myriam legt Gabriel uit dat hun vaders vrienden waren en de brief eigenlijk voor hem bedoeld was,ze legt Gabriel uit wat ze weet,behalve de brief bevat de envelop ook een oude waardevolle munt .
Veel is het niet,behalve de brief is alleen geweten dat Mounier 30j geleden is gevlucht naar waar of waarom voor wie is hij gevlucht,wie zit hierachter,is hij dood en verbergt hij zich?Allemaal vragen zonder dat iemand behalve Mounier een antwoord heeft.
Dit spannende verhaal voert ons van Jeruzalem van de ene plaats naar vele anderen,overal een hele hoop mysteries zonder antwoorden.Van Jeruzalem gaat het naar de westelijke Jordaanoever,de grenspost Allerby bridge Israelische zijde,Jordanie 20km ten westen van Amman ,Desert Highway 10km ten zuiden van Amman,Petra,daar ontmoeten ze Maya en Johnnie die zich zo laat noemen omdat hij op Johnnie Depp lijkt.
Ze worden daar niet veel wijzer en reizen verder,ze komen Mounier op het spoor of denken in ieder geval te weten waar hij zich als hij nog in leven is schuil houd.
Gabriel en Myriam stappen op vlucht 737 M S708 Amman-Cairo Ethiopische hoofdstad Addis Abeba en vandaar naar Debra Marqos Gondar.
Uiteindelijk word het mysterie ontrafelt,hoe kwam de vader van Gabriel aan de munt,en wat maakt dat onbekenden tot alles bereid zijn om dat kleinood te bemachtigen?De munt van Judea is voor mij een misdaadroman met een inhoudelijk mooi verhaal,een vleugje romantiek en veel intriges.