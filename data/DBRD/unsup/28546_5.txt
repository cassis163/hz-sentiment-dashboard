' De neven Gérault, driekwart melkvee, een kwart vlees'.
Een willekeurig bijzinnetje. Voor commissaris Adamsberg een hint, een aanwijzing waar Cupido, een trouwe viervoeter, zich bevindt.
Exemplarisch voor de surrealistische humor die uit de pen van Fred Vargas vloeit.
De enige commissaris ter wereld met een uitgelezen brigade van medewerkers die allemaal, stuk voor stuk, een niet alledaagse karakterologische eigenschap hebben die hen tot hun recht laat komen bij de opsporing van boeven en ander gespuis
De moord in het bijzondere is van een ongelooflijk bruutheid. Vargas doet haar best om er bijzonders van te maken en het moet gezegd worden. Het lukt aardig. Wij zullen ons beperken tot de hulpmiddelen: een bijl, een motorzaag, een zware granieten steen en een hakblok. Dat moet volstaan.

Adamsberg heeft niet in de gaten dat zich donkere wolken boven hem samenpakken. Danglard wel en stapt dan ook prompt over van de witte naar de rode wijn ' Ordinairder, maar minder zuur'
Een race tegen de tijd.
Vijf, zes dagen heeft hij alvorens de bijl valt.
De reis voert naar Kiselvejo in Servië,alwaar de wortel van een dodelijk verhaal te halen valt.

Humoristisch, spitsvondig, éloquent, Fred Vargas op haar best.

Vijf sterren