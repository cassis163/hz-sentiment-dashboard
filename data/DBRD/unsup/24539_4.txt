Paige Holden, de stoere karate dame met wie we eerder ook al kennismaakten, is getuige van een bizarre moord op een vrouw voor haar huis.
Al snel blijkt het om Elena te gaan wiens man, Ramon Munoz, zes jaar eerder veroordeeld is voor de moord op een jonge vrouw tijdens een ruig feestje.
Net voordat de vrouw overlijdt geeft ze Paige in vertrouwen informatie wat haar man vrij kan pleiten van die moord en omdat Paige als priv√©detective in opleiding in opdracht van de moeder van Ramon Munoz reeds een onderzoek doet naar die zaak, is al snel duidelijk dat die informatie van groot belang is.
Even later is Paige zelf slachtoffer van een aanslag maar wordt ternauwernood gered door Grayson Smith, de openbaar aanklager in de zaak van Ramon Munoz, dit kan geen toeval zijn.
Paige, Clay en Grayson bijten zich vast in de zaak maar hebben dan nog geen idee wat hen te wachten staat, iemand probeert hen koste wat kost tegen te houden.

Een goed opgebouwd verhaal met sterke karakters, vol spanning tot het eind met een verrassend eindplot. Het enige wat vanaf het begin al duidelijk is, is de opbloeiende romance tussen Paige en Grayson.