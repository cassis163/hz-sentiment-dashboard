Alhoewel de bibliotheek aangeeft dat het hier om een familieroman gaat, zou ik dit boek eerder omschrijven als een spannende roman. Als Marjolein er na het dodelijk ongeluk van haar man Luc alleen voor komt te staan, verliest ze de controle over haar leven. Spanningen en onzekerheid om haar gezondheid, problemen op het werk, intriges bij het koor waar ze zingt, een vreselijk bemoeizuchtige moeder, het wordt haar allemaal teveel. Ze is gefocust op het idee om een nieuwe vader voor haar kinderen te vinden en gaat hierin wat te ver. Het boek heeft een zeer prettige schrijfstijl en leest heerlijk weg. De verhaallijn over een stalker loopt als een rode draad door het boek en geeft het daardoor een thrillerachtig tintje. Al met al een heel lekker boek om te lezen, wat mij betreft dan ook een aanrader!