Souvenir van Marcella Kleine. Het is een boek met twee verhaallijnen. Aan de ene kant heb je het verhaal van Susan, Johan en Esther die met z'n drietjes rondreizen door de gordel van smaragd. Aan de andere kant het verhaal van Susan die met haar dochtertje Esmée een bestaan probeert op te bouwen. Op een dag slaat het noodlot toe en wordt Esmée ontvoerd van het kinderdagverblijf. Hoe moet Susan dit ooit te boven komen? Door wie is ze meegenomen en is ze nog wel in leven? Haar zoektocht naar haar dochter brengt haar terug in Indonesië. Waar haar vroegere vrienden gesetteld zijn. Een mooi, meeslepend verhaal met een prettige schrijfstijl.