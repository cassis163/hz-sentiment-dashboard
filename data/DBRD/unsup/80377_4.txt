Rachel (Rach) is nog niet zo heel lang met de Schotse journalist Jack Ross, maar ze weet het zeker, dit is de man van haar leven. Gelukkig maar, want ze is zwanger. Op een nacht ziet ze op de tablet van Jack een bericht oplichten en voor ze het weet steekt haar wantrouwen de kop op. Hetzelfde wantrouwen wat haar vorige relatie om zeep hielp. Dat zal toch niet weer gebeuren? Er staat zoveel op het spel, maar als ze Jack vervolgens op een leugen betrapt en op nog één, wat is er dan nog wel waar? En heeft Rachel wel recht van spreken?

Een complexe roman waarbij het draait om "wat is de waarheid?" En hoe belangrijk is die waarheid omtrent gebeurtenissen uit het verleden. Heeft een verhaal niet altijd twee kanten? Bij Rachel overheerst haar wantrouwen en ze wil de waarheid, Maar hoe ver kan je gaan om de waarheid boven tafel te halen, want voor ze het weet maak je meer kapot dan je lief is.

Het boek vertelt het verhaal van Rachel en haar onzekerheden. Zij heeft zelf ook een verleden waarin waarheid en leugens elkaar afwisselden. Ze moet nu keuzes maken en dat valt niet mee. Toch lukt het haar, mede door vrienden en familie om het verleden te accepteren en om naar de toekomst te kijken, maar daar heeft ze veel tijd voor nodig. Tussendoor krijgt de lezer een stukje uit het verleden van Rachel te zien, ze was arts in opleiding en ze was goed met een sterke intuïtie. Toch heeft een beslissing die juist leek , haar in problemen gebracht.

Gilly McAllister heeft een fijne schrijfstijl en laat de personages tot leven komen in haar debuutroman. Rachel en Jack zijn goed neergezet en uitgewerkt. Laagje voor laagje krijg je inzicht in hun denken en doen en leer je begrijpen waarom bepaalde keuzes zijn gemaakt en waarom nieuwe beslissingen worden genomen.

Een mooi opgebouwde roman, waarin in liefde en leugens elkaar verdringen om de aandacht. Kan de liefde groot genoeg zijn om een heftig verleden achter zich laten? Een roman die je laat nadenken, want wat zou jij doen?