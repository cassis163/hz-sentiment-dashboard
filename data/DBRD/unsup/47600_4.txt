Dit boek draait om enkele zware thema’s in het leven zoals verlies, rouw, bedrog, kinderloosheid, vriendschap, huwelijk en liefde. Ik kan de schrijfster alleen maar complimenteren met dit resultaat. Een prachtig verhaal dat je meesleept in de emoties en de dillema’s van een vrouw die van het één op het andere moment haar wereld om ziet vallen... Janine verliest niet alleen haar man, maar door het bedrog dat ze ontdekt, ook zoveel meer...

Het boek neemt je mee in de maanden na het verlies van haar man en je gaat van haar houden. Haar beste vriendinnen, haar buren en zelfs haar grootste vijand, je leert ze kennen door haar bril en dat is genieten. Janine gaat confrontaties niet uit de weg, stapt op haar vijand af zoals menigeen niet zou durven en wat dat haar oplevert, kunnen sommige mensen alleen van dromen.

Onverwachte keuzes van Janine gecombineerd met een fijne schrijfstijl van Olga maken dit een boek dat je vasthoudt van het begin tot het einde en dat je op verschillende momenten enorm verrast.

Achterop het boek staat de quote “Everything will be okay in the end. If it’s not okay, it’s not the end.”. Hopen dus op een deel twee waarin liefde zal bloeien en het leven weer helemaal okay zal zijn...