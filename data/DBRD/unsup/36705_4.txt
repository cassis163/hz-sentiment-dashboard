De natuurlijkheid waarmee de auteur de verschillende perspectieven naar voren schuift toont haar absolute meesterschap in de vertelkunst. Je leert de personages op uiteenlopende manieren kennen en sluit al gauw zowel criminelen uit de onderwereld als brave schoolmeisjes in je hart. Alle personages zijn immers op zoek naar een manier om zichzelf te kunnen zijn en hun dromen waar te maken. De herkenbare thematiek en chronologische volgorde van de gebeurtenissen versterken de vlotte leesbaarheid. Hoewel sommige verhaallijnen vrij voorspelbaar zijn, slaagt Egan er in om voldoende verrassingselementen in te bouwen die de personages tot het einde toe intrigerend houden.

Manhattan beach is een historische roman met knipogen naar familiedramaâ€™s, detectives, oorlogsverhalen en coming of age boeken. Jennifer Egan bundelt het allemaal tot een intrigerend verhaal met levensechte personages en spannende gebeurtenissen. Na afloop kan je niet anders dan hopen dat er ooit een vervolg geschreven zal worden.

Mijn volledige recensie lees je op mijn blog: https://www.hebban.nl/spot/smakelijk-lezen/nieuws/narratieve-kracht-manhattan-beach-jennifer-egan