Mooi boek. Behalve de interessant gebrachte stelling van de Rede vs Intuïtie voornamelijk inzake de Liefde in dit boek (maar ook tov de snel ontwikkelende wetenschap, en het afnemende Christelijk geloof), vind ik ook leven in de 18e eeuw prachtig omschreven: diverse sociaal maatschappelijke lagen, de`society`,feminisme, opkomend Amerika - geloof in ongekende mogelijkheden.
Blij wordt ik van dingetjes als het vertelperspectief: via Lucia´s ogen (engelse titel In Lucia´s eyes), de verwijzing naar de Heilige Lucia die haar ogen verloor voordat zij vanwege haar geloof geëxecuteerd werd ( Saint Lucy met lux zijnde als `verlicht` - op de hoofdpersoon maar ook de 18e eeuw), als het uiteindelijke Zien (waarvan ook het perspectief besproken wordt) van de les van haar leven.
Met Casanova heb ik niet zo veel, maar omdat ik vooraf niet van de link in het verhaal wist vind ik het wel een enorm originele insteek, en gelukkig niet de verheerlijking en bewondering die ik elders vaak proef.
Daarentegen biedt dit boek een verhaal van een bewogen leven van een vrouw, voor mij interessanter dan het zijne.

Er is genoeg gezegd door mijn mede-Dizziers in onderstaande uitgebreide reacties, kan alleen maar toevoegen dit ik er van heb genoten en geen vooroordelen meer zal opvoeren betreffende Historische romans . Won overigens de Libris Literatuur Prijs in 2004