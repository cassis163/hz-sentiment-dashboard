Denise Mina kan schrijven en ze kan een origineel verhaal vertellen. De plot is niet zo eenvoudig als het lijkt. Wat Mina bijzonder goed getroffen heeft zijn de gevoelens van de bedrogen echtgenoot, wiens vrouw voor een verschrikkelijke moord is veroordeeld. Je kan in alle opzichten met hem meevoelen. Natuurlijk is die vrouw onschuldig, denk je steeds, maar hoe zit het toch? Waarom al die geheimzinnigheid? Alles is toch anders dan iedereen dacht. Knap gedaan, alleen jammer dat het einde tamelijk abrupt is.