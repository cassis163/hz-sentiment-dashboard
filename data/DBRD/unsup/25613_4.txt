Afpersing, armoede, corruptie, straatbendes, werkloosheid, onzekerheid, angst, geweld en de dood.............David van Reen beschrijft het leven van Vellah en haar zusje Nancy, die na het overlijden van hun moeder samen moeten zien te overleven in Kenia. Het verhaal is in en in triest. Het is voor ons niet voor te stellen dat kinderen tegenwoordig nog in zulke omstandigheden moeten leven. Ik hoop dat het verhaal veel mensen wakker schut. David van Reen weet waarover hij schrijft. Hij kent het land, de cultuur en de mensen. Wat ik erg mooi vind aan het boek is dat de hoofdpersonen nooit hun hoop of geloof verliezen.

Het is jammer dat het boek, toen het verscheen, erg weinig aandacht heeft gekregen. Het verhaal wat beschreven wordt is toch heel actueel. Hulporganisaties vragen dagelijks in kranten en op tv geld voor de opvang van kinderen in Afrika. Ook de school waar mijn kinderen op zitten voert dit jaar actie voor een school in Kenia. Helaas kan niet elk meisje in Kenia deelnemen aan één van de vele hulpprogramma's. Voor vele van hen ziet het leven er dan net zo uit als dat van Vellah en Nancy.........