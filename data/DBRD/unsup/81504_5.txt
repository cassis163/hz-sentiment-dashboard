Elin ligt op de grond, gevangen in pijn, bloedend. Het leven stroomt uit haar lichaam. Balancerend tussen leven en dood herbeleeft ze haar verleden - hoe ze op een dag ontdekte dat haar bestaan een grote kluwen leugens was. En hoe ze de waarheid dacht te kunnen vinden door te gaan werken in een tbs-kliniek. Maar aan elk antwoord dat ze vond, hing een prijskaartje.

Mijn mening:

De cover is wit maar daarop een vlinder. De titel is in het zwart gedrukt en springt er echt uit.
Niet echt een boek wat ik meteen zou oppakken in de boekhandel maar na het lezen past het wel heel mooi bij het verhaal.

Ilse Ruijters is voor mij nog onbekend als schrijfster maar ik heb al wel veel over haar gehoord. Dit maakte mij dan ook reuze nieuwsgierig naar dit boek.

Het boek heeft een mooie vlotte schrijfstijl en de hoofdstukken zijn van een goede lengte. Wel gaat het af en toe van heden naar verleden wat voor mij niet vervelend was. Het maakt het meteen duidelijk wat de bedoeling is van Elin.

Vanaf de eerste regel had het mij te pakken. Wegleggen was dan ook erg lastig.
De personen en ook de omgeving worden erg sterk uitgewerkt. Je leeft echt met Ilse mee en ook voel je haar angst. Aan bepaalde personen kreeg ik gewoon een hekel. We mogen mee kijken in een TBS kliniek en dit doet Ilse erg goed en realistisch.

Het verhaal bracht me af en toe compleet in verwarring . Wanneer je denkt te weten hoe het nu precies allemaal zit, kwam er toch weer een twist zodat je gaat twijfelen. Echt heel goed gedaan door Ilse. Genoten heb ik van elke bladzijde en ik zal het boek ook zeker aanbevelen.
Van mij 5 sterren. Dik verdiend