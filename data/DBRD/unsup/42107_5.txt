The Trouble with Goats and Sheep heb ik in het Engels gelezen. Ik weet niet hoe dit boek in vertaling overeind blijft want de hele sfeer is zo in en in Brits. In het Engels is het in ieder geval een heerlijk boek en dat is het waarschijnlijk ook in de Nederlandse vertaling.

In het boek gaan twee meisjes van een jaar of 10 op zoek naar God en de vermiste mevrouw Creasy. Het blijkt dat de mensen die in de straat wonen het een en ander te verbergen hebben. Het verhaal wordt grotendeels gedragen door de dialogen tussen de twee meisjes maar ook andere straatbewoners komen aan bod. De thema's zijn erg actueel want het gaat voor een deel over hoe wij kunnen worden be√Ønvloed door halve waarheden, vooroordelen kunnen ontwikkelen doordat iemand zich anders gedraagt en er anders uitziet dan wat als "de norm" wordt gezien. Langzamerhand komen we achter de dynamiek in de straat en het is soms pijnlijk herkenbaar. Cannon houdt er blijkbaar van om de sores van de gewone man/vrouw onder de loep te leggen en ze is er goed in. De hilarische momenten en dialogen in het boek nemen niet weg dat er duidelijk herkenbare problematiek wordt benoemd. Het wordt echter nooit prekerig en het boek heeft een voor mij bevredigend, open einde.

Een indrukwekkend debuut en zeker een aanrader.