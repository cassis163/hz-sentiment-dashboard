Een maatschappij waarbij je altijd binnen zit en ieder gegeven over buiten vervaagd is. Het vuile werk opknappen voor mensen die je als niet meer zien dan het afval in de recyclekamer. Dat is het leven van Trella. Ze is een sloof, net als de duizenden anderen die samen met haar opgepakt leven in de onderste niveaus van binnen. Dagelijks doet ze het vuile werk voor de oppers, een bevolkingsgroep die boven hen leven. Maar Trella is niet zomaar een sloof, ze staat bekent als de koningin van de buizen. Waarbij ze, tijdens haar schoonmaakklus, op plaatsen kan komen waar nog nooit iemand voet heeft gezet. Wanneer er geruchten ontstaan over buiten waardoor haar vriend Cogon in problemen komt, komt Trella in actie. Het enige dat ze kan doen om hem te redden, is het zoeken van de mysterieuze poort, die volgens de geruchten de uitweg naar buiten is.

De personages en de wereld waarin ze leven zijn bij aanvang van het verhaal zeer abstract. Het roept zeker enkele vragen op als; Hoe groot is het? Hoe is het ontstaan? Door erachter te komen wat Buiten is, probeer je een idee te krijgen wat voor wereld Binnen is. Pas tegen het eind krijg je antwoord op deze vragen en vallen alle aspecten samen.

Het is zeer aangrijpend verhaal over verraad, vriendschap, vertrouwen en uiteraard liefde. De liefde is een geliefd thema in Young Adult-literatuur. Snyder maakt hier gebruik van, maar op een prettige subtiele manier.

Het verhaal heeft een nogal voorspelbaar verloop. Door het toeval en het geluk dat Trella treft, weet je al bijna zeker hoe het boek zal aflopen. Toch weet Snyder de lezer te verassen met onverwachte wendingen.

Snyder speelde ook sterk met de grens van het irrealistische. Het geluk dat Trella treft, zorgt ook voor het voorspelbare verloop. Maar telkens wanneer het verhaal dreigde mijn aandacht te verliezen, wist Snyder telkens weer een aspect aan te brengen dat me weer helemaal bij het verhaal bracht.

Het boek is dus een echte aanrader!