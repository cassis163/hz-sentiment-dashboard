Ik ben door het boek heen gevlogen, wat is dit een fantastische triller. Een boek dat start met het verhaal van de jonge Ellen die iets verschrikkelijks meemaakt. Maar daarna overgaat naar het verhaal van de volwassen Ellen. Een verhaal waarin je regelmatig op het verkeerde been wordt gezet en met een geweldig plot. Een heerlijk boek om te lezen. De hoofdstukken zijn kort en gaan uit van steeds één van de personages. Die spreken aan en zijn zeer herkenbaar, sommigen irritant, sommigen lief, sommigen onvoorspelbaar. Ik wilde meer weten, dus ging ik nog sneller lezen want niks is zoals je denkt en het is enorm spannend. Het einde is enorm verrassend!
Ik kan niet wachten op een volgend boek van Yvonne!