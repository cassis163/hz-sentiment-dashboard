Dit is het tweede boek van de Gentleman Bastard serie. En hij is goed. Hij is spannend en grappig tegelijk, deze boeken zijn gewoon geweldig. Zo geweldig dat ik nu al zeker drie jaar aan het wachten ben om het derde boek, maargoed.

Boek twee, ‘Rode zee onder een rode hemel’, gaat verder waar het eerste boek stopt. Locke en Jean zijn Camorr ontvlucht, hun leven hangt aan een draadje maar uiteindelijk slepen ze zich er door heen. Als Locke uit zijn depressie en schuld gevoelens ontwaakt merkt hij op dat ze zijn terecht gekomen in Tal Verrar, de machtigste plaats aan de horizon. Hier zitten absoluut mensen die vragen opgelicht te worden en Locke en Jean pikken hun leven weer op.

Maar ook hier heeft iemand Locke’s expertise nodig.. en hij is behoorlijk overtuigend. De klus die zij voor hem moeten doen belooft weinig goeds want Locke en Jean moeten zich voordoen als piraten. Iets wat ze niet bepaald ligt. Hun vriendschap wordt flink op de proef gesteld en het loopt een aantal keer ontzettend uit de hand. Maar toch maken deze twee graag een gaatje vrij in hun drukke piraten-agenda om wraak te nemen op diegene die hun leven overhoop heeft gehaald.