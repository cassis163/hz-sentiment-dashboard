‘Zeven perfecte dagen’ klinkt vanaf het begin al intrigerend. Want wat is er tussen Eddie en Sarah gebeurd? Komen ze nog bij elkaar? En wat is er met Sarah in het verleden gebeurd?

Rosie Walsh maakt je vanaf het begin als nieuwsgierig naar de afloop van dit verhaal. Het begint als een roman, bijna lief en schattig en je wisselt als lezer steeds tussen het heden en het verleden. Hierdoor wordt het verhaal bijna thrillerachtig, met een verrassend einde. Rosie Walsh heeft het verhaal echt heel goed in elkaar gezet.

‘Zeven perfecte dagen’ is niet alleen een liefdesverhaal, maar ook bijna een thriller, ontroerend en heel erg verrassend. Ik heb dan ook met volle teugen van dit boek genoten.