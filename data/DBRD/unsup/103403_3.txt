Zeker nu tijdens het proces van Willem Holleeder is dit boek extra interessant. Na het verbijsterende verhaal dat Astrid vertelt in Judas ben je benieuwd hoe het verhaal verder gaat.
Voor mij gaat het boek vooral over angst. Angst voor iemand in je eigen familie, angst voor de dood, angst om de mensen van wie je houd achter te moeten laten. En dit omdat je eigen broer opdracht heeft gegeven om je te laten liquideren.
Justitie faalt er behoorlijk in om bescherming te bieden vanwege allerlei regels. En vooral de maatregelen die Astrid heeft moeten nemen om haar eigen veiligheid te waarborgen vind ik heftig.
Het boek is een mooie aanvulling op Judas. Maar op zichzelf niet al te spannend. En toch wil je het lezen omdat je weet dat deze personen echt rondlopen.
Hopelijk komt er ook een boek over het proces en de afloop daarvan. Je gunt het de mensen in het boek om een rustig en vooral veilig leven te leiden.