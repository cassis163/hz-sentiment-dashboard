Twee tegenpolen, Mikael Blomkvist en Lisbeth Salander. Hij is een charmante man en een kritische journalist van middelbare leeftijd, uitgever van het tijdschrift Millennium. Zij is een jonge, gecompliceerde, uiterst intelligente vrouw met zwartgeverfd haar, piercings en tatoeages, én een uitermate goede hacker. Samen vormen ze een ongewoon, maar sterk team.

Mikael wordt benaderd door oud-zakenman Henrik Vanger. Veertig jaar geleden is de zestienjarige Harriët Vanger op mysterieuze wijze verdwenen en vermoedelijk vermoord. De zaak is echter nooit opgelost en inmiddels verjaard. Toch wil Henrik Vanger graag dat Mikael zich hier nog eens op stort.

Journalist Mikael Blomkvist is veroordeeld wegens smaad. Terwijl hij zijn spullen inpakt op de redactie van zijn blad MIllennium wordt hij gevraagd om voor een grootindustrieel, Hendrik Vanger te komen werken.
Hij word ingehuurd om een familiekroniek te schijven, maar op de achtergrond dient hij eigenlijk uit te vinden wat er met zijn veertig jaar geleden verdwenen nichtje Harriet is gebeurd. Alhoewel Mikael de kans klein acht dat hij de zaak kan oplossen, gaat hij toch op onderzoek uit.
Hij komt erachter dat de familie Vanger een familie is vol met aparte figuren. Wanneer hij dan ook steeds dichter bij de waarheid komt stuit hij keer op keer op nieuwe gruwelijke en verbazingwekkende problemen.

Ik vond het heel erg lastig om in het verhaal te komen, ik heb dan ook een aantal bladzijdes doorgebladerd om verder te gaan lezen wanneer Mikael zijn taakomschrijving krijgt van Hendrik Vanger. Vanaf dat moment sprak het verhaal mij erg aan en heb ik het nauwelijks weg kunnen leggen. De onvoorspelbaarheid en de karakters van het verhaal zorgen ervoor dat je echt aan het denken gezet word over wat er nu precies is gebeurd.