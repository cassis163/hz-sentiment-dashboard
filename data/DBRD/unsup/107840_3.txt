Het is alweer even geleden dat ik een boek heb gelezen van de man met die achternaam waarbij je steeds moet nadenken hoe je hem uitspreekt (Leskwaa, geloof ik). Met dit boek is hij aan een nieuwe serie begonnen. De titel zegt al genoeg. In eerste instantie ben je bang dat je een kopie van Patterson's Woman's Club zult aantreffen, maar dat is (naar mijn smaak) gelukkig niet het geval.
Het verhaal steekt goed in elkaar en zoals het hoort word je verschillende kanten uitgestuurd. Toch verslapt het verhaal halverwege. De finale mag er echter zijn. De verhouding tussen de private eye en de politieman doet inderdaad wat onrealistisch aan, maar je moet wat als schrijver. VN gaf dit boek 4 sterren, wat mijns inziens aan de royale kant is. Het is wel gewoon goed.