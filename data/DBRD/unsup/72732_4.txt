Pol en Polleke hebben een super lieve oma. Als ze op een dag bij hun oma zijn gaan ze een groot avontuur tegemoet. Bij oma komt magie tot leven. Pol komt erachter dat de poefjes kunnen vliegen. Ze nemen hem mee naar een bijzonder land. Koning Barbaro heeft daar de macht. Ook is er een vreselijke heks aanwezig. Ze heet Gemena en doet haar naam eer aan. Pol komt daar de reus Gigantus tegen in de kerkers. Samen besluiten ze om te ontsnappen.
Polleke mist haar broer enorm en ze gaat hem achterna. Zij belandt in Luilekkerland. Daar kun je alles eten. Alles is eetbaar, maar sommige eetbare wezens leven ook echt.
Pol heeft nog iemand die hem helpt :een raaf. Deze vogel kan praten.
Komen Pol en Polleke weer bij elkaar en komen ze ooit weer thuis?
Het is een prachtig, beeldend geschreven, Fantasie vol kinderboek. Wat erg leuk is: Er zit een Minecraft wereld in. Dat is toch erg actueel op het moment. Ook gaan ze naar een themapark in Hoorn. Erg leuk als je Er zelf bent geweest.
Het leest vlot. Groot lettertype. Korte hoofdstukken. Leuke illustraties, maken het verhaal nog completer. Leuk om te lezen, maar ook om voor te lezen!
Ik voelde de hele sfeer van kinderboeken uit mijn jeugd. In het bijzonder: Roald Dahl. De Gvr. Echt zo leuk dat het boek je weer even kind maakt. Heerlijk . Het krijgt van mij 4****