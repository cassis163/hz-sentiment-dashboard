Aurelie is eigenaresse van een klein restaurantje. Op de dag dat haar hart wordt gebroken koopt en leest ze een boek van Robert Miller waarin ze zelf de hoofdrol speelt.
Andre is redacteur en vertegenwoordigd Robert Miller, maar is eigenlijk zelf de schrijver.
Als aurelie op zoek gaat naar Robert Miller volgt een kluchtachtig liefdesverhaal tegen de achtergrond van Parijs.

De eerste twee hoofdstukken zijn even wennen, het wordt verteld vanuit afwisselend Aurelie en Andre, daarna loopt het verhaal wel. Het is wel verrassend om de hoofdstukken vanuit Andre te lezen, een liefdesverhaal door de man verteld, leuk verfrissend. Het verhaal zelf is leuk, maar niet heel bijzonder, man, vrouw, problemen en happy end, maar met een Frans sausje is het toch net even anders.