De eerste keer las ik de M, N en O omnibus in het Nederlands in het jaar 2004, nu las ik de O als e-boek in het Engels, met het Nederlandse boek er naast. Het bleef een beetje aan de saaie kant en erg traag. Kinsey onderzoekt de aanslag op haar eerste ex-man, Mickey Magruder. Hij is neergeschoten en ligt in coma in het ziekenhuis. Kinsey had geen contact meer met hem na haar scheiding. Ze was bij hem weggegaan nadat hij van moord op een veteraan was beschuldigd. Hoe die moord dan in zijn werk was gegaan had ze niet zorgvuldig onderzocht.
Nu duikt een doos met oude bezittingen van Kinsey op. Ze komen uit het huis van Mickey, die in geldnood blijkt te zitten en zijn inboedel had moeten verkopen. Dan ontdekt ze, dat hij niet de dader had kinnen zijn van de moord waarvan hij werd beschuldigd. Hij was in gezelschap van een andere vrouw, die in die tijd in een bar werkte waar Mickey vaak met zijn vrienden kwam.
Als Kinsey op onderzoek gaat ontdekt ze meer zaken uit het verleden van Mickey, die nieuw voor haar zijn en op allerlei zaken een ander licht werpen. Het is was Amerikaans allemaal en niet altijd goed te begrijpen met mijn Nederlandse ogen. Maar vooral: het duurde zo lang, het was zo traag....
Ik had ook geen moment het idee, dat ik dit boek al eens eerder had gelezen, zoals ik anders bijna altijd heb. Hier wist ik echt helemaal niets meer van. Hopelijk is de P beter.