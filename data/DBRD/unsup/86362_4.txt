De opa van Stijn heeft kanker en weet dat hij niet meer beter zal worden. Opa wil niet als een kasplantje eindigen dus kiest hij voor euthanasie. Maar nu het nog kan wil hij met Stijn een fietstocht maken met overnachtingen. Hij koopt een elektrische fiets en tegen de wil van de rest van de familie in gaan de twee op pad. Het wordt een tocht om nooit te vergeten met veel patat en cola, goede gesprekken en lol samen. Je merkt dat Jacques Vriens zelf opa is want de band met kleinzoon heeft hij heel levendig beschreven. Daardoor grijpt het onvermijdelijke eind je des te meer aan. Er zijn niet veel kinderboeken met het thema euthanasie en daarom denk ik een nuttig boek. Vriens laat een ieder vrij in zijn mening en moedigt daardoor het gesprek hierover aan. Zie ook het prachtige filmpje op : https://leesmetandermansogen.nl/