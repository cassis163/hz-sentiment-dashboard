Michael Robotham heeft met Verwachting een totaal ander boek geschreven dan je zou verwachten van hem. Geen van zijn vaste karakters te bespeuren en al helemaal geen actie of spanning. Het is eerder een psychologische roman met een spannend tintje geworden. Zonder dit tintje zou je het al bijna een soap kunnen noemen. Als je het niet wist, zou je nog denken dat een vrouwelijke schrijver dit boek geschreven heeft. Of hij had een vrouwelijk publiek voor ogen. Verwachting heeft dus niet aan de verwachtingen voldaan.
Dit neemt niet weg dat het boek vlot leest. Robotham zet zijn personages levensecht neer en op een bepaalde manier houdt hij de lezer toch bij het boek. En dit ondanks dat je de eerste helft van het boek al voelt waar het ongeveer zal op uit draaien, wat je op de helft dan ook effectief te weten komt.
Als thriller voldoet dit boek niet. Van Robotham verwacht je een ander soort boek en als fan van deze auteur kom je dan bedrogen uit. Aan het einde heeft hij nog wel een mooie draai aan het verhaal gegeven.