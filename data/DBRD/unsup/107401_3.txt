Mijn eerste Anne Holt boek en een zeer geslaagde kennismaking. Het boek had me na 10 bladzijden al te pakken en ik kon het amper meer wegleggen. De twee moorden die aan het begin van het boek gepleegd worden drijven Ynvgar Stubo en zijn collega`s tot het uiterste van hun kunnen. Inger Johanne word door haar man meegetrokken in het onderzoek. Zij is een profiler en heeft haar opleiding genoten bij de FBI. Zij komt achter de verbanden tussen de moorden en daardoor komt de waarheid boven water, maar ook erg dichtbij haar gezin.

Een heerlijk makkelijke schrijfstijl heeft Anne Holt, het boek leest zeer gemakkelijk. Duidelijke indeling en aanlokkelijk geschreven. Ik ga zeker meer boeken van haar lezen!