Het is een boek wat ten eerste vlot en helder geschreven is en daardoor lekker leest en waarin je daarnaast een kijkje in het leven van een partner krijgt wiens vrouw in het hulpverleningscircuit haar weg probeert te vinden / zich staande probeert te houden.

Een mooi en herkenbaar relaas over alle obstakels die Bob tegen komt op zijn pad om te zorgen dat zijn vrouw de juiste hulp, medicatie etc krijgt en daarnaast een helder beeld hoe lastig en vooral intensief het is om een partner te zijn van iemand die bijv. manisch-depressief is.

Jammer dat het zo abrupt ophoudt alsof alle obstakels uit de weg geruimd zijn, aan de andere kant misschien ook een positief teken dat het Marianne lukt om goed om te gaan met haar manische en depressieve periodes.