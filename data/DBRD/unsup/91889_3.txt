Julia Whelan stond al op jonge leeftijd in de spotlights, ze begon haar carrière al vroeg als actrice, ook spreekt ze audioboeken in en schrijft ze screenplays.
Ze is dus van alle markten thuis,
In een jaar met jou neemt ze ons mee naar Oxford waar ze zelf ook als gaststudent heeft gestudeerd net als Ella.

Het leuke is dat elk nieuw hoofdstuk begint met een stukje van bekende literatuur en poëzie uit vervlogen tijden, zo krijg je gelijk mee dat een grote rol in het boek speelt, maar je leert er ook weer wat van, dat er zo veel schrijvers zijn, die mooie dingen hebben gemaakt.
Wel had ik in het boek wat moeite om in het verhaal te komen, waardoor dat precies was, geen idee, misschien doordat het in het begin vooral over studeren ging, en wat Ella allemaal vooral van zichzelf moest doen.
Naarmate het verhaal verder ging, leerde je Ella beter kennen, haar vrienden, de liefde voor Jamie.
Dat zorgde ervoor dat je toch graag verder las, omdat je wilde weten of Ella koos voor haar verstand, dus na dit tussenjaar als studente op Oxford weer terug gaan naar Amerika om daar voor de toekomstige president te gaan werken, of voor de liefde, haar knappe Engelse leraar Jamie.

Aan de manier waarop Oxford is beschreven, kun je merken dat de schrijfster Julia Whelan een zwak heeft voor het universiteitsstadje waar ze vol liefde over schrijft, ze beschrijft het zo beeldend dat het is alsof je er loopt, en dat je het al lezende herkent met de vele beelden vanuit de Britse detectiveserie Morse die zich ook afspeelde op het universiteit., daardoor voelde het net of je bij Ella en haar vrienden was, je kon je inbeelden op wat voor plekken zij zich vertoefden.
Haar schrijfstijl is fijn, beeldend, vol liefde en smaakt toch wel naar meer, naar een wat aarzelend begin, is het toch een boek wat je met een goed gevoel dichtslaat, je zelf ook laat stilstaan bij de keuzes die je maakt, en moet maken, ze schuwt zwaardere onderwerpen niet, maar maakt het boek daardoor ook niet onnodig zwaar, een Feelgood met diepgang

Mooi aan dit boek is ook het uitgebreide dankwoord van Julia Whelan, en de vragen die achterin het boek staan, zo kun je het boek makkelijk voor een leesclub gebruiken, maar zelf ook zonder leesclub zorgen voor een extra beleving van het boek, het is altijd leuk om op een andere manier naar een boek te kijken.
Eerlijk is eerlijk het boek zelf is natuurlijk wel een kunstwerkje om naar te kijken, wat ook aan de binnenkant van de cover staat.