Direct aan boord', dat is de juiste verwoording voor de wijze waarop de schrijver er subtiel en mysterieus voor zorgt dat je gelijk in het verhaal zit. Om vervolgens uitgedaagd te worden meer te willen weten van de spitsvondige wijze waarop Geiger zijn 'slachtoffers' bespeelt en hun geheimen ontfutselt.
Soms zijn de methodes tot in detail beschreven en is een sterke maag geen overbodige luxe. Echter niet zo weerzinwekkend dat het de overhand krijgt en de lezer het boek weg moet leggen, integendeel.....
De personages hadden wat meer identiteit mogen krijgen, maar daar heeft de auteur kennelijk niet voor gekozen.
Op een gegeven moment is het even zoeken naar de rode lijn in het verhaal, door de vele personages en details die de schrijver ons voorschotelt. Het verhaal blijft echter voldoende boeien om het boek niet weg te leggen, maar blijft intrigeren en smaakt naar meer en......de ontknoping.
Concluderend is het een zeer verdienstelijk en origineel debuut van de schrijver in het crimegenre en zal het vast niet zijn laatste boek zijn.