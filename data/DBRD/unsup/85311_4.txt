Waargebeurde verhalen, dat is niks voor mij - een thriller/spanningslezer. Maar daar kom ik snel op terug, want van diverse van deze waargebeurde verhalen stond het kippenvel op plekken waar ik niet eens wist dat het zou kunnen staan. Het verhaal De Magische Sleutel is een prachtig verhaal, het leest ook als een verhaal en niet als feitjes. Die zorgde voor het grootste gedeelte kippenvel. Er staan meer korte verhalen in het boek die absoluut de moeite waard zijn en bijna lezen als een thriller. Veel weetjes zijn met humor verwerkt en daardoor nog steeds leesbaar. Doe eens gek, lees dit boek: ik weet zeker dat je het met me eens zult zijn! Zowel als paperback als als E-book te krijgen.