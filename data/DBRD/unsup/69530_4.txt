Superfood een woord waar veel discussie over gaande is, wat is superfood en is het allemaal wel zo gezond als dat ze beweren? Helaas – zo als het vaak gaat met trends – willen er veel een graantje meepikken van deze hype en is een hoop zogenaamde “superfood” eigenlijk helemaal niet zo super goed. Zo zitten veel smoothies vol met ingrediënten die helemaal niet zo geweldig voor je zijn, onnodig veel suiker is een voorbeeld hier van. Gelukkig staat het boek Superfood smoothies bomvol met fijne en vooral gezonde natuurlijke recepten. Smoothies die bestaan uit eenvoudige onbewerkte voedingsmiddelen, die gezond voor je zijn. Mits – zoals het boek vermeld – je niet overdrijft, want te veel is ook niet goed! De auteur van het boek raad het gebruik van suiker af, maar komt wel met handige alternatieve tips om de smoothies zoeter te maken. Hierdoor zijn de drankjes niet alleen erg goed voor je, maar zal het nuttigen van je eigen gemaakte smoothie ook puur genieten worden. De recepten in het boek zijn uitgebreid met extra veel informatie rondom alles wat met deze krachtige mixen te maken heeft. Verwacht dan ook niet dat je als beginnende smoothie bereider direct na aanschaf van dit boek een eersteklas drankje op tafel weet te toveren. Hoewel de smoothies redelijk gemakkelijk te bereiden zijn en in het algemeen uit slechts vijf ingrediënten bestaan zal je eerst goed moeten gaan lezen. Stap voor stap bespreekt Julie Morris in het receptenboek hoe je een smoothie het best kunt bereiden en neemt ze alle nuttige superfoodproducten met je door: wat zijn hun goede eigenschappen? Waar zijn ze te verkrijgen en hoe kun je ze het beste maken? Daarna volgen de 70 recepten. De mooie inspirerende foto’s versterken de motivatie om zelf te beginnen aan het maken van de diverse vitaminebommen. Handig is bij het uitproberen gebleken dat het praktisch is om slechts met één of twee verschillende smoothies te starten. Je daar dan vervolgens volledig op te concentreren, omdat je anders door de hoeveelheid ingrediënten het overzicht als snel kwijt kunt raken en je de winkeliers misschien onnodig blij maakt met een aanschaf van veel te veel voedingsmiddelen. Hoewel het waarschijnlijk even zoeken zal zijn welke van de 70 recepten het beste bij je passen en hoe je de smaak voor jou persoonlijk het lekkerste maakt zijn alleen al de beschreven effecten voor je gezondheid – bij dagelijks gebruik van deze smoothies – het meer dan het proberen waard.