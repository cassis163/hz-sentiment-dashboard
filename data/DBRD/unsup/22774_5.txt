Ik keek al een hele tijd uit naar het eerste deel van deze nieuwe serie. En sprong een gat in de lucht toen de pakketpost hem kwam brengen!
Dit is weer een supermooi verhaal, zoals je van Kagawa gewend bent.
Het gaat over verschillende mensen. De hoofdstukken zijn ook vanuit hun ogen op papier gezet.
Hun namen staan dan ook bovenaan elk hoofdstuk. Dus je weet meteen wie zijn/ haar verhaal verteld. Het zijn jonge mensen/ draken die hun verhaal aan je vertellen.

Ember is een jonge drakin en ze moet tussen de mensen zien te leven…Maar niet als draak, nee als mens. Ze zijn opgegroeid in Talon en hebben altijd geleerd dat mensen hun vijand zijn. Een hele zomer lang moeten ze tussen de mensen infiltreren. Dante is haar broer en ze zijn heel close. Ze maken al snel vrienden. Maar mensen willen draken dood hebben, dus zijn ze niet te vertrouwen!
Garret is een soldaat van de Orde van St Joris. Zij jagen op draken en zorgen dat geen draak het overleefd. Draken zijn immers een gevaar voor de menselijke samenleving. Als Garret op zoek moet naar een Drakin, veranderd zijn leven stapje voor stapje.
Ook is er later in het boek geschreven vanuit het oogpunt van Riley. Hij is een drakenrebel op een motor. Hij laat de meisjes in het zonnige strandplaatsje met knikkende knieën achter. Hij is enorm aantrekkelijk. Dus hij zorgt voor heel wat opschudding als hij ineens verschijnt!
Ondertussen zoekt de Orde naar draken en de Vipers slepen onhandelbare draken terug naar Talon.
Vipers zijn dus draken en de Orde (van st Joris) mensen. Je moet als draak goed oppassen.

Het is een verhaal over familie, liefde, verraad, wantrouwen, vriendschap en vrij willen zijn.
De draken worden prachtig beschreven. Je ziet ze meteen voor je, met glinsterende schubben en prachtige ogen. Het is een spannend boek en ik kon hem met moeite wegleggen om te gaan slapen.

De cover is gewoonweg prachtig. De glinsterende schubben van Ember! Prachtig!

Het plot is verrassend en ik snak naar meer. Gelukkig schrijft Kagawa in een snel tempo, dus hoef ik maar tot het najaar te wachten…Gelukkig geen jaren! Maar maanden gaat al moeilijk worden. Ik wil weten hoe het verder gaat! Dus WEER weet Kagawa het voor elkaar te krijgen!
Ik kijk uit naar Rebel, het tweede boek in deze serie.
Dus dat zijn wederom: 5*****.