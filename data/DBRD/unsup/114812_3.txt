Toen ik de aanmelding las voor het debuut van Kasper van Beek, melde ik mij direct aan bij de Hebban Leesclub.

Het boek gaat zeker spannend van start. Jammer genoeg zwakt de spanning gedurende het verhaal wel behoorlijk af. Doordat het boek beeldend geschreven is, als ware het een filmscript, bleef het mij gelukkig wel boeien.
Wanneer de hoofdpersoon Olaf een envelop tussen zijn post vindt is hij verbaasd wanneer deze een foto bevat. Op de foto staat hij namelijk naast een andere vreemde man, in een totaal voor hem vreemde omgeving. Doordat Olaf na een ongeluk in coma heeft gelegen, heeft hij echter wel problemen met zijn geheugen. Toch kan hij de foto niet loslaten. Hij gaat dan ook samen met zijn collega Mila opzoek naar antwoorden. Hoe meer herinneringen er bij Olaf naar boven komen hoe duidelijker het wordt dat de familie meer weet.

Dat Kasper van Beek filmproducent is, merk je terug in de opbouw van zijn boek. Jammer genoeg mist het boek de nodige spanning en daarom vind ik het ook geen echte thriller, alhoewel de flaptekst dit wel doet vermoeden. Voor mij krijgt dan ook 3 sterren, het leest vlot maar het verhaal blijft niet echt hangen.