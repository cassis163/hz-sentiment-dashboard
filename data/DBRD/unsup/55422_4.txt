Adam Napier is zijn baan en huis in Johannesburg kwijt geraakt. Hij is tijdelijk ingetrokken bij zijn broer Gavin en diens vriendin Charmaine. Hij heeft besloten om weer gedichten te gaan schrijven en met dat doel verhuist hij naar het huis dat zijn broer in Karoo bezit. Een klein stadje op het platteland in Zuid-Afrika.
Zijn broer verklaart hem eigenlijk voor gek, maar Adam is er zeer op gespitst.
Adam komt in Karoo naast een wat schichtige, eenzame oudere man te wonen, waar hij na verloop van tijd wel wat contact mee krijgt, maar die hij bij voorkeur toch op afstand houdt.

Dat ligt anders met Kenneth Canning, die hij ontmoet bij de plaatselijke 'bouwmarkt'. Canning blijkt hem te (her)kennen van de middelbare school en beschouwt Adam zelfs als zijn held. Adam herinnert zich Canning totaal niet, maar geneert zich daar zo voor dat hij dat voor zich houdt. Canning nodigt Adam uit voor een weekend op zijn, van zijn vader geÃ«rfde, 'game farm' Gondwana. Daar maakt Adam o.a. kennis met Baby, de zwarte vrouw van Canning. Adam komt er dan achter hoe Canning aan Gondwana is gekomen en - belangrijker nog - wat hij ermee van plan is en waarom. Het blijft niet bij dit ene weekend; hij brengt voortaan elk weekend door op Gondwana. Canning, zowel als Baby, sleuren Adam - ieder op hun eigen manier - mee in hun dromen en plannen en stellen zijn integriteit daarbij zeer op de proef.

Stap voor stap, beetje voor beetje brokkelt Adam af. Zoals de tuin van onkruid wordt ontdaan, maar nooit helemaal blijvend, zo ontdoet Adam zich van zijn moraal. Kan hij het gevecht met zijn geweten aan? Waaraan is hij schuldig? Is hij wel schuldig? Medeplichtig? Niet medeplichtig? It comes to him that time is the great, distorting lens. Up close, human life is a catalogue of pain and power, but when enough time is gone past, everything ceases to matter. Nothing that people do to each other will carry any moral charge eventually. History is just like the ground down there: something neutral and observable, a pattern, a shape. Murder and rape and pillage - in the end, they are just colourful details in a story. En in het Zuid-Afrika van Adam Napier is dat nog waar ook. Uitgave: The Impostor (Atlantic Books) gelezen en geschreven in maart 2009