01 mrt 2010
Een Amerikaans stadje in de jaren 80 tijdens de Zomervakantie van de dertienjarige jongen Henry.

Het laatste weekend voor het einde van zijn vakantie vraagt een man aan Henry in de plaatselijke supermarkt of hij hem een handje kan helpen. Samen met zijn Moeder Adele nemen ze de onbekende man mee naar hun huis. Het begin van een zinderend lang weekend waarin een uiterst breekbare band tussen drie mensen ontstaat.

De bekentenissen uit het verleden, de verhalen van Adele aan haar zoon, de ontluikende seksualiteit van Henry zijn ontroerend om te lezen. In dat ene broeierig weekend leert Henry meer over de liefde, ontdekt hij meer over seksualiteit en passie. Hij ontdekt meer over het maken van alles bepalende keuzes. Later zal Henry ook de pijn van verraad en wantrouwen ervaren.

Gedurende deze dagen die levens zal omwentelen is er een sfeer vol vertrouwen, vol spanning, vol liefdevolle aandacht en zorg. De warmte die het hele boek overheerst is tenslotte een dierbare erfenis die Henry, Adele en Frank hun verdere levens zullen koesteren.

Joyce Maynard laat haar hoofdrolspelers elkaar direct tutoyeren. Hierdoor wordt er meteen vertrouwen gewekt. Soms is de voortgang in een lang weekend voorspelbaar. De ontwikkelingen zijn dat echter niet en zorgen voor verrassingen. Joyce Maynard vertelt een lang weekend vanuit het perspectief van Henry. De wijze waarop de schrijfster het verhaal verwoordt getuigt van groot inlevingsvermogen van een kind op weg naar zijn volwassenheid.

Een lang weekend van Joyce Mayard is een mooi en hartverwarmend boek