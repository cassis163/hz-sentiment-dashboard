‘Rauw’ is mijn eerste kennismaking met Yvonne Deinert. Zij schrijft in dit boek over Bram, die na een heftige gebeurtenis moet omgaan met alle emoties die daarbij komen kijken. Het verhaal is herkenbaar, rauw en soms ook heftig. Yvonne Deinert schrijft vanuit het oogpunt van Bram, wat voor een YA toch wel redelijk ongewoon is. Toch voelt ‘Rauw’ heel realistisch aan, niet alleen het verhaal maar ook de emoties van Bram voelen heel waar aan.

Als je zelf zo’n situatie hebt meegemaakt, zal ‘Rauw’ heel herkenbaar zijn. Iedereen gaat er anders mee om, maar toch zijn er zeker wel herkenbare momenten. Bram twijfelt aan zichzelf maar komt uiteindelijk tot de conclusie dat alles wel goed komt, maar ook dat hij zich mag voelen zoals hij zich voelt.

Eigenlijk zou dit boek op de leeslijst op de middelbare school moeten staan. Ik denk dat jongeren hier echt wat aan zullen hebben, of ze nou door zo’n heftige situatie gaan of niet. Het zal steun bieden, maar ook helpen bij het steun geven aan anderen.

‘Rauw’ van Yvonne Deinert is herkenbaar, emotioneel en goed geschreven. Een aanrader voor jongeren die in een heftige situatie hebben gezeten of iemand kennen die hier doorheen gaan.