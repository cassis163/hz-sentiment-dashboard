Na 'De schaduw van de wind te hebben gelezen, begon ik enthousiast aan dit boek en hoe wel de karakters op zichzelf heel verdiepend en interessant zijn, sprak dit boek mij toch minder aan dan het eerste.
Dat komt omdat ik onwillekeurig ben gaan vergelijken.

Dat is ook niet zo gek. Beiden boeken spelen zich in ongeveer dezelfde tijd af en in hetzelfde Barcelona. In beiden spelen boeken en schrijvers de hoofdrol, maar dit verhaal is iets minder geloofwaardig vormgegeven. In de eerste plaats verdwijnt de ziekte van de hoofdpersoon miraculeus een plotwending die ik zelf maar moeilijk on behapstukken. Daarnaast ben ik er, naast het kerkhof en de omgeving, nog niet uit wat deze serie nu precies bij elkaar doet horen.

Dit allemaal gezegd hebbende moet ik natuurlijk wel bekennen dat ik van de eerste tot de laatste pagina gedroomd heb over de verhaallijn.