Het boek is van H. Howey, een amerikaanse schrijver die al een eerdere succesvolle trilogie heeft uitgebracht (waaronder Silo). In dit verhaal draait het om een wereld die vergelijkbaar is met leven in de woestijn. Overal zand en probeer dan maar eens een stabiel bestaan op te bouwen. We volgen een uiteengevallen familie, waarvan vader al jaren is verdwenen en moeder daardoor op een moeilijke manier de eindjes bij elkaar moet knopen om haar kinderen te ondersteunen. Je wordt door de schrijver meegetrokken het zand in en tijdens het lezen proef je ook soms het zand op je tong. Hoe overleven de verschillende gezinsleden in deze wereld vol tegenslagen die eigenlijk alleen draait over overleven. En welke wereld ligt er onder het zand begraven....Een boek voor liefhebbers van werelden die anders zijn als de onze, maar toch veel raakvlakken hebben. Een boek over moed en doorzettingsvermogen, een boek over overleven