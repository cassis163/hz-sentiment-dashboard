Ik ben niet iemand die constant klassiekers oppakt maar ik ben vast van plan om er nog heel wat te lezen.
Pride and Prejudice is er een van.

Ik ben hieraan begonnen na het zien van een documentaire over het leven van Jane Austen en ik heb er geen seconde spijt van gehad. Een geweldig boek, vol met kwinkslagen. Wat een humor kon die vrouw in haar werk leggen.

Het is een ook prachtig relaas over de situatie van vrouwen in die tijd, eind 18e eeuw, maar gebracht op een heel aantrekkelijke en leuke manier. Ik ga dit boek beslist nog een keer lezen.