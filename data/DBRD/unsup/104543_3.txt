Een leuk verhaal over vriendschap en anders zijn, met name over de drukte die sommige kinderen vanbinnen voelen. De zachte aquarelachtige prenten geven een meerwaarde aan het verhaal: ze zorgen voor de nodige rust in het verhaal over drukte.
Erg leuk dat Fred iemand tegen komt die hetzelfde, maar toch ook helemaal anders is. Stuiterballen kunnen bij iedereen voorkomen.

Het taalgebruik is aangepast aan de leeftijd. Het leest vlot. Het zinnetje 'Iedereen vindt hem een natte klier' blijft me storen. Bij het voorlezen gebruik ik er een andere zin voor.