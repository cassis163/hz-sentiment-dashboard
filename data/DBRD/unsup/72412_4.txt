Heel benieuwd was ik naar de eerste thriller van Johnny Bollé.
Afgelopen weekend las ik hem uit en bekoren deed hij mij zeker en vast!
Het verhaal draait rond hoofdpersonage Jovanny. Gaandeweg het verhaal leer je ook zijn vrienden kennen, die voor mij allemaal verdacht waren in de raadselachtige moord die gepleegd werd.
Het is nagelbijten tot aan de laatste pagina want pas dan weet je welke van je 'verdenkingen' terecht zijn.
Het verhaal is vlot geschreven, in korte hoofdstukken die telkens verwijzen naar de gebeurtenissen rond één van de personages.
Er wordt ook dikwijls 'gespeeld' tussen heden en verleden met een onverwacht, verbluffend einde dat je naar de keel grijpt.

Ik heb er echt van genoten en wacht op de volgende!