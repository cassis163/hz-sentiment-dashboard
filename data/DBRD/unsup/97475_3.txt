De schrijfster wisselt tussen het verhaal van de vader en het verhaal van de opa. Beide zijn op een bepaald moment immigranten en op een aantal vlakken zijn er overeenkomsten. Een zekere doelloosheid. Ze zijn op zoek. De opa wordt soms beschreven vanuit het perspectief van zijn vrouw en één keer vanuit het perspectief van de zoon. De vader wordt vanuit het perspectief van de dochter beschreven. De teksten zijn speels maar direct. Muziek vormt een rode draad in het verhaal, maar ook de onschuld en het naïeve perspectief van het kind. Een mooi geschreven persoonlijk verhaal.