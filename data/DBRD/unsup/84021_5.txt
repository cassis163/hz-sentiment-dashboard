Dit boek zat alweer een hele tijd geleden bij de boeken die ik maandelijks toegestuurd kreeg door Elly’s Choise. Het leuke van dit digitale abonnement is dat je (e-)boeken leest die je anders nooit zou lezen en die je heel aangenaam kunnen verrassen. En dat was zeker het geval bij dit boek, ik heb ervan genoten! De schrijver schept een mooie sfeer waarbinnen je niet alleen om de hoofdpersoon gaat geven, maar ook om de familie om hem heen. Het feit dat het boek losjes geïnspireerd is op de familiegeschiedenis van de schrijver zelf gaf voor mij nog een extra tintje aan deze meer dan prettige leeservaring.