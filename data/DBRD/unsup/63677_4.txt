De cover is wat saai, maar tegelijkertijd ook wel weer strak. Als je niet bekend bent met de RET, dan krijg je geen idee waar het boek over zou kunnen gaan. Er had dan ook beter voor een fotocover gekozen kunnen worden met een foto zoals op bladzijde 160, waardoor je meteen het idee krijgt dat het over het Rotterdams openbaar vervoer gaat.

Van binnen ziet het er heel mooi uit en zie je gelijk, als je het boek opent, een kaart van hoe Rotterdam in de beginjaren uitgezien heeft, aan het eind zie je een kaart hoe Rotterdam heden ten dage eruit ziet. Je kan dan vergelijken en kijken wat er veranderd is en wat er hetzelfde is gebleven.

Je krijgt een mooi beeld van hoe het openbaar vervoer in Rotterdam is ontstaan, hoe RET is ontstaan, hoe het openbaar vervoer ging ten tijde van de Tweede Wereld Oorlog, hoe het daarna is gegroeid en wat de toekomstplannen zijn. Tegelijkertijd lees je hoe Rotterdam in de loop der jaren is gegroeid waardoor er meer openbaar vervoer nodig was/is. Hoe de Rotterdammers Rotterdam al tijdens de oorlog weer probeerden op te bouwen. Je leest ook waarin Rotterdam een voorloper was. Sorry, maar ik ga niet vertellen wat, dat mogen jullie zelf gaan lezen.
Je leest ook over wat voor kaartjes men in het verleden gebruikte en hoe de tarieven bepaald werden/worden en wie dat beslist. Voor velen zal dat een feest der herkenning zijn omdat ze zelf ook de kaartjes hebben gebruikt. Vooral de strippenkaart zal nog bij velen in het geheugen zitten.
Ook lees je dat bepaalde gebeurtenissen waarvan je denkt dat dat van de laatste jaren is, dat dat vroeger ook al voor kwam, dat dat dus van alle tijden is.
Helaas is het niet altijd even vlot geschreven, is het soms wat droog, maar echt storend is het niet omdat dat bij technische gegevens lastig is om dat vlot te verwoorden.
De foto's van het openbaar vervoer in Rotterdam, de tekeningen van de trams, bussen en metro's en het lijnennet maken het boek af.

Het is een mooi en interessant boek die zeker elke Rotterdammer zou moeten lezen, al is het alleen al om de geschiedenis van hun stad beter te leren kennen.
Het boek is ook leuk voor de fans die van het openbaar vervoer houden en alles willen weten over trams, metro's en bussen.