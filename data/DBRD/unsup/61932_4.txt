Dit bijzondere boek is een soort vertelling in een vertelling, die uiteindelijk draait om de Hongaarse jongen Jenö Varga, een talentvolle violist. Heel beeldend wordt beschreven hoe diens leven van jongs af aan draait om de muziek en welke plaats een bijzondere viool hieirn inneemt. Als Jenö na de voltooiing van zijn opleiding aan het Collegium Musicum, besluit te logeren bij zijn studievriend en rivaal Kuno, begint zich een psychologisch drama van formaat te ontvouwen, waarin tevens die viool weer een belangrijke rol speelt. Ten slotte komt het verhaal tot een knappe ontknoping. Hiermee is Kreeftengang een prachtig gecomponeerd en bijzonder mooi verteld verhaal. Een aanrader.