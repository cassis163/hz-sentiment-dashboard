Hallo liefde! Alleen de titel sprak mij al dusdanig aan dat het boek al snel in mijn winkelmandje van de welbekende blauwe webshop belande.

In de eerste hoofdstukken maken we kennis met de zes totaal verschillende personages in het boek en mogen we als lezer mee leven met een bepaalde periode in hun leven. Deze personages lijken op het eerste gezicht niets met elkaar te maken, maar met ieder nieuw hoofdstuk komen deze personages steeds meer met elkaar in verbinding. Je raakt tijdens het lezen nieuwsgierig naar de samenhang tussen de verschillende personen in het boek en je vraagt je af of zij de liefde ook gaan vinden.

Petra hanteert een luchtige manier van schrijven, waardoor ook zwaardere themaâ€™s, zoals rouw, op een fijne manier verwerkt zijn in het boek. Het boek geeft een goede weerspiegeling van het alledaagse leven, zoals mensen dat in verschillende levensfase mee kunnen maken.

Naar mate je verder komt in het boek vind ik het steeds interessanter worden om te ontrafelen hoe de personen in elkaars leven belanden en hoe het boek af gaat lopen. Uiteindelijk hebben de personages meer verbinding met elkaar, als wat je in het begin van het boek verwacht. Wat mij betreft is dit een heerlijke roman. Na het lezen van dit boek ben ik nieuwsgierig geworden naar andere boeken van Petra Vollinga