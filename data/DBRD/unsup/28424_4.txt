Het thrillerdebuut van Bernice Beekleef is meteen een schot in de roos. Je bent gekluisterd aan het boek tot het einde.

Jelka staat op een morgen verdwaasd op. Veel later dan gewoonlijk. Ze treft haar zoontje Cody niet aan in zijn bedje. Haar man Oscar kan ze niet bereiken. Als de politie haar komt melden dat haar zoontje dood is en tevens haar man wordt aangehouden, slaat ze helemaal in paniek. Het begin van een spannend verhaal waar je tot op het laatste blad puzzelstukken verzamelt.
Het boek wordt geschreven vanuit het standpunt van 4 personen. Jelka, Lina (mama van Jelka), Nadine en Oscar. Door deze afwisselende vertellers kom je beetje bij beetje meer te weten. Je bekijkt het verhaal telkens van een ander perspectief. Dit maakt dat het voor mij zeer vlot las en ik alle onderdelen rustig kon laten doordringen.

Het is een verhaal met een simpel gegeven. Het “perfecte” gezin maakt een drama mee. Een kind achterlaten in een auto is een onderwerp dat de laatste jaren jammer genoeg vaker in de media verschijnt. Daarom sprak het boek me ook direct aan. Het leest heel vlot en is nagelbijtend-spannend tot het einde!