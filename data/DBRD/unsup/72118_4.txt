Corruptie,politieke intriges,gestolen artefacten,familie geheimen en vooral de impact van oorlog zijn de thema's die Glenn Meade (1957 Finglas-Dublin,Irl) aanstipt in zijn 10e thriller, NACHTVLUCHT (Unquiet Ghosts) en waarin weinig is wat het lijkt.

Kathy Kelly's leven stond totaal op zijn kop toen inmiddels 8 jaar geleden haar man, oorlogsveteraan Jack en hun 2 kleine kinderen Sean en Amy omkwamen bij een vliegtuigcrash in de onherbergzame Great Smokey Mountains. Hoewel het vliegtuig nooit gevonden is staat voor een ieder vast dat niemand de crash heeft overleeft. Hoewel ze het leven heeft proberen op te pakken is er geen dag voorbij gegaan zonder dat ze dit verlies tot in haar botten voelt.

8 jaar later stort een klein vliegtuigje neer, en op de crash site wordt een vliegtuig gevonden wat 8 jaar daarvoor op dezelfde plek is neergestort. onderzoek wijst uit dat dit het vliegtuig was waar Kathy's gezin inzat. Het stoffelijk overschot van de piloot wordt aangetroffen maar van de resten van Kathy's gezinsleden ontbreekt ieder spoor. Wel stuit men op aanwijzingen dat er spullen uit het vliegtuig zijn verdwenen.

Kathy's leven staat weer op zijn kop, zouden haar geliefden nog leven? Maar waarom zouden ze dan van de aardbodem zijn verdwenen. Vanaf hier volgen de gebeurtenissen zich snel op en is bijna niets wat het lijkt.

Glenn Meade verweeft zijn fictieve thrillers vaak met feitelijkheden. In deze thriller stipt hij de daadwerkelijke vermissing van grote sommen geld aan die organisaties als de Verenigde Naties en de Amerikaanse staat reserveerde voor de opbouw van Irak na de invasie. Tevens is het een gegeven dat hele grote groepen jonge Amerikanen te kampen hebben met PTSS, maar verstoken blijven van medische en/of financiÃ«le hulp.

Nachtvlucht is een thriller met een vrij ingewikkeld maar kloppend plot, na de wat trage opening ontstaat een verhaal vol intrige waarbij weinig is wat het lijkt. Meer nog dan een stevige thriller is het een verslag en de gevolgen van de lelijkheid van oorlog.

"oorlog verwoest alles/Al je dromen met zijn verpletterende pijn/Iedereen die met grote moed ten strijde trekt/de oorlog doodt of breekt hen".