De eerste hoofdstukken vond ik nogal zoetsappig, maar op het moment dat ik dacht dat het zoetsappige wel mocht veranderen in wat spannenders, omdat ik dat nu eenmaal van een thriller verwacht, anders had het wel een roman geweest, kreeg het verhaal een totaal andere wending. Vanaf dat moment had ik moeite om het boek weg te leggen en wilde ik steeds verder lezen, kon niet meer stoppen met lezen (tot ongenoegen van manlief, wat dan weer een goed teken is. ;) ). Wilde weten hoe verder ging, hoe het zou aflopen. Het werd steeds spannender en je krijgt steeds meer een hekel aan een bepaald persoon en meer respect voor een ander persoon. Op een gegeven moment ga je anders tegen bepaalde dingen aankijken en krijg je het gevoel dat er iets niet zo is verlopen als dat het werd verteld. Dat sommigen meer door hebben dan je in eerste instantie dacht.
Het heden en verleden worden mooi afgewisseld zodat je begrijpt waarom er iets gebeurt in het heden.
Het einde komt toch nog onverwacht en loopt anders dan je verwacht, maar ergens kon je dat ook wel weer verwachten.