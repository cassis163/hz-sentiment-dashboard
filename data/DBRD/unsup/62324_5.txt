Spannend boek, zonder meer. Maar je moet bij wijlen wel een sterke maag hebben, want Willocks kijkt niet op een litertje bloed meer of minder. Het is duidelijk dat de auteur arts is, ik heb veel bijgeleerd over het menselijk lichaam en vooral waar aderen en pezen lopen... Op een gegeven moment gaan al die vechtscènes waar mensen door midden worden gehakt zelfs een beetje vervelen. Maar zie: daar is weer een briljante twist, en het plot neemt de zoveelste dramatische wending.
En passant leer je ook veel over geschiedenis, in dit geval over Malta en de Turkse aanval op dit eiland. Zeer boeiend, het verleidde mij er toe om er meer van te weten te komen én even te checken. Maar de schrijver heeft zich keurig aan de geschiedenis gehouden, en feit en fictie op een prima manier door elkaar geweven.