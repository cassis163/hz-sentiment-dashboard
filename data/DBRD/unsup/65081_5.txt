Wat een ontzettend fijn boek. Hendrik Groen weet je op een indrukwekkende manier mee te nemen in het leven binnen het bejaardentehuis. Hij neemt je mee in zijn leven en alledaagse beslommeringen van het bejaardentehuis.
Op een humoristische manier zorgt hij ervoor dat je ondanks de serieuze onderwerpen regelmatig met een enorme lach op je gezicht leest.

Je leeft tijdens het lezen mee met de verschillende personages in het boek. Evert die een amputatie moet ondergaan,voor Eefje die een beroerte krijgt met alle gevolgen van dien,voor Grietje die dement wordt. Middels de oud maar niet dood club ondernemen zij samen veel bijzondere momenten.
Doordat de hoofdstukken kort geschreven zijn, is het zeer gemakkelijk om tussendoor even een hoofdstukje weg te lezen.
Ik ga zeker verder lezen in het volgende deel.