Ik kreeg De kleine vriend van iemand die er heilig van overtuigd was dat ik De verborgen geschiedenis ook las. Niet dus. Desondanks was ik blij met het cadeau en heb ik het boek heel graag gelezen. Maar ik zou het boek zelf nooit als thriller of detective catalogeren, en daarom vind ik het gek dat het boek hier wel als dusdanig beoordeeld wordt. Misschien dat De verborgen geschiedenis deze verwachting schiep?

In elk geval: twaalf jaar geleden is Robin vermoord, de oudere broer van toen baby Harriet. Sinds die dag sloot Harriets moeder zich af van de wereld en liet ze haar twee dochters grotendeels aan hun lot over. Harriet neemt zich voor om op zoek te gaan naar de moordenaar. Ik vond het een knappe zoektocht met een onverwachte ontknoping. Vier sterren voor een uitstekende roman. Als thriller zou ik hem echter laten zitten...