Het boek heeft een lelijke, vertaalde titel vind ik. Weinig aantrekkelijk, terwijl het een zeer bijzonder boek is. Het handelt over een helaas bekend verschijnsel in Amerika: scholieren die een slachtpartij aanrichten op school.
Dit boek bestaat puur uit brieven die Eva, een moeder van een zoon die een dergelijke slachtpartij aanrichtte, schrijft aan haar ex-man. In dit boek haalt ze herinneringen op aan de geboorte, jeugd en opvoeding van haar zoon en probeert ze een antwoord te vinden op de vraag hoe het zover had kunnen komen. Deze herinneringen worden afgewisseld met beschrijvingen van bezoekjes aan haar zoon in de jeugdgevangenis.
Uit Eva's beschrijvingen wordt duidelijk dat haar zoon vanaf zijn geboorte als Rosemary's baby kan worden beschouwd; een duivel die zelfs Supernanny tot wanhoop zou drijven. Menig voorval uit zijn jeugd wordt beschreven, waarbij ook aandacht is voor de rol van de vader destijds.
Dit boek is als psychologische thriller zeer geslaagd. Het is beklemmend, overtuigend...
Vergeet die titel en lees het