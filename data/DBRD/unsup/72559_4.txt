Een verhaal waarin het heden gedomineerd wordt door het verleden en waarin de hoofdpersoon pas zichzelf kan leren kennen en de liefde kan ervaren door de confrontatie met het verleden aan te gaan. Een schokkend verleden waarin de waanzin van de oorlog duidelijk wordt en laat zie hoe die doorwerkt in de volgende generatie. De verhaallijnen spelen zich af in het heden en het verleden en langzaam wordt er duidelijk wat zich allemaal heeft afgespeeld. Aan het eind wordt duidelijk hoe smal de kloof is tussen wraak en rechtvaardigheid. Dit alles wordt aangrijpend verteld

Het verhaal begint in New York in het jaar 1969 waarin je kennismaakt met Werner Zilch, die als jong kind geadopteerd is en die samen met zijn vriend een onderneming aan het opbouwen is. Werner is een opvliegende man, die weinig rekening houdt met zijn omgeving, hij ontmoet Rebecca en door zijn doortastendheid lukt het hem om om haar te ontmoeten en een relatie te beginnen.

Daarna verplaatst het beeld zich naar Duitsland in de nadagen van de oorlog, in Dresden dat op dat moment gebombardeerd wordt en in brand staat, wordt een baby geboren en kort daarna overlijdt de moeder. De schoonzus neemt de baby mee naar een veilige plek.

De verhaallijn in het heden wordt gezien vanuit het perspectief van Werner en daar is de aandacht op zijn egocentrische gedrag Als hij kennismaakt met de ouders van Rebecca merkt hij dat haar moeder erg van hem en zijn naam schrikt en hij is daarover erg gefrustreerd en voelt zich in de steek gelaten door Rebecca omdat die in zijn ogen niet kiest voor hem maar voor haar moeder.

Later wordt het Werner duidelijk hoe het komt dat Judith, de moeder van Rebecca zo van hem en zijn naam geschrokken is en dat wordt de reden dat hij op zoek gaat naar zijn biologische ouders en komt achter het geheim van zijn geboorte en de reden waarom hij in de V.S. gekomen is en later ter adoptie wordt opgegeven.

De schrijfster weet heel overtuigend te beschrijven hoe mensen moeite doen om hun hachje te redden en daarin niets ontziend kunnen zijn. De twee verhaallijnen komen in een knallend plot samen en dan wordt ook de titel duidelijk.