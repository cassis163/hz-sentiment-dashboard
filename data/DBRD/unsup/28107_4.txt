En Passant, is mijn eerste kennismaking met Esther haar boeken, eerder begaf zij zich met schrijven al op het pad van fictie en roman. Carte Blanche was haar eerste thriller. Dit genre ligt haar kennelijk goed want met En Passant bracht zij onlangs haar 2e thriller uit. Hiernaast werkt Esther nog als communicatie-adviseur en freelance journaliste.

"Sommige vrouwen blijven nu eenmaal voor het gemak en de zekerheid."

In En Passant draait het om Michelle, een vrouw die geniet van een luxe leven en het aan niets ontbreekt. Maar is zij wel zo gelukkig in haar leven? Door haar moeder Theresa wordt ze gekoppeld aan Lennart. In eerste instantie lijken deze twee perfect bij elkaar te passen, maar toch mist Michelle iets en op een dag komt ze (de ware?) Jacob tegen, waarmee ze zich in een hartstochtelijke affaire stort.

"Mijn leven was een aaneenschakeling van gebeurtenissen in een lichte tred waardoor het oppervlakkige herinneringen werden."

Wanneer Michelle door een ernstig auto-ongeluk in coma raakt, ziet ze haar eens zo bewogen leven in haar herinneringen aan zich voorbijtrekken. Een aantal nare gebeurtenissen in haar leven, houdt haar ook tijdens haar coma bezig.

"Vertrouw niemand, en zorg goed voor jezelf, want ze zijn allemaal op één ding uit. Eigenbelang."

Was er opzet in het spel? Wie kun je nog vertrouwen?

Esther haar boek kenmerkt zich door haar bijzonder plezierge en vertellende schrijfstijl.
Met veel inlevingsvermogen geschreven, zoals alleen vrouwen dat kunnen en veel onderhuidse spanning die gedurende het hele boek op de loer ligt. Ook haar karakters brengt zij vol overtuiging, je ziet het allemaal heel levendig voor je. De hoofstukken zijn voornamelijk vanuit Michelle geschreven, en sommige situaties zijn uit het leven gegrepen. Alle hoofdstukken hebben een naam, wat ik altijd erg leuk vind in een boek. Wat het boek ook een leuk tintje gaf is het gebruik van de smartfone in het boek, waar een bepaald persoon ons iets te vertellen heeft middels notities. Een heel klein puntje vond ik dat ik toch al redelijk snel doorhad wie de dader is, dit had nog iets beter uitgewerkt mogen worden, maar op het einde gaat de spanning nog even in de 4e versnelling en het slot maakt dat dan ook weer goed.

"De zee geeft nooit, de zee trekt alleen maar."

En Passant is een heerlijke pageturner die je aandacht constant vasthoudt en veel spanning heeft.
Ook heeft Esther extra aandacht besteed aan het dankwoord, waarmee ze ons nog een extra boodschap mee wil geven om over na te denken.

Aanrader!

★★★★