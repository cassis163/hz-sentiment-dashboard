De geheugenlozen van Geraldine Schwarz is een confronterend boek dat op een indringende wijze inzicht geeft in het menselijk handelen tijdens de opkomst van het fascisme, het nazisme en de omgang met het verleden na de tweede oorlog.
Helder wordt gemaakt dat de grote massa behept is met een beperkt begrip, een klein inzicht en een groot vergeetachtigheid waardoor de manipulators /populisten door een uitgekiende strategie van massamanipulatie actieve steun voor hun ideeën hebben verkregen.
De verwerking en verantwoordelijkheden van de gruweldaden tijdens de tweede oorlog door daders, politici en meelopers in verschillende Europese landen, ook Nederland, zijn verhelderend en tevens schokkend.
Opnieuw dreigt er gevaar want ook nu kennen we in Europa maatschappelijke kwalen zoals nativisme, xenofobie en religieuze intolerantie. Dat zijn menselijke instincten die populisten aanspreken en op slinkse wijze benutten.
Dit boek heeft dan ook terecht de subtitel “ de herinnering als wapen tegen populisme” en verdient een groot lezerspubliek en breed maatschappelijke besef.