Leo Carew maakt met het boek The Wolf, het eerste deel van de Under the Northern Sky series, zijn debuut.

Een debuut dat traag op gang komt.
Niet qua schrijfstijl, maar wel qua verhaal.
De vele volkeren en de rollen die zij spelen worden gedetailleerd en breed uitgeschreven. Waarbij op de schrijfstijl nauwelijks iets is aan te merken. Het is toegankelijk geschreven. Echter zorgen de verschillende lijnen en personages ervoor dat het moeite kost om in het verhaal te komen en echt een deel uit te gaan maken van het verhaal.

Thema's als oorlog en politiek worden uiteengezet. Hierbij is Roper de leider die niet alleen met de stroom mee gaat, maar ook keuzes maakt, die zijn populariteit aan tasten en dus tegen de stroom in gaat. Het is mooi om te zien hoe hij ondanks alles zijn hoofd boven water weet te houden.

De toevoeging van personages zoals Tekoa, die zorgen voor een humoristische nood in het boek, beschouw ik absoluut als een verrijking. Het maakt het verhaal compleet en luchtiger. Een fijne bijkomstigheid zeker op de momenten dat het verhaal je nog niet weet te pakken.

Een veelbelovend debuut qua schrijfstijl en verhaallijnen, dat tegelijkertijd door zijn trage opstart en het los zand gevoel aan het begin van het verhaal, voor mij niet meer werd dan een matig avontuur.