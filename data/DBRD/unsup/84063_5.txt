De boeken over priv√©-detective Kinsey lijken wel steeds spannender te worden. Dit negende deel, en ook het negende deel dat ik dit jaar las, kon ik nauwelijks wegleggen voor het uit was.
Kinsey is ontslagen door de verzekeringsmaatschappij bij wie ze kantoorruimte gebruikte, in ruil voor door haar verrichte speurwerkzaamheden. Onder dezelfde voorwaarden gebruikt ze nu ruimte bij een advocaat.
Deze staat aan de vooravond van een proces tegen een man, die verdacht wordt van de moord op zijn ex. De strafzaak tegen hem heeft de man gewonnen: hij is vrijgesproken. Nu probeert Kinsey en haar werkgever er via een andere procedure voor te zorgen, dat hij niet aan het geld van zijn voormalige vrouw kan komen. Opdrachtgever is de voorganger van de verdachte, de tweede echtgenoot van de vrouw.
Alle mogelijke verwikkelingen komen langs, waarin bijna iedereen min of meer verdacht is. Kinsey lost en passant nog wat andere kleinigheden op.
Natuurlijk loopt ze zelf ook gevaar.
Haar dagelijkse beslommeringen vormen in deze serie altijd een prettig tegenwicht in alle spannende toestanden. Dat wordt dan allemaal overgoten door de humor, waar Sue Grafton heel goed in is.