Niets is wat het lijkt is een boek over een klinisch psychologe in opleiding. In dit boek volg je haar door haar studie heen. Elk blok (half jaar) heeft zij een andere stageplaats met een andere doelgroep binnen de klinische psychologie. Elk blok is een hoofdstuk. Elk hoofdstuk is een verhaal. Maar al die losse verhalen vormen alsnog 1 groot verhaal.
Het boek bevat spanning, laat je meedenken en geeft je een klein kijkje in de wereld van de psychiatrie.
In de eerste 5 hoofdstukken vind ik de patiënten goed uitgewerkt, maar ook de beleving van Tanya. Het laatste hoofdstuk vond ik echter erg tegenvallen. Daar vond ik de uitwerking van zowel de patiënten als die van haar rol als klinisch psycholoog niet erg goed. Het hoofdstuk bestond uit losse deeltjes die een beetje van hot-naar-her sprongen. Er kwamen patiënten kort langs, soms werd er een paar bladzijden aandacht besteed aan een groepstherapie waar je daarna niks meer over las verder. Dit vond ik erg jammer, want dat deed voor mij wel afbreuk aan het boek. En al helemaal omdat dit ook nog het einde van het boek was, waardoor ik een wat negatiever gevoel krijg bij het boek, puur door het laatste hoofdstuk.
Toch vond ik het boek boeiend om te lezen en zou het een ieder aanraden die eens een kijkje wil nemen in het werk van een klinisch psycholoog. Naast het werk voor de patiënten is het ook een confrontatie met jezelf van Byron goed in haar boek laat zien.