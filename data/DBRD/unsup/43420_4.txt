Ik raak niet uitgepraat over Lars Kepler. Wat kan dit duo toch de spanning hoog houden gedurende het hele boek. Het gaat in een sneltreinvaart. En de ene na de andere onverwachte wending laat je steeds weer een pagina omslaan. Het kost nachtrust maar dan heb je ook iets.
Wederom een sterk plot, de vertrouwde personages en zelfs humor. Ik vind dit deel zeker niet de beste van de reeks, ik denk zelfs misschien wel een van de minste. En toch blijft het boek boeien van de eerste tot de laatste pagina. Want het niveau van deze thrillerreeks is zo hoog dat zelfs het minste deel gewoon moeiteloos overeind blijft. Dit deel lijkt soms wel een beetje horror maar dan in thrillervorm gegoten.
Ik ben benieuwd naar het volgende deel. Dan hoop ik op een nauwere samenwerking tussen Joona en Saga, dat wel. Voor de rest laat ik me graag verrassen.