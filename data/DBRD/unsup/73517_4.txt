Het boek “In seizoenen” is het verhaal van de 59 jarige Annabel Wismar en haar zoon David. Annabel heeft te horen gekregen dat ze een niet meer te behandelen vorm van kanker heeft. Op de vraag hoelang ze nog te leven heeft is het antwoord van de oncoloog dat ze moet denken in seizoenen. Nu begint een proces van boosheid, onmacht en uiteindelijke acceptatie. De lezer komt door flashbacks te weten wat er in het verleden is gebeurd, wat Annabel en David hebben gevormd tot de mensen die ze zijn.
Het is niet moeilijk om sympathie te krijgen voor Annabel, zij is een liefhebbende moeder omringd door een kleine groep mensen die van haar houden. In eerste instantie is David de zorgzame zoon, die niet wil geloven dat hij zijn moeder gaat verliezen. David heeft moeite met het accepteren van de waarheid, niet alleen wat betreft zijn moeder. Langzamerhand wordt duidelijk dat David een serieus probleem heeft op het gebied van loslaten in relaties. Gelukkig verzand het verhaal hier niet en wordt de hoofdlijn, het ziekte en acceptatie proces van Annabel vastgehouden. Voor Annabel begint het accepteren doordat het afscheid van het leven voor haar een weerzien met het verleden betekent.
De eerste roman van Judith Visser, na het schrijven van verscheidene thrillers, is een grotendeels op waarheid berust verhaal. Haar eigen moeder is aan kanker overleden. Het is erg knap hoe ze in een vlotte snelle schrijfstijl, door vanuit 2 personages te schrijven en verschillende flashbacks, je meeneemt in het verhaal. Annabel is zodanig neergezet dat je jezelf ziet zitten aan haar bed.
Compliment aan de schrijfster!