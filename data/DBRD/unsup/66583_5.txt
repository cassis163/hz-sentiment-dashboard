Dit boek leest als een waargebeurd verhaal. Een historische roman met ware feiten, waargebeurde situaties, bekende plaatsen en personen en veel situaties die je niet verwacht had. Jacoba is nog maar vijftien jaar oud en een – voor onze tijd – meid en voor haar tijd een jonge vrouw die gaat regeren. Maar hoe doe je dat? Ze wordt een vrouw van adel met respect, maar ook geen van dat alles in sommige situaties. Vrienden en vijanden en uit onbekende hoeken verschillende tegenslagen. Hoeveel kan een vrouw – door al die jaren heen is ze dat zeker geworden – zoveel verdragen? Jacoba laat zien met haar geschiedenis dat elke vrouw in elk opzicht sterk kan zijn. Soms weet je alleen even niet hoe, soms weet je even niet waar je wilt zijn. Maar dat zijn de korte momenten van het nadenken. Ondertussen wordt er veel gereisd, gestreden om steden en gewesten en wordt er soms ook zonder bloedvergieten stevig onderhandeld.

Ik vind het leuk dat de steden als Gouda, Dordrecht, Schoonhoven, Rotterdam, Leiden, Mons en de situatie in verder Vlaanderen, Frankrijk en Engeland aan bod komen. En ook steeds lekker afwisselend. Het is niet van de ene plaats naar de andere plaats en dan heeft die plaats zijn beurt in het boek gehad. Nee, het gaat goed heen en weer. Heerlijk om het zo te lezen.