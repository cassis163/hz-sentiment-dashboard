Bevrijding is het vierde deel over de familie Cazalet.
Het eerste deel Lichte jaren speelt zich voor de Tweede Wereldoorlog af.
Aftellen en Verwarring spelen zich tijdens de Tweede Wereldoorlog af.
Bevrijding speelt na de Tweede Wereldoorlog zoals de titel al doet vermoeden.
Het derde deel Verwarring eindigde met de terugkeer van Rupert.
In dit deel lezen we hoe het verder gaat met Rupert.
Houdt zijn huwelijk stand met ZoÃ«, na zoveel jaren in Frankrijk te zijn geweest.
Hoe gaat het verder met de verhouding van Edward?
Louise neemt een drastisch besluit.
Clary maakt een moeilijke periode door en wordt gesteund door Archie.
Polly leert via haar werk Gerald kennen.
Een hele zachte, lieve man die volgens mij geen dubbele agenda heeft.
Blijft de familie bij elkaar wonen op Home Place of gaan ze ieder hun eigen weg.
Op deze vragen krijg je een antwoord in dit deel.

Het boek is onderverdeeld in verschillende hoofdstukken met als titel de naam over wie het hoofdstuk gaat.
Heel verrassend is er een hoofdstuk de Buitenstaanders.
Ik zie het zelf niet als buitenstaanders, ze staan allemaal dicht bij de familie.
Bij dit gedeelte staan geen namen en was het af en toe een verrassing over wie het ging.

Elizabeth Jane Howard is op haar best in dit deel.
Zelf vind ik dit deel tot nu toe het beste van de 4 boeken.
Er zijn heel veel verhaallijnen tot een goed eind gekomen.
Ik ben na het lezen van dit deel bevrijd van de " verwarring " die ik had na het lezen van deel 3.
Elizabeth Jane Howard heeft 20 jaar later, vlak voor haar overlijden, nog een vijfde deel geschreven.
Gaat het verhaal verder waar het gestopt is in Bevrijding of speelt het ook 20 jaar later, dus in de jaren zestig.
Ik kijk er naar uit om dit boek te lezen.