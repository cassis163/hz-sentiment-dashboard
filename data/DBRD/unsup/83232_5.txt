Leonora Shaw (Nora) krijgt onverwachts een uitnodiging voor het vrijgezellenfeest van Clare Cavendish een vroegere vriendin waar ze al tien jaar geen contact meer mee heeft gehad. Ze twijfelt of ze zal gaan maar als ze hoort dat Nina ook uitgenodigd is besluit ze toch te gaan. Ze is erg nieuwsgierig waarom ze ineens voor het vrijgezellenfeest is uitgenodigd en met wie Clare gaat trouwen. Het vrijgezellenfeest is een weekend in een huisje in het bos. Het feestje is voor een klein divers gezelschap aan vrienden. Het weekend loopt geheel anders als verwacht en eindigt met een moord. Nora krijgt een ongeluk en is delen van haar geheugen kwijt. Wat is er gebeurd? Wie is de moordenaar en waarom is de moord gepleegd?

De cover van het boek ziet er spannend uit en roept meteen de vraag op wat gebeurd er in dat donkere bos? Dit boek is een New York Times bestseller en na het lezen van het boek kan ik me dat goed voorstellen. Ik verwacht dat het ook hier in Nederland een goed verkocht boek gaat worden.
Een heerlijk debuut van Ruth Ware. Het boek leest lekker vlot weg. Je zit er meteen lekker in en dat maakt het moeilijk om het boek opzij te leggen. Een goed verhaal met een verrassende ontknoping. Ik denk dat we nog veel van Ruth Ware gaan horen. Dit boek beveel ik van harte aan iedereen aan.