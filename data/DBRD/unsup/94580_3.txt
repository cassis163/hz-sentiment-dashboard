Een hoofdinspecteur wordt dood gevonden aan de rand van een rivier. Rechercheur Cooper wordt in eerste instantie naar de plek van het misdrijf gestuurd omdat niemand geloofd dat hoofdinspecteur Pretorius echt is vermoord. Wanneer blijkt dat het toch echt zo is komt al snel de Geheime Dienst om de hoek kijken en wordt Cooper op een zijspoor gezet en later zelfs helemaal van de zaak gehaald. Cooper laat zich alleen niet zomaar aan de kant zetten en gaat door totdat hij achter de waarheid is.

Dit boek heeft heel veel potentie. Ik heb het ook met veel plezier gelezen. Ik hoop alleen wel dat in het boek dat hier op volgt een aantal draadjes opnieuw worden opgepakt want ze zijn niet allemaal in het einde van het boek meegenomen. Er blijven nog heel veel (misschien wel teveel) vragen over, een deel van het verhaal is niet af. Dat maakt ook wel weer dat je uitkijkt om het volgende boek te kunnen lezen maar toch had het wat mij betreft wel iets meer afgemaakt mogen worden. De schrijfstijl is prettig en duidelijk, het boek leest makkelijk en plezierig, dus ik hoop snel het volgende deel te kunnen halen bij de bibliotheek.