Geen thriller, maar een mooi geschreven boek met schitterend beschreven sferen die ik zo graag lees in de Scandinavische boeken. Frederik Welin, chirurg van beroep, maar door een onvergeeflijke fout nu in ruste. Hij woont alleen op een eiland in de Scherenkust waar hij met name bezoek krijgt van Jansson, de postbode met ingebeelde ziekte en hem nooit post komt brengen. Op een dag arriveert er een vrouw met een rollator op het ijs die van hem eist een belofte in te willigen. Daarna staat zijn wereld op zijn kop. Frederik kijkt terug op zijn leven , maar moet ook nog dealen met de dingen die nu op zijn pad komen. Het personage Frederik wordt echt prachtig en gevoelig beschreven. Het is eigenlijk een heel onaardig persoon, toch ga je van hem houden. ( dat lukt Henning Mankell natuurlijk ook al zo goed met Wallander!)