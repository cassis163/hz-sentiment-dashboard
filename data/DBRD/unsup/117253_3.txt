Het gebeurt niet vaak dat ik een thriller lees. Met mijn neus vooral in de romans, was dit cadeautje van Hebban een welkome afwisseling. Ik begon vol goede moed in het verhaal en voor ik het wist was ik er doorheen. Dat heb ik niet vaak bij kortverhalen. Vaak weet ik niet goed wat ik ermee moet.

Ware heeft een fijne schrijfstijl waarmee je ze direct weet te pakken. Ze bouwt de spanning razendsnel op en houdt je vast. Je wil niets anders dan verder lezen want, wat dan? Het einde is enorm spannend.

Ik hou niet van open eindes, maar één ding is zeker. Mocht dit een voorproefje zijn op meer, dan sta ik in de rij om dat verhaal te lezen. Een leuk tussendoortje dat helaas veel te snel weer voorbij was.