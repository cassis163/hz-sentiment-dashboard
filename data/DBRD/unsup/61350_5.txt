Als je in een periode zit in je leven dat je wel een opkikkertje kunt gebruiken, ga dan dit boek lezen. Het is een simpel geschreven verhaal over Rebecca Bloomwood die graag winkelt en daarbij ook diep in het rood komt te staan en mede hierdoor in hilarische situaties terecht komt. Vanaf bladzijde één hou je al van haar, en leef je met haar mee, ookal maakt ze niet altijd de meest verstandige beslissingen. Ondanks dat het boek niet op alle vlakken even geloofwaardig is, is het evengoed heel luchtig en ontzettend grappig. Ik ga meteen met het tweede deel beginnen. Ik ben heel erg benieuwd!