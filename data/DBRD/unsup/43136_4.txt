Recensie: 8-1-2015

Dit boek samen gelezen met de leesclub. De cover ziet er goed uit met een mooie foto en glimmend gedrukt. Toch zou ik het boek zelf niet zo gauw opgepakt en gelezen hebben. Het boek heeft 387 blz en ik moet zeggen dat het boek niet makkelijk vast houd. De blz zijn niet eenvoudig om te slaan het boek wil steeds dicht vallen. Dit is erg vermoeiend. Toch heb ik dit boek uiteindelijk met heel veel plezier gelezen en ik moet zeggen een heel goed debuut voor Kees van Wouw.
De titel Hamer heeft verschillende betekenissen in het boek. Al in hoofdstuk 1 kom je er achter dat het verhaal over Patrick Hamer gaat die zijn bedrijf Hamerslag failliet ziet gaan. Hamerslag is een bedrijf wat zonnepanelen bouwt en bezig was een zo duurzaam mogelijk product op de markt te brengen. Wanneer hij na over leg met de curator van zijn bedrijf thuis komt met een bosje tulpen voor zijn vrouw Claudia ziet hij zijn spullen buiten staan en weet hij dat hij niet alleen zijn bedrijf maar ook zijn vrouw kwijt is. Het faillissement komt als een complete verrassing voor Patrick omdat het jaar daarvoor nog een enorme winst is behaald. Patrick krijgt bij een concurrerend bedrijf een baan aangeboden, het bedrijf heeft machines en werknemers van Hamerslag overgenomen. Wanneer bij dat bedrijf vreemde dingen gebeuren, weet Patrick het zeker, zijn zaak is moedwillig om zeep geholpen. Het hele zaakje krijgt een lugubere wending als de curator van Hamerslag verdwijnt en er meer mensen worden vermoord. Het blijkt dat de mensen met een hamer zijn omgebracht en de eerste verdenking ligt dan ook bij Patrick.
Het plot van het boek neemt steeds een andere wending en het eind is zeer verrassend. Een echte spannende thriller alleen is het jammer dat er erg veel technische termen in voorkomen. Soms kon ik het niet volgen en moest het terug lezen om de verhaallijn weer te pakken te krijgen. Ik denk dat dit technische aspect komt omdat Kees van Wouw ingenieur en ondernemer is in oa duurzame ontwikkelingen.
Ik geef het boek 3,5 ster. Dit dus door de vele technische thermen .