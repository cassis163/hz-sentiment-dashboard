Ik had het niet verwacht, maar ik zat meteen in het verhaal! Het had me te pakken en liet me niet meer los. Wat een prachtige en boeiende cultuur wordt hier beschreven. Die droge Afrikaanse vlakte kwam helemaal tot leven en ik volgde samen met de Kamarai de ‘Kinderen van Tembo’ (de olifanten) op weg naar de regenlanden.
Het verhaal is heel erg spannend omdat er die vijand is in hun midden, maar ook omdat hun tocht naar de regenlanden niet zonder gevaar is. De olifanten en de stam krijgen o.a. te maken met tijgerwolven, krokodillen en leeuwen en natuurlijk hun aartsvijand: de Harati.

En daarnaast vond ik het gewoon een ontzettend liefdevol verhaal en een tikje mysterieus, het ontroerde me enorm! Ik heb echt heel vaak met een brok in mijn keel gezeten… Zo mooi die band onderling, die moedige krijgers, die eenheid met de natuur, de ontwikkeling van Sen. Wat is dit een bijzonder mooi verhaal! Ik ben er helemaal weg van en ben flink onder de indruk… In één woord: WOW!