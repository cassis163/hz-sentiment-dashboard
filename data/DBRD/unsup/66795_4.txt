Na Springvloed en De derde stem te hebben gelezen moest natuurlijk ook Zwarte dageraad gelezen worden. En ook dit keer liet echtpaar BÃ¶rjlind me genieten van de schrijfstijl en de spanning in het boek.
Het onderwerp was ver buiten leuk, maar het is zo goed geschreven dat je je ontzettend goed kon inleven.

De personages kon ik weer redelijk snel voor me halen en kwamen de avonturen die ze hiervoor hebben gehad ook weer naar boven. Dit maakt het lezen ook veel fijner.

Dit keer zit Olivia niet in Stockholm, maar in een plaatsje genaamd Skane. Daar zit ze voor een tijdje gestationeerd als politieagent. Op een dag wordt daar een moord gepleegd op een driejarig meisje. Als politieagent gaat Olivia op onderzoek uit.
Niet lang daarna wordt er bij Stockholm ook een kind vermoord op zo goed als dezelfde wijze.
Rechercheur Mette bijt zich in deze zaak en wilt toch Olivia bij zich hebben en haalt Olivia voor het onderzoek naar Stockholm.

Wat is de reden van de moorden? Is er een link tussen beide kinderen? Allemaal vragen die aan bod komen en onderzocht zullen worden.

Een verhaal met psychologie en flinke spanning. Ik vind het zeker het lezen waard.