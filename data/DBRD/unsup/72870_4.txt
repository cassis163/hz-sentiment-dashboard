Loes den Hollander kun je net zo makkelijk de moeder van het Nederlandse spannende levensverhaal noemen zoals in dezelfde noemer de Zangeres zonder Naam de moeder van het Nederlandse levenslied is. In een fenomenaal tempo vlogen de manuscripten uit huize Den Hollander en in, voor Nederlandse begrippen, grote aantallen uit de drukkerij. Nederland was een bestsellerauteur rijker!
En het is niet alleen thriller wat de klok slaat, ook voor een roman draait ze haar hand niet om of het moet zijn om haar pen even op het bureau te leggen. Maar er was wel een ding wat je niet van haar hoefde te verwachten. Loes was heel duidelijk in haar uitspraak dat een serie niet haar ding is. Je moest veel te veel onthouden, nee, het zouden steeds stand alones zijn en blijven, dat stond vast! En daarom ligt er nu een serie, zij het van twee delen, maar toch...

Het gezin Metselaer is mentaal zwaar beschadigd. Hun destijds bijna 14-jarige dochter Lieve, wordt doodgereden door een joyrider maar met de auto van Gideon, haar vader. De dader wordt echter nooit gevonden en het gezin probeert hun leven in mineur voort te zetten, wetende dat het nooit meer zal worden zoals het is geweest.
Gideon is een bevlogen leraar en in die hoedanigheid vaak bezig om leerlingen, na schooltijd bijles te geven. Als er plotseling dreigementen worden verstuurd die herinneren aan een paar zaken uit het verleden, worden een aantal mensen behoorlijk onrustig. Opkomende vragen zijn van wie de dreigementen komen, wat de bedoeling van het verzenden is en hoeveel de verzender weet van het verleden. Samen met Rifka, zijn echtgenote en hun stiefkind Tamara, proberen ze hun leven weer terug in het gareel te krijgen. Maar de belastende berichten stoppen niet....

Loes den Hollander beweert dat voor dit verhaal, één boek onvoldoende mogelijkheden zou bieden om het goed beschreven in onder te brengen. En daar mogen de lezers haar dankbaar voor zijn. Om toch, tegen haar wil uit het verleden, twee delen te maken heeft ze tijd en ruimte gecreëerd om de belangrijke facetten van ‘Aangetast’, goed uit te lichten. Vanuit de perspectieven van de bepalende protagonisten schetst de auteur gebeurtenissen, gedachten en overwegingen die anders noodgedwongen achterwege zouden moeten blijven. En nu, na Dossier Metselaer I, heeft de lezer alles mee kunnen beleven wat het verleden heeft geboden, hoe de tegenwoordige tijd hierop heeft gereageerd en kan een voorschot gegeven worden op de toekomst van een aantal personages.
Alleen is voor deze lezer geen voorspelling te maken hoe dit dossier uiteindelijk zal eindigen. En dat is een compliment aan de auteur waardig; ze heeft zoveel intriges, verborgen geheimen en belastende verledens achtergelaten, dat je maar een ding kunt doen. ‘Aangetast’ dichtklappen en ‘Genadeklap’ openen en op de eerste bladzijde snel verder gaan. Top Loes!

Eindoordeel: 4 sterren

Spanning: 3 sterren
Plot: 4 sterren
Leesplezier: 4 sterren
Schrijfstijl: 5 sterren
Originaliteit: 3 sterren
Psychologie: 5 sterren