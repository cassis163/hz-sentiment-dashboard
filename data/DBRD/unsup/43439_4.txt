Arnaldur Indridason heeft dit keer een boek afgeleverd dat anders is dan anders. Erfschuld is een op zichzelf staand verhaal, dus geen inspecteur Erlendur Sveinsson dit keer maar wel de gepensioneerde politieman Konrad. De opbouw van het boek is ook apart: er zijn eigenlijk twee verhaallijnen door elkaar verweven. Het ene verhaal speelt zich af in het heden en start met de vondst van een oude man, die dood wordt aangetroffen in zijn apartement. De andere verhaallijn speelt in het verleden tijdens de 2e wereldoorlog. IJsland voelt zich op dat moment bezet door de geallieerde krijgsmacht. Een meisje en een Amerikaanse soldaat vinden bij het Nationaal theater in Reykjavik een vermoord meisje. De twee verhaallijnen lopen mooi door elkaar heen en blijken aan het eind van het boek samen te komen. Op zich is het een interssant boek dat gemakkelijk leest door de fijne schrijfstijl van Indridason, maar ben je op zoek naar een spannend boek, dan kan je Erfschuld beter laten liggen. Toch ben ik na het lezen van dit boek nog zeker een fan van Indridason en kijk dan ook uit naar een nieuw boek uit de Erlendur-reeks.