De erfenis van Lotus is het vierde en laatste boek uit de serie over Jeremy jago, de fantasyboeken van Melissa Skaye. In deel 1 krijgt Jeremy de Passage, in deel 2 de kracht van Assigna en in deel 3 Gemini. In dit vierde boek gaat het om de erfenis van Lotus. Jeremy moet om dat te vinden onder water, maar hoe kan hij onder water ademen? De situatie wordt er niet beter op in Magistraal. Jeremy moet er achter zien te komen hoe hij onder water kan blijven ademen en die informatie moet hij van Meta Prudent los zien te krijgen. Hij talmt lange tijd, maar heeft uiteindelijk geen keus meer. Wanneer hij onder water gaat om de erfenis van Lotus op te zoeken, gebeuren er weer heel vreemde dingen. Als hij in het meer gaat, lijkt het te regenen op Magistraal en dat duidt erop dat het daar niet goed gaat, maar Jeremy heeft zijn handen vol met wat er onder water gebeurt. Ook komt hij zijn halfbroer weer tegen en zijn grootste vijanden willen hem de Macht van Vijf afpakken om zelf de Macht in handen te krijgen. Jeremy kan zijn ovaal niet openen, want dan wordt hij misschien wel afgepakt door Dion en dat betekent dat Jeremy zal sterven. Als hij uit het water komt is er een gevecht tussen magiÃ«rs op het strand van Magistraal en een van hen gaat dood. Maar dan blijkt dat alles anders is dan ze ooit konden vermoeden. In de strijd tegen zijn ergste vijanden krijgt Jeremy te horen hoe de vork echt in de steel zit met die Macht van Vijf. Zal hij het van zijn grootste vijand kunnen winnen en zal hij er nu eindelijk achter komen wie er verantwoordelijk was voor de dood van zijn moeder? Lees het in dit laatste deel van Jeremy Jago, een boek dat je weer graag zult willen lezen als je de serie kent.