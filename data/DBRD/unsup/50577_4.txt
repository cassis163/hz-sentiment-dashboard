In afwachting van "Met het bloed van mijn hart", deel 8 van de "Reizigers-serie" welke uitkomt op 27 november 2014 en trouwens verschijnt in 2 kloeke delen, dacht ik dat wel tijd werd voor wat overbruggingsmateriaal in de vorm van de 3 boeken die separaat van de "Reizigers-serie" zijn verschenen met in de hoofdrol Lord John Grey.
Het eerste boek "Het dubbelleven van Lord John" viel me absoluut niet tegen en bracht me weer even in de fijne sfeer die Diana Gabaldon toch altijd weer weet op te roepen. Het is trouwens alweer een poosje geleden dat ik deel 7 van de "Reizigers-serie", genaamd "Echo in de tijd' heb gelezen. Ik betwijfel of ik alles nog wel duidelijk op het netvlies heb staan, maar om nu 'even' een boek van 826 pagina's te herlezen voor de 27ste....Ik denk dat ik het volgende boek over Lord John "De hand van de duivel" maar snel oppak.