Aan dit boek begonnen op aanraden van iemand anders. Waar ik zelf niet zo snel voor een dergelijk boek zou kiezen was mijn interesse nu wel gewekt en gelukkig maar.

Een verhaal over een diep triest verhaal met een einde en conclusies die nooit had mogen gebeuren. Hans neemt je mee in de zenuwslopende zoektocht, de aanloop naar het proces en de nasleep van de zoektocht/veroordeling. Hans weet dit op een bijzondere manier te verwoorden en veel verschillende mensen en aspecten mee te nemen hierin. Je leest passages met een grote brok in je keel en andere passages vol ongeloof. Wel vond ik het soms erg gedetailleerd en soms juist te oppervlakkig, maar hier zal de familie waarschijnlijk alleen maar goede redenen voor hebben en daar zullen wij niets meer dan respect voor moeten hebben.

Een verhaal dat nooit gebeurd had mogen zijn maar nu nooit meer vergeten mag worden. Hopelijk leert Nederland hier iets van en kan zoiets nooit meer gebeuren. Want als er zoiets voorkomen had kunnen worden, maar niet gebeurde dan is er iets goed mis..