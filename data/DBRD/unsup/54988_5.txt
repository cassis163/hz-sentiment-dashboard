Ik kreeg van uitgeverij Kosmos dit zelf-hulp-boek toegestuurd om te recenseren. Mensen die al enkele van mijn boekrecensies hebben gelezen , weten dat ik verzot ben op dit soort lectuur. Een mind & body-boek met zo’n catchy en toch wel gedurfde titel spreekt natuurlijk nog extra aan. Met drie weken “congé payé” voor de boeg, ideale vakantielectuur om mij klaar te stomen voor het “nieuwe” werkjaar dacht ik. Zo dus heb ik maar al te graag de cover van het boek omgeslagen om de “f*ck it”-theorie mijzelf meester te maken. En of dat gelukt is, lees je hieronder…

John Parkin, de auteur van dit boek is – zoals je tussen de regels kan lezen- krak in zijn vak. Hij schreef op vandaag reeds een “fuck-it”-trilogie bijeen en geeft cursussen en retraites in de “f*ck-it”-materie. Dat John al een ervaren rot is en weet waarover hij spreekt, wordt heel snel duidelijk. Het boek werkt heel inspirerend, leest als een trein (omdat quasi elke pagina een hoofdstukje op zich lijkt) én John overhaalt de lezer met gemak om zijn “f*ck-it”-leer in praktijk te gaan toepassen. (Ofja, mij toch althans :-)) Verwacht je niet aan zweverige taal of woorden (want zelfs “mediteren” wordt in dit boek alledaags beschreven, nog alledaagser dan dat de term op zich al is :-))

Er is een reden voor dewelke ik graag zelf-hulp-boeken lees. Ik leer graag bij en ben niet bang om mezelf in vraag te stellen. Ik weet dat ik wel wat rare kronkels in mijn hoofd heb en mijn gedachtegang niet altijd rechtlijnig is, verre van. Dat maakt dat ik rust echt heb moeten aanleren gaandeweg en ik op vandaag met momenten nog heel veel moeite heb met het vinden van die fel gegeerde ontspanning in mijn hoofd. Ik dacht: “eigen aan mezelf zeker?…” Maar ik was heel erg opgetogen toen ik dit boek las en zooooveel van die kronkels en on-rustgevende gedachten erin terugvond. Hoera, er zijn nog mensen zoals mijzelf, ik heb mijn evenknie gevonden in de auteur!

Nu ik bevestiging heb gekregen dat ik niet de enige ben die “ik vind rust als…” uitdruk als voorwaarde en excuus om het juist niet te vinden… is het enkel nog kwestie van de stappen die John aanhaalt in dit boek mijzelf eigen te maken. John beschrijft zijn theorie op een dergelijke manier, dat op het moment je ze leest en je denkt: “ja maar, hoe…?” hij al een antwoord klaar heeft als tegenreactie op de bezwaren die je zou kunnen hebben. De auteur heeft zelfs gedacht aan een relevante “FAQ” na afsluit van zijn stappenplan. Kan ik iets met dit boek aanvangen? Jazeker! Ik stel mijzelf in vraag (opdracht volbracht ;-)) en ben overtuigd dat zijn manier van denken en de aangereikte stappen mij finaal de rust kunnen bijbrengen waar ik zo hard naar op zoek ben.

Zo dus, conclusie: Lang lang lang geleden dat ik nog een boek heb gelezen met zo’n grote portie humor en nieuwe, no nonsense content. Geen zweverig gedoe, geen herhaling uit andere boeken, maar origineel gebracht en het herbergt zoveel waarheid. Dit boek krijgt zonder twijfel een plaatsje in mijn top-10 van body & mind boeken, zonder twijfel! Minpuntje? Aanvankelijk stoorde ik me toch enkele pagina’s aan de ietwat chaotische schrijfstijl van de auteur, al blijft de boodschap die hij overbrengt, wel heel helder. Zodus John, F*ck it, het is wat het is, het is je vergeven :-)