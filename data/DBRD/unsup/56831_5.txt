Toen ik dit boek in de brievenbus zag liggen heb ik gelijk de achterflap gelezen en moest eigenlijk meteen aan een boekenserie denken, namelijk de Friede Klein-serie van Nicci French. Ook die gaat over een persoon die betrokken raakt bij een politie onderzoek. Ik ben diezelfde dag begonnen met lezen en na de eerste paar hoofdstukken deed het me nog steeds heel veel denken aan de Frieda Klein-reeks. Wat ik echt niet erg vind hoor dat het daaraan doet denken, omdat dat een paar van mijn favoriete boeken zijn.

Het boek begint gelijk spannend door te vertellen wat er gebeurd is en je wordt daarna helemaal meegezogen in het verhaal en het onderzoek. Wat ik erg fijn vond tijdens het lezen van het boek is dat er steeds stukken tekst schuingedrukt zijn, in deze stukken wordt er teruggeblikt op gebeurtenissen in het verleden, zoals in de jeugd van de hoofdpersoon en gebeurtenissen van de dag van de moord.

Ik heb het boek in een paar dagen uitgelezen en heb gedurende het boek meerdere mensen verdacht van de moord, maar het verhaal heeft uiteindelijk toch een heel verrassend einde. Ook wordt er niet alleen de moord op de familie Hadler onderzocht, maar wordt er nog een zaak die in het verleden heeft plaatsgevonden besproken. Hier wordt Aaron Falk namelijk van verdacht en daarom is hij naar een andere stad verhuisd jaren geleden. Ook deze zaak heeft een heel verrassend einde, maar dat zag ik op een gegeven moment wel aan komen. De oplossing van de moord op de familie Hadler was wel een totale verrassing voor me.

Ik houd enorm van thrillers en heb er dan ook al een heleboel gelezen, maar deze komt toch zeker wel op mijn lijstje met favoriete thrillers te staan. Het is dan ook geen verrassing dat ik dit boek 5 sterren heb gegeven als rating op Goodreads.