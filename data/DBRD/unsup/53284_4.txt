Een stel duikers die archeologisch onderzoek doen in een diep stuk water (een zinkgat gevuld met water) in Peru, komen niet meer boven. Er wordt een noodsignaal gestuurd over de radio en Dirk Pitt (toevallig in de buurt) gaat er meteen op af. Daarmee dwarsboomt hij echter onbewust een stel criminelen die kunstschatten illegaal verkopen en iedereen wegwerken die hen in de weg staat. Dat is het begin van een avontuur dat leest als een trein.
Er zitten hele leerzame elementen in dit boek; over duiken, over archeologie en over oude culturen, zoals die van de Inca's. Daarnaast gaat het over hebzucht en wraak en is het eigenlijk het ouderwetse gegeven van "the good guys and the bad guys".

Er zit veel vaart in het boek; net als je denkt dat het even rustig is, gebeurt er weer iets, waardoor je gespannen verder leest omdat je wil weten hoe het verder gaat.
Dirk Pitt is een held-figuur, die dingen voor elkaar krijgt die vaak ronduit onwaarschijnlijk zijn, maar die je toch gelooft als je aan het lezen bent.

Een boek dat niet alleen spannend Ã©n ontspannend is, maar ook nog leerzame elementen heeft.