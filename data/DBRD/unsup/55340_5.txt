“Library Kiss” (oorspronkelijke titel: “By Your Side”) is het eerste boek van de Californische auteur Kasie West dat in het Nederlands is vertaald. De schrijfster heeft inmiddels negen boeken op haar naam staan, die in meerdere talen zijn vertaald, en haalt de inspiratie voor haar Young Adult romans met name uit de levens van haar vier kinderen – drie dochters en een zoon-.
“Library Kiss” gaat over het onzekere meisje Autumn, dat per ongeluk opgesloten raakt in de bibliotheek, als ze vlak voor sluitingstijd nog even snel naar de WC gaat. Dax, een jongen die bij haar op school zit, maar die ze verder niet echt goed kent, blijkt in diezelfde bibliotheek te zijn opgesloten, zij het in zijn geval vrijwillig. Langzaam leren de twee elkaar nader kennen.
Het boek is pakkend en leest enorm lekker weg. Als lezer kun je goed meeleven met hoofdpersonage Autumn, door wier ogen je het verhaal beleeft. Daarnaast bevat het verhaal ook nog eens een mooie boodschap.