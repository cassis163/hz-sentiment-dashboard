Ik weet nog niet zo goed wat ik hiermee aan moet. Het verhaal is de eerste 100 bladzijden kabbelend en je vraagt je af of je verder moet lezen. Daarna komt er meer vaart in het boek. Schrijfstijl is prettig. De hoofdpersonen zijn bijzonder. Mia en Hendrik zijn van de politie en leiden het onderzoek. Mia wordt neergezet als een simpele ziel met een gat in haar hand. Heeft extreem jaloerse reacties met name naar Jana de officier van justitie toe. Ze heeft nooit geld, teert op andermans zakken en schuwt het ongevraagd geld pakken uit iemand anders zijn portemonnee niet. Bijzonder voor een politie inspecteur. Dan hebben we haar partner Hendrik die wordt neergezet als een onderdanige echtgenoot. Zeer zwak persoon. Als klap op de vuurpijl is daar Jana die als OvJ alle regels van de wet aan haar laars lapt en niet schuwt voor een moord meer of minder. Ongetwijfeld krijgt dit verhaal een vervolg, ik zal dat lezen en daarna mijn definitieve oordeel vellen.