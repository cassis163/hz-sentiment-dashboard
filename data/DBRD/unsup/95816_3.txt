Een leuk gegeven om de uitbraak van gorilla Bokito op 18 mei 2007 door Bokito zelf te laten analyseren. Het is een makkelijk leesbaar boek zonder hoofdstukken. Via afzonderlijke alinea's wordt de lezer, middels dromen van Bokito, gesprekken met zijn fictieve verzorger Guglielmo en een liefdesbrief aan een trouwe bezoekster van Bokito, meegenomen naar de dag van de uitbraak. Het verhaal hipt wel wat heen en weer in tijd en "personages". Een grappig boekje voor tussendoor waarbij de mens soms een spiegel voorgehouden wordt m.b.t. zijn eigen gedrag en handelen. Het boekje is een jaar na de uitbraak geschreven door W. v/d Ven of wel Guglielmo Dellago.