Ik realiseerde me amper van waar de Europese landen kwamen aan het einde van de 19de, en het begin van de 20ste eeuw. Met zijn bijna 800 pagina's kan dit boek nog geen volledige beschrijving geven van de geschiedenis van de Europese landen en eenwording natuurlijk. Maar het beeld dat er uit voort komt van de roots van heel wat belangrijke Europese staten is toch één van de volledigste die ik ooit heb gezien. Nooit heb ik op de (middelbare) schoolbanken meer dan enkele regels gelezen over de aanvang van de Eerste Wereldoorlog, en hoe door de gevolgen ervan niet op te lossen dit uitmondde in de Tweede Wereldoorlog, fascistisch Italië onder Mussolini, het tijdperk van Franco in Spanje, de omwentelingen en onderdrukkingen in Rusland, hoe de wilde jaren '60 in de vorige eeuw (verschillend) beleefd werden in verschillende Europese landen, de val van het communisme in de Oost-Europese staten, de oorlogen in ex-Joegoslavië en hoe ver we daar eigenlijk van af staan. Dit boek is een eye-opener. En hoewel het een dikke pil is, slikte ik ze graag stukjes bij beetjes door. De schrijver sleurde er me zonder problemen doorheen omdat hij dit verhaal tegelijkertijd toegankelijk maakte dankzij de vele persoonlijke verhalen en avonturen, en zijn eigen belevenissen in de landen op zijn route. En de overtuiging kon ik achteraf alleen maar beamen: er is nog veel werk aan de winkel voor een échte Europese Unie! Verplicht leesvoer wat mij betreft voor alle politici in onze EU-instellingen en studenten geschiedenis!