Ik kan er net niet bij gaat over een man en een vrouw die met veel moeite 2 kinderen krijgen, waarvan de een hersenletsel heeft en de ander autistisch is. Het boek beschrijft de belevenissen, de moeilijke momenten, de extra zorg die de kinderen nodig hebben, maar ook hele mooie momenten. Ik vond het een aangrijpend boek, het raakte me, veel gebeurtenissen waren erg herkenbaar vanuit mijn eigen gezin. Aan de ene kant het rauwe verdriet van het accepteren dat het niet zal gaan zoals de ouders hebben gewild en gedacht dat het zou zijn, aan de andere kant de liefde, humor en moed die ze elke keer opbrengen om voor hun kinderen de beste ouders te zijn die ze maar kunnen zijn. Het boek is confronterend, raakte me en is toch niet heel zwaar om te lezen. Mooie balans gevonden!