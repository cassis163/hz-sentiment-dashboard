Midden in Berlijn hangen drie in ducttape gewikkelde lijken in een leegstaand pand. De zaak belandt op het bureau van profiler Emma Carrow. Zij moet met haar collega's zien te achterhalen wie ze zijn, waarom ze zijn vermoord en door wie. Op het werk is Emma gelukkig, daarbuiten worstelt ze zich door haar leven, getekend door een traumatische gebeurtenis uit haar verleden. Kan ze ondanks haar problemen de moordenaar vinden?

Ule Hansen bestaat uit het duo Astrid Ule en Eric Hansen. Ze hebben al eerder samengewerkt maar dit is hun eerste thriller.

Situaties en plaatsen worden bijna geschetst door de auteur(s) "Kronkelende paden in het schemerlicht, een vochtige herfstdag, kinderen die al moe begonnen te worden, verveelde vaders en moeders die op hun horloge keken".
De gebeurtenissen en dialogen zijn uitgebreider maar in een leesbare en vlotte stijl geschreven waardoor de lezer makkelijk meegesleept wordt in het verhaal.
Emma is erg krachtig en eigenzinnig neergezet en ze blijkt nauwelijks sociale vaardigheden te hebben. Dat geeft wat haar karakter een wat onrealistisch tintje.
Met het open einde van het boek is duidelijk dat er zeker een vervolg op deze spannende thriller gaat komen.