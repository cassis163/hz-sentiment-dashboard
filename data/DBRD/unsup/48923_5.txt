Een muur vol herinneringen en andere verhalen is een verhalenbundel waarin de kracht en tevens de kwetsbaarheid van ons geheugen en herinneringen centraal staan.
In deze verhalen zijn we getuige van een bijna ongelooflijke afwisseling van karakters van de hoofdpersonen in ieder verhaal. Het enige dat hen verbindt is het onderwerp van dat betreffende verhaal; hun geheugen en de herinneringen die daardoor ontstaan of weer opbloeien.

De natuur wordt prachtig weergegeven. Het is een onderdeel van de verhalen, of het nu dieren zijn of de zee, de bossen en weilanden die waargenomen worden door de hoofdpersonen en zou daarom de basis van een herinnering kunnen zijn.

Anthony Doerr is er in geslaagd om in verschillende levens te kruipen en vanuit dat perspectief steeds een boeiend en gevarieerd verhaal te vertellen dat onderhoudend is tot en met de laatste letter. Realiteit en fantasie wisselen elkaar af en dit gegeven zorgt samen met de prettige schrijfstijl voor een pracht van verhalenbundel.

Lees meer over mijn mening op mijn blog https://graaggelezen.blogspot.nl/2017/11/ik-las-een-muur-vol-herinneringen-en.html