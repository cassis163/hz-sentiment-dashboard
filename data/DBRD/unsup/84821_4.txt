Ivy heeft een groot talent, ze kan alle soorten wijn herkennen aan de geur. In de club van haar goede vriend Bernd, waar ze tijdelijk werkt, laten de gasten haar geblinddoekt allerhande soorten wijn ruiken en proeven. Ze raadt ze allemaal. Op een avond komt er een gast met een fles wijn die Ivy van haar stuk brengt, waarom ze zo schrikt, wordt pas halverwege het boek duidelijk. Deze gast is Alexander Ford, manager van een hotel van 1 van de exclusiefste hotelketens van Europa. Hij wil Ivy in zijn hotel hebben als sommelier. Maar ook de vonken tussen Ivy en Alexander vliegen in het rond. Ze neemt zijn aanbod aan, want ze is tenslotte opgeleid als .sommelier en bovendien vindt ze Alexander wel heel erg leuk...

Langzaam kom je in het verhaal ook meer te weten over Ivy en wat ze allemaal heeft meegemaakt. En ze moet alles wel onder ogen gaan zien, want plotseling staat haar verleden op de stoep.

Het verhaal begint heel mysterieus, er wordt heel geheimzinnig gedaan over wie Ivy is en wat voor erge dingen ze heeft meegemaakt. Naarmate het verhaal vordert kom je daar achter en ik moet zeggen dat ik het een stuk minder spannend vond dan ik van te voren had gedacht. Ook de relatie tussen Ivy en Alexander vond ik niet zo spannend, ze geven eigenlijk direct aan elkaar toe en dat vond ik jammer.

Maar het is een verhaal dat fijn leest en constant spannend blijft. Gewoon een prima feelgood.