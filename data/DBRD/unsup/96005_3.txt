De zeventienjarige Dorian leeft op straat totdat hij op een dag wakker wordt in een plas bloed en zijn zakmes lijkt de oorzaak van het bloedbad te zijn. Een hulpverlener komt tot zijn hulp, hij zegt alles te hebben gezien en stelt hem gerust. Het was zelfverdediging. De hulpverlener zegt dat hij Dorian kan helpen, hij kan hem van de straat halen! Dorian hoeft alleen maar met hem mee te gaan.

Om het zekere voor het onzekere te nemen stemt Dorian toe. En hoopt hij op het beste...

Het verhaal wordt vertelt vanuit Dorian's perspectief en het begint vrij spannend met een kijkje in het alledaagse leven van Dorian op straat. De moedeloosheid, de radeloosheid en het gevaar van het leven op straat komt mooi naar voren. Vanaf het moment dat Dorian met de hulpverlener, Nicolaas, mee gaat kom je in een ander ritme terecht. Want vanaf dat moment heerst er een dystopian-, Stepford Wives- achtige sfeer, waar je als lezer al gauw in de gaten hebt dat er iets niet klopt maar de jongeren zelf lijken niets in de gaten te hebben.

Bij Dorian gaan wel bellen rinkelen maar hij negeert ze voor het grootste gedeelte. En dat begint na een tijdje te ergeren. Hij twijfelt aan de dingen die hij moet doen en hij vertrouwt de situatie niet maar dat is aan zijn handelingen haast niet te merken. En dat vond ik zonde.

Wat ik ook minder vond was de insta-love. Het was gelijk raak, wat in mijn mening de liefde oppervlakkig doet ogen en voelen.

Desondanks was het een leuk boek om een keer te lezen. Het is plezierig geschreven, als je eenmaal leest ben je zonder dat je er erg in hebt een paar hoofdstukken verder. Daar komt bij dat tijdens het lezen steeds meer vragen naar boven komen en daar wil je natuurlijk antwoord op krijgen. Dit plus de nodige plot twisten zorgen er voor dat je in het verhaal blijft en dat je door wil blijven lezen. Of ik het boek aan anderen kan aanraden? Het hangt er van af waar je zin in hebt. Heb je zin in een spannende thriller die je bloed doet stollen dan is dit niet het boek voor jou. Maar wanneer je zin hebt in een mysterieus verhaal die lekker weg leest dan moet je “Layers” misschien wel een kans geven.