‘De mooiste zomer van mijn leven’ krijgt van mij een welverdiende 9/10. Het is een prachtig boek dat geweldig beschrijft hoe het leven rond 1914 was. Er waren rijke mensen en net zoals Rosalie (hoofdpersonage) kindermeisjes en meiden die al het vuile werk deden. Rosalie heeft hier in het begin geen moeite mee, maar naar het einde van het boek -wanneer de oorlog in aantocht is- krijgt ze meer en meer zin om terug te gaan naar haar ouders en het leven als kindermeisje op te geven.

Er wordt mooi geschetst hoe meisjes vroeger alles te weten kwamen over hun eigen lichaam en wat het ‘meisje-zijn’ allemaal inhoudt. Rosalie leert hoe de liefde in elkaar zit, maar op een zeer brute manier. Ze verandert in korte tijd van een naïef meisje naar een beschadigde, jonge vrouw.

Het perfecte verhaal voor de Young Adults onder ons, ik kijk alvast uit naar deel 2: “Wat niemand weet”.
Als laatste wil ik Laura van Uitgeverij Clavis bedanken voor het toesturen van dit boek!
http://booksandteacorner.wordpress.com