De hoofdpersonen Zoe en Ed leren elkaar kennen, wanneer zij beiden in hetzelfde studentenhuis gaan wonen. Na hun studie verliezen zij elkaar uit het oog. Toch kunnen ze elkaar niet vergeten en kruizen hun wegen elkaar weer opnieuw. Ze worden verliefd, gaan samenwonen en uiteindelijk trouwen ze. Na een tijdje ontstaan er wat problemen, wat weerslag heeft op hun relatie. Op een ochtend gaat het verkeerd. Ed en Zoe maken ruzie en Zoe gaat weg zonder Ed gedag te zeggen. Ed krijgt een auto-ongeluk en overleeft dit helaas niet. Zoe blijft hierdoor met een schuldgevoel achter en heeft er spijt van dat ze zo uit elkaar zijn gegaan die ochtend. Wat als ze alles anders had gedaan?

Het boek “Voor je weggaat” is geschreven door de auteur Clare Swatman. Ze heeft een prettige schrijfstijl. Het verhaal is makkelijk en snel te lezen. Het verhaal is erg mooi; de karakters en emoties worden mooi beschreven.

Zeker een boek met boodschap. Ga nooit met ruzie en zonder elkaar gedag te zeggen uit elkaar.

Een leuke feelgoodroman!!