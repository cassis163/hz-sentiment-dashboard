Dit is een heel apart boek. Het is niet de geijkte thriller. Er worden verschillende moorden gepleegd die eruit zien als ongelukken of zelfmoorden. De politie is dus ook helemaal niet op zoek naar een dader en Tom Beckx zit niet goed in zijn vel en ziet dit dus ook over het hoofd. Toch zit dit verhaal goed in elkaar en ben je steeds benieuwd of de politie nog iets vind. Je hebt ook geen idee wie er achter meester dood zit. Pas vrij laat in het boek wordt dit onthult, maar dan is het al te laat. Ik vind wel dat sommige personages of gebeurtenissen niet goed zijn uitgewerkt, bijvoorbeeld de nieuwe collega van Raoul, Alexandra. Zij komt voor mij nog niet echt tot leven in dit verhaal. Wellicht dat in een vervolg meer aandacht aan haar wordt besteed. Daarnaast komen er wel wat onwaarschijnlijkheden voor in het verhaal. Als iemand een pinda allergie heeft dan koopt die niet per ongeluk iets waar pinda in zit en dat wordt dan niet onderzocht. Ik heb ondanks deze zaken toch genoten van het boek. Vooral van het verhaal van Tom Beckx en zijn verleden.