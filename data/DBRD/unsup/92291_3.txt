Stuk van jou is de debuut roman van Sophie Jackson. Het is het eerste deel in een serie van drie. Deel een start met het verhaal van Wes Carter en Kat Lane. Carter is een jongen die in de gevangenis zit, hij heeft weinig liefde gekend in zijn leven, altijd bezig geweest met criminele activiteiten en tot nog toe weinig van zijn leven gemaakt. Kat Lane is een jonge meid die als lerares komt te werken in de Kill, de gevangenis waar ook Carter verblijft. Ze leren elkaar kennen tijdens een van de lesuren en direct al is er spanning tussen de twee te voelen. Ze blijven om elkaar heen draaien, maar uiteindelijk als Carter voorwaardelijk vrijkomt, bloeit langzaam de liefde tussen Carter en Kat op en wordt deze steeds intenser. Hier is niet iedereen even blij mee want het blijft natuurlijk een verboden liefdeâ€¦

Het boek is opgedeeld in verschillende hoofdstukken welke weer opgedeeld zijn in verschillende sub hoofdstukken. De hoofdstukken vertellen het verhaal afwisselend vanuit het perspectief van Carter of Kat, maar soms is een hoofdstuk ook vanuit het perspectief van een van de andere (minder belangrijke) personen. Het leest makkelijk maar er gebeurt niet heel veel in het verhaal. Het verhaal kabbelt voort en langzaam zie je de liefde groeien tussen Carter en Kat, weliswaar met de nodige hobbels maar toch blijven ze voor elkaar vechten. Het boek deed mij een beetje denken aan de vijftig tinten serie waar ook voornamelijk de groei van een liefde tussen twee personen centraal staat (en natuurlijk de seks, al was dat in dit boek in mindere mate). Niet een topper, maar een aardig boek om te lezen met op zich wel een mooie boodschap: liefde kan alles overwinnen.