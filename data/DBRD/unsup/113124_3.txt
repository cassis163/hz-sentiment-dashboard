Zoals ik denk op te merken uit de verschillende reacties is het en boek wat je of vreselijk vindt of geweldig. Bij mij zit het er tussen in. Een literaire thriller is het niet, maar ik ben van mening dat deze titel al vaak aan een boek wordt geplakt terwijl het het niet is, het is dus meer een hip begrip wat verkoopt. Daar kan de schrijfster niets aan doen, dat doet de uitgever. Ik heb me daar niet door in de luren laten leggen en ben gewoon gaan lezen. Het leest makkelijk weg, is inderdaad af en toe saai, maar het rouwproces wordt goed beschreven. Ook ik ben van mening dat het all-inclusive systeem niet duidelijk uit de verf komt, en vindt de zijsporen in het boek niet passen in het verhaal. Ik ben wel benieuwd naar het volgende boek van deze schrijfster, het kan nog steeds twee kanten op. Al met al een lekker leesbaar boek waarbij de achterflap een herziening nodig heeft.