Dit boek stond zeker al een maand of twee in een mapje met boeken waarvan ik dacht ze toch nooit te lezen. De verwachting die was opgebouwd in mijn hoofd was dat het boek oudbollig zou zijn, dat het niet spannend zou zijn en er allemaal vreemde, oude woorden in gebruikt zouden worden. Met veel plezier zeg ik dat ik er compleet naast zat.
Het boek van W.J. Maryson (Wim Stolk) zit vol avonturen en geheimen en vriendschap en verraad. Dat merk je al ookal ben je pas halverwege (zoals ik). De hoofdpersoon (Jyll) beleeft zoveel uitzonderlijke en geweldige avonturen. Je wordt helemaal meegezogen in de tocht die de avonturiers moeten afleggen. Het is haast alsof je de pijn voelt die de personages ook voelen wanneer er een vriend verloren gaat, of de euforie die door je heen raast wanneer ze een bondgenoot maken. Het boek is een achtbaan vol emoties, al ben je pas op de helft, en is zeker het lezen waard.