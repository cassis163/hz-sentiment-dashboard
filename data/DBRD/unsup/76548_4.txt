Ik ken Joyce persoonlijk, maar ik wist niet wat ik van deze roman moest verwachten. Maar ik werd er aangenaam door verrast. Het verhaal leest lekker weg, is heel vlot en eigentijds geschreven en heeft een wat donker randje. Dialogen worden prettig afgewisseld met beschrijvingen en Joyce Spijker beschrijft alles erg goed en heel beeldend, zonder dat het erg langdradig wordt.

Wat meer tegen het einde aan werd het spannender en heb ik in één keer doorgelezen. Het is een onvoorspelbaar boek, waarin ik steeds maar geen idee had hoe het nou zou eindigen. Hier heeft Joyce een mooie, verrassende climax aan gegeven.

Ook beschrijft ze de gang van zaken in de Nederlandse showbizz heel goed, en laat een mooie, donkere kant ervan zien, die je laat beseffen dat het eigenlijk juist helemaal niet zo leuk is om altijd maar in de spotlights te staan, hard te moeten werken en veel geld te hebben.

Nou Joyce, je had gelijk: ik heb het verhaal met veel plezier gelezen!