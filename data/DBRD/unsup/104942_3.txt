Naomi het sluitstuk van De Mooie Moorden trilogie begint waar Benissa eindigt.
Sara Harris, gered door Benissa en het arrestatieteam, komt samen met Benissa zwaar gewond in het ziekenhuis terecht.
Wanneer Sara aan de betere hand is maakt ze plannen om haar redster Benissa uit het ziekenhuis te krijgen want die dreigt gearresteerd te worden.
Maar op de achtergrond is nog steeds de dreiging van Gwilym Hemmingway, alias de Duke, die ten koste van alles zijn doel wil bereiken om CytoSerum het bedrijf van Gordon Harris in handen te krijgen.


Ik was één van de gelukkigen die het e-book van uitgeverij Lannoo mocht lezen, waarvoor mijn dank.

Ik was erg enthousiast over de eerste twee boeken, Sara en Benissa en had dus hoge verwachtingen over Naomi.
Maar ik vond het erg teleurstellen.
De vele bijvoeglijke naamwoorden die Philip le Bon gebruikt en het feit dat hij personages verschillende benamingen geeft haalt de vaart uit het verhaal en dat leest niet lekker.
Ook de keuze om personages namen te geven van bekende personen is niet nodig.
Dat deed hij al in de vorige boeken maar nu stoorde ik mij er meer aan.
Het lijkt ook alsof hij twee schrijfstijlen combineert.
Aan de ene kant zijn uitvoerige uitleg over wapens, dat kan hij als geen ander, en aan de andere kant de in mijn ogen soms simpele stukjes
en de pogingen om er wat humor in te brengen.
Dat zal wel mannenhumor zijn maar als vrouw vind je dat niet leuk.
Dat hij fictie schrijft is duidelijk maar een dwarsligger die pas in 2011 op de markt is gebracht in Engeland en in het verhaal begin 2008 opduikt is volgens mij een foutje.
Naomi kwam zo laat in het verhaal, dat ik mij al afvroeg, waarom heeft het boek de titel, Naomi?
Verder kreeg ik de indruk op het laatst dat het vlug was afgeraffeld. Ik denk dat hij ook iemand vergeten was met het onderduikplan.
Ik had het boek graag 3 sterren gegeven maar ik trek er een halve ster af voor het feit waaraan ik mij het meest stoorde in dit boek, het steeds benoemen van het feit dat een personage zwart of blank is. Dat heeft totaal geen nut en ligt zeker in deze tijd erg gevoelig.
Ik vind het erg jammer maar ik geef 2 **(*).
Ik wens Philip veel succes met zijn volgende boeken.