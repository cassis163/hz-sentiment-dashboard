Welkom in Virgin river is het tweede deel in deze serie. Ik heb heb met deze serie kennis gemaakt door deelname aan een leesclub waarbij ik het eerste deel toegestuurd kreeg. Dat was een heerlijk boek om te lezen en ik werd nog blijer toen ik er achter kwam dat er nog meer delen zijn. Helaas bleef het er steeds bij om de vervolg delen te gaan lezen. Todat ik het tweede deel in de bibliotheek op de plank zag staan, ik heb het boek dus gelijk mee genomen. Nu zit ik in een behoorlijke leesdip en heb ik momenteel weinig tijd om meer dan een paar bladzijdes per dag te lezen, maar toch had ik het boek in een week uit.
Dit keer staan Preacher (John) en Paige centraal maar ook lezen we het wel zijn van de andere personen die in het eerste deel voor kwamen zoals Mel(inda) en Jack, maar ook over Rick en dokter Mullins. Door de dreiging van Paiges (ex)echtgenoot zit er in dit boek toch een beetje spanning, waar ik als thriller fan natuurlijk wel blij mee ben. Het verhaal is weer heel erg beeldend geschreven, als ik het aan het lezen was dan had ik echt het gevoel om zelf in Virgin River te zijn.
Kortom het is gewoon een heerlijk boek om te lezen en ondanks dat ik het jammer vond dat het boek al weer uit was, was ik toch niet getreurd want ik heb inmiddels het derde deel ook in huis om te lezen.