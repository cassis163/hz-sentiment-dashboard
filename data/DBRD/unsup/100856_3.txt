Een boek met een heftig thema, de jodenvervolging in de tweede wereldoorlog en Auschwitz maar gegoten in de vorm van een sprookje. Het boek ziet er uit als een sprookje met een prachtige omslag en ook binnen in lijken de pagina’s wel een sprookje met fijne pentekeningen die lijken op houtsnijwerk. Het boek vertelt twee verhalen een van de magische wereld, het land van de poppen. Deze hoofdstukken hebben een omlijsting van pentekeningen. De andere hoofdstukken hebben aan de onder- en boven een rand ‘houtsnijwerk’ en vertellen het verhaal van de poppenmaker in Krakau.
Het verhaal begint te vertellen over pop Karolina die naaister is in het land der poppen. Zij naait de mooiste jurken met in de zoom van de jurk/kostuum de wensen van de opdrachtgevers. Op een dag wordt het land van de poppen overvallen door ratten die de poppen mishandelen en kapotmaken. Een warme wind brengt Karolina bij de poppenmaker in Krakau, oud en niet meer gelovend in magie. Toch blijkt dat hij magie bezit en daarmee wonderen kan verrichten.
Het verhaal is prachtig geschreven, magisch maar naar mijn idee geen Young Adult boek. Ik denk dat het boek meer geschikt is voor kinderen van de rond de 10 jaar. Naar mijn idee een boek dat goed zou passen in het thema van de kinderboekenweek. Het is een verhaal van vriendschap en liefde die uiteindelijk overwint. Het boek is niet moeilijk geschreven, korte zinnen, niet te lange hoofdstukken en weinig echt moeilijke worden. Af en toe wordt een Pools woord gebruikt maar dan gelijk het Nederlandse erachter. Wat mij betreft omdat het duidelijk afgebakende hoofdstukken zijn kan het ook goed als voorleesboek dienen. Er komt weinig geweld in voor, oorlogsgeweld valt mee, het is meer onze eigen invulling en beelden die maken dat het heftig wordt.
Het boek op zich zou 4 sterren van me krijgen maar omdat het als Young Adult boek wordt aangeprezen en dat niet is naar mijn mening 3 sterren.