Ademloos heb ik dit vierde deel van de glazen troon serie gelezen. Elke bladzijde was een nieuwe ontdekking, een nieuwe marteling, een nieuw verrassing. Ik hou ervan hoe Sarah J. Maas de lezer laat nadenken en laat meedenken. Ik moet constant alert zijn, ik moet letten op alle details, ik moet alle woorden lezen en dan nog komen dingen als een volslagen verrassing op het einde.

Dit boek was voor de perfecte mix tussen actie, emotionele momenten, fysieke aantrekkingskracht en totale overrompeling. Het was een achtbaan aan emoties. Sarah J. Maas weet heel knap alle personages gelaagd en interessant te maken en als je denkt te weten aan welke kant iemand staat, kan ze het hele schaakbord overhoop gooien en een nieuw spelletje starten.

Ik heb ongelooflijk genoten van de verhaallijn van de karakters, zowel de oude vertrouwde als de nieuwe, en ik ben heel benieuwd hoe het nu verder gaat, wat mij nog te wachten staat.