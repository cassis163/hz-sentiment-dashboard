Mata Hari zit in de gevangenis en wacht op het moment dat ze voor het vuurpeloton moet verschijnen. Ze schrijft een uitgebreide brief aan haar advocaat. Door deze brief worden we meegenomen in het verhaal van Mata Hari. Ze is geboren in Leeuwarden en heeft in Nederlands Indie gewoond met een man die niet goed voor haar was. Ze wil graag naar Parijs. In Parijs aangekomen begint ze een carrière als danseres. Haar erotische dansen trekken al snel een groot publiek en ze komt in aanraking met hooggeplaatste mensen. Als haar carrière langzaam in zakt komt ze op een gegeven moment komt ze iemand tegen die haar een contract aanbied voor optredens in Berlijn. Helaas komt ze met verkeerde mensen in aanraking. Ze willen haar voor het karretje spannen om te gaan spioneren. Uiteindelijk wordt ze voor spionage opgepakt en veroordeeld. Haar advocaat schrijft ook een brief met details over wat hij voor haar heeft proberen te doen.

Het is een interessant verhaal om meer te weten te komen over Mata Hari. Ik heb al meer van Paolo Coelho gelezen en als ik het met andere boeken van hem vergelijk vind ik het wat tegenvallen. Het is meer een soort geschiedenisboek voor mijn gevoel. Het leest wel makkelijk weg. Naar het einde toe vind ik het wat saaier worden, een opsomming van feiten. Met name de brief van de advocaat boeide me niet zoveel. Neemt niet weg dat ik het toch wel de moeite waard vond om te lezen vooral omdat ik nog niet zoveel over Mata Hari wist. Ik geef dit boek 3 sterren.