Meteen, met enkele zinnen, weet de schrijfster je mee te slepen en onder te dompelen in de intrigerende, suggestieve wereld van de hoofdpersoon. Bijzonder apart en subliem om te schrijven vanuit de beleving en hersenspinsels van de dader en daarmede tegelijkertijd verwarrend apart om het verhaal mee te beleven vanuit de vereenzelviging met de dader. Al is de dader dichtbij, de sfeer wordt al snel zeer spannend ...bangelijk tot de verbeelding sprekend....Maar ook de hoofdpersonen worden onverwachts onthullend ontbloot. Fascinerend. Meeslepend, niet te stuiten, geen tijd voor onderbreking. Tegelijk met de mooie psychologische schets van de karakters, met voldoende ruimte voor eigen interpretaties, doemt de verwarring op rond de polariteit : wie is nu slachtoffer en wie is dader, op welk niveau en tot welke prijs? Dan weer verrassende plots..met nieuwe dimensies en een prachtig open einde of...toch erg gesloten?
Zeer prijzenswaardig voor een debuutroman. De schrijfster weet te boeien van minuut tot minuut..op verschillende niveaus.