Isa Maron met Galgenveld (thriller)

De cover van het boek is mooi, eenvoudig, rustig en spannend, met een lege reddingsboei op de golven in het donkere water. Het geeft de titel weer, De Noordzee Moorden. Het eerste deel van een thriller reeks. Het eerste deel heet Galgenveld. Ik geef de cover een 7,5.
Het boek gaat over Kyra Slagter, 19jaar. 4 jaar geleden verdween haar zus Sarina toen ze met vriendinnen een examenvakantie op Texel vierde. Ze kwam aan op Texel en ging hardlopen en is nooit meer terug gekeerd. Kyra’s ouders wilden haar niet mee hebben bij hun zoek tocht, dus ging ze zelf op onderzoek uit. Kyra heeft ook nog een oudere broer Jarno.
In Amsterdam-Noord wordt het lichaam van een man gevonden, hij is vermoord en opgehangen . Kyra is in de buurt als ze wordt gebeld door haar broer Jarno, die het lichaam heeft ontdekt. Zij is er al voordat de politie ter plaatse is en maakt film opname van het lichaam en van de omgeving. De rechercheur Maud Mertens wordt samen met haar collega Niels Bingsten belast met de zaak en vind Kyra, die op de plaats delict rondloopt maar opdringerig. Kyra wil na haar examen de studie forensische recherche gaan volgen. Kyra geeft Maud wat adviezen, maar daar is de rechercheur niet van gediend. Kyra wordt sinds de vermissing van haar zus geplaagd door nachtmerries. Altijd gaan die over de vermissing van haar zus. Achter haar kast op wieltjes heeft ze een muur behangen met alles wat met de vermissing te maken heeft en zo probeert ze te achter halen waar en waarom Sarina is verdwenen. Kyra moet eind examen doen maar tussen het leren door heeft ze een andere wand in haar slaapkamer vol gehangen met wat ze van de moord weet. Toen ze naar het opgehangen lijk keek, herkende ze deze man als haar kunstdocent Marc Gaullier. Marc is een bekende kunstenaar en geliefd bij zijn leerlingen. Hij geeft in zijn atelier ook privé lessen aan vooral jonge studentes. Waarom mag Kyra niets vertellen aan de politie van haar vriendinnen , wat moet ze geheim houden van hun , heeft het iets met de moord te maken? Bij het NFI wordt sectie verricht op het lichaam van Marc Gaullier. Gruwelijke details komen aan het licht. Hij is eerst gemarteld voor hij werd vermoord. Ondertussen wordt er een tweede moord gepleegd. De man, Jurgen IJzer is op twee plaatsen neergelegd en bij de sectie komen er overeenkomsten met de moord op Marc boven. Wat hebben de beide mannen met elkaar te maken waarom zijn ze op gruwelijke wijze vermoord?
Kyra gaat tussen haar examens door een dag naar Texel en neemt dezelfde route als haar zus gedaan zou hebben. Wanneer ze op het punt komt waar Sarina het laatst is gezien keert Kyra terug naar huis.
Na haar examen natuurkunde komt Kyra thuis en gaat haar moeder net weg. Kyra heeft een aanknopingspunt gevonden in de moordzaak op de mannen en gaat op zoek naar het adres waar ze denkt te moeten zijn. Zonder iemand in te lichten gaat ze op onderzoek uit.
Tussen het verhaal van de moorden wordt nog een ander verhaal vertelt. In de schotse hooglanden wordt een meisje gevonden, die zich had verstopt tussen een rotsspleet. Zij wordt opgevangen door Mabel en haar man Phil. Het meisje wordt in het ziekenhuis opgenomen waar ze langzaam weer voedsel krijgt en water, ze is uitgedroogd en heeft al heel lang geen voedsel gehad waardoor er lichaamsfuncties weer langzaam opgang gebracht moeten worden. Het meisje wordt Jane genoemd omdat ze niet kan praten en men haar toch een naam wil geven. Ze wordt naar Londen overgebracht waar een bekent psychiater haar onderzoekt. Wanneer Jane eindelijk iets van klanken uitstoot, lijken het Franse woorden te zijn die op een naam lijken en gaat Interpol kijken wie er in Frankrijk wordt vermist onder de naam Saa, Saar of Sarah.
Beredenering:
Dit boek kreeg ik aangeboden om te recenseren. Ik vond het een echte thriller. Wat mij erg trof in het boek was de psychische gesteldheid van de man die de moorden pleegde. Dat hij zo boos is en dan wraak neemt op eigenlijk onschuldige mensen op zo’n gruwelijke wijze. Ook het verhaal van Sarina een meisje dat plotseling van de aardbodem verdwijnt en je als familie en vrienden achter blijft in die onzekerheid van leeft ze nog of is ze dood, en je weet dit gebeurt in de werkelijkheid ook.
Het boek speelt zich af in Nederland, op Texel en Amsterdam , maar neemt ons ook mee naar de Schotse Hooglanden en Londen en die twee laatste zullen in de volgende delen wel terug komen, omdat het nog niet duidelijk is wie het gevonden meisje is.

Oordeel:
Dit boek vind ik een super debuut van Isa Maron. Ik ga deze schrijfster zeker volgen en kan niet wachten op deel 2 van haar thriller reeks.
Ik geef dit boek 4 sterren, ik vind alleen de verhouding tussen de rechercheur Maud en Kyra niet echt samen smelten. Het is de bedoeling dat ze samen de moorden oplossen, maar Kyra had toch wel erg snel de moordenaar en zijn hol gevonden. Dat had misschien nog iets verder uitgewerkt kunnen worden. Verder een echte aanrader ik heb mensen al op de krant (het AD) gewezen waar het boek, in gedeelte, gratis als bijlage bij zit.