Ik vond het verhaal, wanneer het éénmaal op gang gekomen was, ronduit schitterend en zelfs begeesterend! Ergens doet het me denken aan topsporters: het je volledig geven en ervoor gaan Ergens doet het je ook nadenken over je eigen aanpak van de dingen in je leven en dat op zich is al een goede zaak. Maar dat neemt niet weg dat ik het in het begin nogal saai en langdradig vond. Dat gedeelte is vooral beschrijvend rond alle karakters die in het verhaal voorkomen, wat op zich wel goed en nodig is, alleen kon de manier waarop en de lengte me niet echt bekoren en greep het verhaal me op dat punt niet echt noch fascineerde het me. Maar ik heb doorgebeten en éénmaal het eerste deel, en dus éénmaal de eerste driehonderd paginas (ik heb de pocket versie), gepasseerd, wordt het een echte pageturner die je maar moeilijk terzijde kunt leggen! Het is mij ruim 4 sterren waard en ik raad de mensen, die hetzelfde gevoel hebben gedurende het eerste gedeelte van het boek, aan om door te bijten het loont meer dan de moeite en het is een meesterwerkje waar je nog lang aan terug denkt!