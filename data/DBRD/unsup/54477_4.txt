Het volgende boek dat ik maar liefst met een paar uurtjes zon uitgelezen had!

Het verhaal over Marleen is zo vlot geschreven dat ik er echt van heb genoten. Het is een boek waar je naar grijpt om even weg van de wereld te zijn en letterlijk in de spiegelwereld terecht te komen. Het was dan ook een leuke waarschuwing dat je best een klein spiegeltje bij de hand houdt tijdens het lezen (tenzij je goed in spiegelbeeld kan lezen). Dat gaf het boek voor mij toch een extraatje.

Het boek gaat dan wel over een akelig thema maar dit heeft me niet tegen gehouden om lekker te genieten in het zonnetje! Het boek is voor kinderen vanaf 12 jaar, dus ik vond de spanning een beetje tegenvallen. Begrijp me niet verkeerd; het is een enorm goed verhaal en de woordenschat is goed aangepast aan het doelpubliek, maar misschien ben ik er gewoon een beetje te oud voor gewordenâ€¦

Het duurt tamelijk lang voor er effectief wat echte spanning voor mij in kwam (3/4 hoofdstukken voor het einde). Voor de rest had het verhaal echt een leuk tempo en werd het avontuur goed in elkaar gestoken door Astrid. Stap voor stap ga je mee met Marleen in de zoektocht naar haar normale wereld. Elk puzzelstukje valt op zijn plaats en je komt alsmaar meer te weten over de rare gebeurtenissen. Gelukkig is het maar een boek, want in een spiegelwereld zoals die van Marleen zou ik niet graag vast komen te zitten!

Voor mij een gewoon boek om even te ontspannen, maar voor de jongere lezers onder ons waarschijnlijk een heel avontuur!
Als laatste wil ik Laura van uitgeverij Clavis bedanken voor het toesturen van dit boek!
http://booksandteacorner.wordpress.com