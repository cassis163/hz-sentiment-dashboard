Tja, Koninkrijk, deel 3 van de trilogie over het leven van Robert Bruce. Hij is niet echt een sympathiek personage. Dat komt ook wel deels door zijn opvoeding en de tijd waarin hij leefde. In de (historisch onjuiste, want zwaar geromantiseerde film) film Braveheart over het leven van William Wallace doet Robert Bruce ook al mee. Ook daarin is hij geen sympathieke man. Ik hoopte door deze trilogie mijn mening over hem bij te stellen, maar dat is niet echt gelukt. In het eerste boek en een deel van het tweede boek kon ik nog ergens met hem mee gaan. De achtergrond van het verhaal, het prachtige landschap van Schotland spreekt mij wel aan. Robyn Young weet dat zo te beschrijven dat je het bijna als een reisgids voor je ziet. Maar hoe mooi het land ook is, Robert Bruce is dat niet. Driekwart van zijn leven voert hij oorlog en brengt hij door in tentenkampen. Hij heeft een slecht huwelijk met zijn vrouw en gaat veelvuldig vreemd (zij ook, trouwens dus dat is wederzijds). Als zijn dochter (en zijn vrouw en zijn zussen) gevangen wordt genomen door de Engelsen gaat hij haar niet eens bevrijden. Wat voor een vader ben je dan? Uiteindelijk is hij 23 jaar koning van Schotland, maar ik vraag met naar aanleiding van deze trilogie sterk af of hij ook gelukkig is geweest...