Als een 94-jarige dame op het punt staat naar een verzorgingshuis te gaan, komt de 25-jarige Peter haar helpen om haar boeken, foto's en paperassen uit te zoeken.

Door de gesprekken die de twee voeren, kom je steeds meer te weten over het leven van de oude dame. Waar je normaal gesproken gemakkelijk oordeelt als je een situatie van buitenaf bekijkt, word je hier meegenomen in de emoties van de situatie: wanhoop, liefde, boosheid, onrecht, onmacht. En ga je de gemaakte keuzes begrijpen.
De interactie tussen de jonge man en de bejaarde vrouw geeft een extra mooie laag aan het verhaal.

Een heerlijk boek, wat ik zeker kan aanraden.