Daniël Vartanian kan na de verschrikkelijke gebeurtenissen in het eerste deel meteen weer aan de bak na het vondst van een lichaam in een greppel, dertien jaar eerder is op dezelfde manier het lichaam gevonden van Alicia Tremayne.
Alex Falon is op zoek naar haar stiefzus en kruist het pad van Daniël Vartanian, een schokkende ervaring want ze lijkt als twee druppels water op Alicia Tremayne. Zij is dan ook haar tweelingzus maar heeft haar achternaam verandert na de dood van haar zus en de zelfmoord van haar moeder.
Dat die gebeurtenissen met elkaar te maken hebben wordt steeds duidelijker maar ook Daniël's eigen verleden, die hij dacht begraven te hebben, speelt een grote rol.
De spanning wordt steeds meer opgevoerd en is mooi doorweven met de romantiek die ontstaat tussen Daniël en Alex, dit keer niet te overdreven maar mooi gedoseerd.
Het verhaal wordt goed op gebouwd met aanduiding van dag en tijdstip van gebeurtenissen en vanuit verschillende perspectieven, de personages komen allemaal aan bod en je leert ze op die manier goed kennen.
Het eerste deel vond ik goed, deze vind ik nog beter. Ik ben benieuwd naar deel 3.