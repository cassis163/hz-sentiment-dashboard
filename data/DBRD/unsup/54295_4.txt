Hoe zou het zijn om te zien dat het kasteel wat eens het rijke bezit van je voorouders was nu een modern hotel is geworden?

Ik lees met belangstelling erover in 'Een schitterend isolement' van Olga Majeau.

Over het uitzicht vanuit Schloss Wehrburg begin 1900 schrijft een vriend van Béla, de overovergrootvader van Majeau in de Meraner Zeitung; 'U weet dat ik de beroemdste landschappen ter wereld ken: Italië, Spanje, Portugal, het Oosten, Zwitserland, Scandinavië..maar wat hier voor ons ligt, beste vriend, is het mooist van alles wat ik ooit heb gezien'.

In het boek Een schitterend isolement onderzoekt schrijfster Olga Majeau haar familiegeschiedenis. Het gaat om een oude welgestelde familie met beroemde namen en beroemde tijdgenoten. Olga is vooral geïnteresseerd in Árpád Eperjesy de Szászváros, haar overgrootvader. Hij werd in Hongarije gedeporteerd en schreef vanuit de Hongaarse goelag naar zijn kinderen, Margit en Elfie.

Interessant is de historie achter de verdwenen kunstwerken en de waarheid over de onteigening van het slot Wehrburg in de periode na De Eerste Wereldoorlog toen Zuid-Tirol, Italiaans grondbezit werd.
De gevolgen voor het Schloss en bewoners waren rampzalig.
Niet alleen overleed de baron vroegtijdig, verdacht van smokkel en onrechtmatig toe-eigeningen van kunst werden vrijwel alle kunstschatten onder valse voorwendselen in beslag genomen.
Door allerlei verwikkelingen en bedrog bleef de barones berooid achter, het Schloss voor een habbekrats verkocht.
De barones overleed in Boedapest, haar oudste zoon Árpäd heeft dan al de Hongaarse nationaliteit aangenomen, het wordt zijn ondergang.

De kinderen blijven achter met herinneringen, brieven, kleine memorabel, enkele kunstwerken

Schrijfster Olga Majeau heeft de sporen naar het verleden gevonden en er een indrukwekkend boek over geschreven, het maakt mij nieuwsgierig naar Schloss Wehrburg, de overgeblevene kunstwerken, de situatie in Hongarije, de goelag.

Met ‘Een schitterend isolement’ heeft schrijfster Olga Majeau niet alleen een waardig eerbetoon voor haar eigen familie geschreven maar ook haar kennis over deze imposante geschiedenis met foto’s en gedetailleerde stamboom gedeeld.

Clara van Lieshout 19 mei 2015