Wat een heerlijk boek is dit. Er zit magie in, liefde en ook spanning. De passie voor chocola komt er ook weer duidelijk in naar voren. Waar het vorige boek vooral ging over een dorp en loslaten gaat dit boek meer over magie en vertrouwen. Het gaat over luisteren naar je gevoel en volwassen worden. Over de liefde en je hart achterna gaan zonder zoetsappig te worden.
Het speelt zich af in de decembermaand, misschien een tip voor anderen. Ik vind het altijd leuk om een boek in hetzelfde seizoen te lezen. Desalniettemin heb ik dit met veel plezier gelezen.