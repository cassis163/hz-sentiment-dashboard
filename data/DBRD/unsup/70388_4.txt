Dit was nou net een spannende film op tv. Een soort achtbaan. De hoofdpersoon, zoon van een seriemoordenaar is een wat onorthodoxe profiler geworden bij de FBI. Hoewel het niet zo duidelijk wordt gezegd, lijkt het dat hij verdere slachtoffers van andere seriemoordenaars wil voorkomen door ze op te pakken. En door ze te ( laten) straffen. Ik kreeg af en toe het gevoel alsof ik naar een aflevering van de Mentalist keek. De hoofdpersoon weet net zoals de Mentalist wat er gebeurt, wie het gedaan heeft etcetera voordat je maar enigszins snapt waar het vandaan komt. Hoewel het inderdaad een wat plat verhaaltje is, is het echt reuzespannend. Een heerlijk tussendoortje.