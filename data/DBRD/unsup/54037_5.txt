In dit boek gaat een klein meisje op verjaardagsvisite bij jarige Tom. Zij gaat samen met haar moeder een cadeautje uitzoeken, pakt het in en maakt zich mooi. Haar moeder brengt haar naar het verjaardagspartijtje. Ze geeft met enige tegenzin het cadeautje aan Tom, eigenlijk had ze het liever zelf gehouden. Al gauw volgt er taart en een spelletje met ballonnen en dan komt papa haar weer ophalen en krijgt ze een mooie roze ballon bij het weggaan.

Ook dit boekje is weer in dezelfde eenvoud geschreven als ‘De hond’. Weer een heel herkenbare situatie voor de peuter, een verjaardagspartijtje. En hoe moeilijk is het om een cadeautje weg te geven, wanneer je het zelf ook zo leuk vindt. Het verhaal wordt door het meisje verteld in korte, duidelijke zinnen. De vrolijke en kleurige illustraties sluiten weer goed aan bij de tekst. De gezichtsuitdrukkingen worden ook goed weergegeven. Zo zie je dat Tom het ook niet leuk vindt om een ballon weg te geven, die had hij ook liever zelf gehouden. Ik kende deze serie nog niet, maar ik ben verkocht.:) Geweldige leuke boekjes om voor te lezen aan jonge kinderen. Niet te langdradig, niet saai, veel te bespreken en heel herkenbaar. Een aanrader.

Geschikt vanaf 3 jaar.