Het verhaal speelt zich af in 1847 in Edinburgh. Het stadje word geteisterd door jonge vrouwen, die op een gruwelijke manier om het leven komen. De lichamen worden gevonden in een gebogen en onnatuurlijke manier. Dit is ook bij een vriendin gebeurd van Raven, de hoofdrolspeler.
Wij volgen de jonge Raven op de voet. Hij heeft net zijn studie om Dokter te worden afgerond en gaat bij Dokter Simpson in dienst als zijn assistent. Hier ziet en leert hij de gruwelijke, medische ontdekkingen van die tijd.
Hij leert Sarah kennen in het huis van Dokter Simpson. Sarah is een leergierige jonge vrouw, die samen met Raven de mysterie van de moorden gaat onderzoeken.
Het boek heeft naar mijn mening een iets te lange opbouw in het begin, zodra je dat voorbij bent is het en al spanning. Ik kon daarna het boek niet meer wegleggen. Het verhaal heeft een beetje van alles. Romance, thriller,historie en goede uitleg van de medische onderzoeken en gebruiken van die tijd. De setting in het boek van 1847 vond ik goed neergezet en kreeg het gevoel dat ik daadwerkelijk in die tijd was. De medische handelingen en onderzoeken worden met detail beschreven. Beetje luguber maar ook erg interessant. Ik ben erg benieuwd naar een e.v.t vervolg.