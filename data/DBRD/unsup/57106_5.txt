Een boek over het heftige verhaal van Sara en Liv. Voor mij als lezer heeft het boek helaas veel herkenbare momenten: zoals de onzekerheid, de tijd in het ziekenhuis waarin je dag na dag wordt geleefd, het staan voor onmogelijke keuzes tussen twee kwade, het gebeuren van vreselijke onomkeerbare dingen, en de zoektocht naar antwoorden.

Toch weet Suzan het tegelijkertijd op een mooie manier te beschrijven. Geen chronologisch verhaal, maar korte verhalen die als puzzelstukjes in elkaar vallen. Ook is het verrassend en origineel, omdat Suzan afwisselend schrijft tussen het perspectief vanuit zichzelf als moeder en vanuit Sara als het pasgeboren kind en de grote zus van Liv.