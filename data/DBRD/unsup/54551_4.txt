Helen Grace werkt zich diep in de nesten, ik kan het niet anders zeggen. Ze volgt aanwijzingen waarvan uitgerekend Helen zou moeten zien dat ze er te dik opliggen maar ze ziet het niet omdat ze geobsedeerd is, werkt zoals zo dikwijls alleen, deelt haar informatie niet want ze heeft oh zo veel te verbergen over haar priv√©-leven en dat wreekt zich nu.

De korte hoofdstukken bevorderen de snelheid van het boek, bijna filmisch is de actie te volgen.
Daarbij leren we in dit boek ook nog het een en ander over de bdsm wereld. Waarom doen mensen dat, wie zijn ze (gewone mensen), waarom moet het verborgen gehouden worden en hoe kijkt de buitenwereld, lees de normale mensen, er naar. Boeiend onderwerp.

Een spannend boek dat eindigt met een cliffhanger van jewelste. Nadat je dit gelezen hebt, kan je niet anders dan het vervolg, dat nog moet uitkomen, te lezen.