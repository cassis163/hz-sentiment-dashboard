Aan de westkust, ten noorden van de Witte Baai, rees een reusachtige rots op, die boven alles uitstak, ruw en bars en afgeplat van boven. Daar wilde Ridder Marwen een kasteel laten bouwen.
Ridder Marwen was jong en dapper, om niet te zeggen overmoedig en hij was een der machtigste van ’s konings leenmannen. Hij woonde in het slot van zijn voorvaderen aan de voet van de rots, maar, zo zei hij: ‘Dit huis ligt te veilig in de laagte, te beschut en te gezapig. Door geen raam kan ik verder kijken dan mijn neus lang is. Boven op die rots wil ik een burcht bouwen, met vensters in het noorden en zuiden en oosten en westen, zodat ik al mijn land kan zien en ver uit kan kijken over de zee.’ (blz. 7, ‘Het gevaarlijke venster’)

In dit boek staan zes verhalen. Ze spelen zich allemaal af in het rijk van Unauwen, hetzelfde land waar ook haar boeken De brief voor de koning en De geheimen van het wilde woud zich afspelen.

De eerste twee verhalen ‘Het gevaarlijke venster’ en ‘Het koude huis’ horen bij elkaar. Ze vertellen het verhaal van Ridder Marwen. De andere vier verhalen zijn losse sprookjesachtige verhalen.

Lees de rest van mijn recensie op Ikvindlezenleuk