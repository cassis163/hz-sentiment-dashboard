Jilliane weet op dusdanige manier de spanning op te bouwen dat je onbewust wordt meegesleept in een behoorlijk creepy verhaal. Niet dat ze zo gruwelijk eng schrijft, nee juist dat subtiele met hier en daar wat aanwijzingen die je stiekem in een richting loodsen waardoor je denkt dat je de plot wel doorziet. Om je dan vervolgens met je snufferd compleet een andere kant op te sturen!
Freaking hell, dacht ik op een gegeven moment. En niet dat ik een watje ben maar toch bleef ik bij het kleinste of geringste geluidje om me heen kijken of er niet een of andere creep in mijn buurt was. Kun je je voorstellen dat ik gewoon in mijn eigen huis op de bank zat, hoezo retespannend ;-)
Met recht een thriller dus als je zelfs overweegt om eens extra te checken op je deuren wel op slot zijn, ja ook overdag!

Het subtiele wisselt Jilliane wel degelijk af met recht-voor-zijn-raap gebeurtenissen of details. Toch kan ik het op de een of andere manier niet luguber noemen, eerder die onderhuidse tintelingen van ijzingwekkende spanning. Zoals je ooit naar een film kijkt en wéét dat er iets te gebeuren staat. Gelukkig is een boek dan zonder geluid, dat zou het nog erger maken denk ik.

Een puber maakt natuurlijk wel eens fouten, schat dingen totaal verkeerd in en denkt dan dat daardoor de complete wereld vergaat.
Zo overkomt Mallory Knight ook het een en ander op een feestje. Overstuur maakt ze dat ze wegkomt. Ze schaamt zich maar aan de andere kant is ze ook bang voor reacties van haar moeder en stiefvader. Deze laatste is een niet al te makkelijke gast die al eens gezeten heeft in hotel traliezicht.
Door de angst maakt Mallory foute beslissing op foute beslissing en dan lijkt ineens het hek van de dam.

“De Handyman” al sinds jaren een gevreesde seriemoordenaar waar alle overheidsdiensten maar geen grip op kunnen krijgen. Heeft hij nu een fatale fout gemaakt? Mallory zegt namelijk dat ze ontsnapt is aan deze zieke geest, die in dit boek ook zijn eigen verhaallijn heeft uiteraard. Zijn “Insomnia” zorgt er namelijk voor dat hij steeds dieper wegzakt in foute, slechte gedachten. Gedreven tot moorden.

Bobby Dees – special agent van het FDLE (Federal Department of Law Enforcement in Miami, Florida) en zijn collega Zo (Lorenzo Dias) zijn ook ingezet bij de zoektocht naar de “vermiste” Mallory. Hun reputatie als belangrijke opspoorders van zgn seriemoordenaars is algemeen bekend. Toch zijn andere diensten hier niet blij mee dat deze gasten hun neus in hun zaken steken.
Als Bobby uiteindelijk spreekt met Mallory komt hij tot een verbluffende conclusie – en dan zijn de rapen gaar, vooral voor Mallory en haar gezin....

We maken dan een sprongetje en Mallory lijkt haar leven weer te hebben opgepakt, studeert weer en probeert haar verleden angstvallig geheim te houden. Maar lukt haar dit of heeft ze op een gegeven moment toch die “Handyman” getriggert? Weer leeft ze in angst en vreemde gebeurtenissen stapelen zich op. Hierdoor raakt ze compleet van haar padje en weet zich geen raad meer … tot ze die ene engel ontmoet. Of.....???
https://josesprakeloos.blogspot.com/2018/10/jilliane-hoffman-insomnia.html