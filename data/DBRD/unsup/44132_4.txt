‘Lucky Boy’, een modern en herkenbaar verhaal over twee vrouwen uit twee totaal verschillende werelden, een jong onschuldig Mexicaans meisje, zwanger en op zoek naar geluk in het ‘rijke’ Amerika, en het gaat over een tweede generatie immigrante met Indiase roots, die samen met haar man de Amerikaanse droom verwezenlijkt, maar ondanks alle rijkdom, het enige ‘echte’ geluk mist, namelijk een eigen kindje.
Schrijfster Shanthi Sekaran, geeft een kijkje in hun leven, hun strijd met sociale verwachtingen, onrecht, gevoelens en dromen. Het geeft een reële blik op de hedendaags wereld, verschillen tussen arm en rijk, tussen laag en hoog opgeleid. Ondanks dat de karakters verschillend zijn, lijken de dames toch erg veel op elkaar en vinden ze elkaar in de liefde voor een klein jongetje. Vooral in het tweede deel van het boek, wordt je meegetrokken in het verhaal, meer actie en gebeurtenissen. Kortom schrijfster S. Sekaran in dit genre heeft een prachtig boek afgeleverd.