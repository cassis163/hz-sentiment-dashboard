Violet, het optimistisch ingestelde meisje waar dit verhaal overgaat, gaat stappen met vrienden in Londen. Als haar vrienden haar alleen achter laten, midden in de nacht, en zelf wat te eten gaan halen, ontmoet ze Kasper, een vampier uit een Koninklijke familie. Violet zag hem een aantal mensen vermoorden. Kasper kon toen uit twee dingen kiezen haar ter plekke vermoorden of haar mee nemen naar zijn koninkrijk, naar zijn familie. Hij koos voor het laatste. Daar ontmoet ze zijn hele familie en allerlei belangrijke vampiers rondom het koninkrijk. Ze leert met vampiers om te gaan, met alle tegenslagen van het vampier zijn inbegrepen. Violet kan het wel goed vinden met Kasper, misschien net iets te goed. Wat Violet en Kasper zelf niet weten is dat ze om een andere reden bij elkaar zijn gebracht.

Violet is niet zomaar een boek over vampiers. Het is spannend, romantisch en heel erg leuk om te lezen. Ik bleef maar met mijn aandacht bij het verhaal. Het boek wilde ik het liefst continu blijven lezen, maar omdat ik wist dat hij dan snel uit zou zijn las ik wat langzamer zodat ik langer van dit originele boek kon genieten. Ik zou anders het verhaal en de leuke, interessante personages gaan missen. Violet is echt een boek voor jongeren die van vampiers en actie houden. Het verhaal is zeker een verhaal dat mij direct van af het begin boeide en ook leuk bleef tot het einde. En vond het ook jammer dat het uiteindelijk toch uit was.