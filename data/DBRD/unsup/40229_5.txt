Marsepeinen vingers is een boek dat ik niet snel zelf uitgekozen zou hebben - ik kreeg het cadeau via Hebban - maar dat me op meerdere manieren aangenaam heeft verrast.

Ten eerste herinnerde het me aan een tijd van lang geleden toen ik vaak te maken kreeg met een Turks gezin, eerste generatie, dat in Gent woonde en waar ik vrijwel een tijd lang vrijwel dagelijks over de vloer kwam.
Ik was er toen ook al verbaasd over hoe weinig medezeggenschap de vrouwen daar kregen in het gezin en hoe de mannen er de scepter zwaaiden.

Verder was het ook erg prettig om een heleboel Gentse locaties te herkennen in de stad waar ik vele jaren naar school ging en er later ook enkele jaren zelf lesgaf.

De auteur schetst in Marsepeinen vingers het leven van zo'n Turkse familie vanuit de ervaringen van de vrouwen en doet dat op een zeer leesbare manier waardoor het schrijnende van een door mannen geregeerde wereld opeens veel reÃ«ler en pakkender wordt.

Het boek heeft me diep geraakt en krijgt van mij 5 sterren.