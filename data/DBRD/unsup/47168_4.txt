Gabriel Allon bevindt zich in ItaliÃ« waar hij een opdracht van het vaticaan uitvoert, restauratie van een schilderij. Tegelijkertijd wordt hem gevraagd af te spreken met een Russiche journalist die beweert over belangrijke informatie te beschikken. De afspraak loopt niet helemaal zoals zou moeten en voordat Gabriel het zelf beseft, is hij weer een operatie aan het uitbroeden om toch aan de informatie te komen.
Deze keer voert de operatie hem naar Rusland, waar de voormalige KGB dan wel een nieuwe naam heeeft gekregen, maar op dezelfde manier of zelfs nog wreder en corrupter te werk gaat. Gabriel weet ook dat deze dienst meedogenloos is en wanneer hij in hun handen zou vallen, dat het game over is. Zijn nieuwe vrouw is het uiteraard niet eens met deze operatie.
Maar hij kan niet anders dan ze uitvoeren want wereld staat aan de vooravond van een nieuw 9/11, maar dan nog erger.

Dit is het derde boek met Gabriel Allon in de hoofdrol dat ik lees van Daniel Silva en je ziet toch duidelijk dezelfde opbouw en structuren terugkomen. Dat maakt het boek wel een beetje voorspelbaar, maar toch vond ik het wel spannend. Je leest veel slechts over Rusland, maar we weten eigenlijk niet wat waar is en wat niet omdat de media daar volledig gestuurd wordt door het regime. Ik beweer niet dat wat in dit boek staat allemaal waar is, maar ik kan me voorstellen dat de dingen wel zouden kunnen gebeuren.