Grime van Wytske Versteeg neemt je mee in de gedachten van Nino, de verteller in het boek. Nino groeit op in een troosteloos plaatsje dat zijn moment van glorie al lang geleden achter zich heeft gelaten. In zijn jeugd is hij vrijwel alleen, totdat Michael opduikt in het verhaal, Michael wordt zijn beste vriend, maar heeft wat duistere trekjes die vooral de ouders van Nino niet zo bevallen.

De wegen van Nino en Michael scheiden zich een tijd lang, Nino pakt zijn leven weer op en gaat studeren in de grote stad, daar leert hij Suyin en Sophie kennen. Die drie worden huisgenoten, het blijkt dat Suyin wat psychische problemen heeft waardoor Nino zich erg tot haar aangetrokken voelt. Alles verloopt min of meer soepel tussen de drie, totdat Michael opeens weer het leven van Nino (en de meisjes) binnen komt.

Niets is wat het lijkt in deze roman of misschien is alles precies wat het lijkt. Wytske Versteeg is een meester in het vertellen en tegelijk niet vertellen van een verhaal. Grime pakt je en laat je niet meer los, ook niet als het boek al lang uit is. Er zijn allerlei vragen die blijven knagen na het lezen van dit boek, de belangrijkste is: "Wat is de waarheid?"