olgens mama heeft Jaap een prijs gewonnen, maar dat kan helemaal niet denkt Jaap want ik heb nergens aan meegedaan. Maar mama is zo enthousiast ze belt direct de hele familie op om het fijne nieuws te vertellen. Iedereen is zo blij voor Jaap dat ze hem verrassen met cadeautjes om hem nog meer in het zonnetje te zetten. Maar Jaap is helemaal niet blij, hij denkt dat er ergens een Jaap rondloopt die zijn prijs nu misloopt. Dagen, weken gaan voorbij, maar er komt geen prijs. Heeft Jaap dan toch gelijk?

Jaap won een prijs is een origineel prentenboek van auteur Imme Dros. Een prentenboek met vrij veel tekst over een jongen dat nooit iets wint. De jongen beseft dat je niet hoeft te winnen of ergens goed in hoeft te zijn om geluk te hebben. Een vermakelijk verhaal om aan jonge kinderen voor te lezen. Dankzij de grote letters ook prima geschikt voor de wat oudere basisschoolkinderen, om zelf te lezen. De kleurrijke illustraties van Harrie Geelen (echtgenoot van Imme Dros) brengen het verhaal tot leven.