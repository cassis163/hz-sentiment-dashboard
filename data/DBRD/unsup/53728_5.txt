Een intense leeservaring. Een prachtig boek over vriendschap, over liefde, over communicatie, en omgang met vrienden en bekenden, over verwerken van verleden, over misbruik, over psychische en lichamelijke problemen, over verdriet en over elkaar helpen, over loslaten en over vechten, over “een klein” leven. Ondanks dat het zo’n omvangrijk boek is heb ik van iedere bladzijde genoten. En ondanks dat de “zware” en “intrieste” gebeurtenissen niet heel uitgebreid verhaald worden, blijven ze in je gedachten. Toch laat het boek ook een goed gevoel achter, door de manier waarop de “vriendengroep” met elkaar om gaat en door de steun die Jude altijd gekregen heeft, door wat hij toch bereikt heeft en door de liefde die hij toch gekregen heeft. En van de prachtige persoon die Willem was! Erg mooi en indrukwekkend boek en mooi taalgebruik!!