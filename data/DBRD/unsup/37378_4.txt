Dit kookboek is echt voor beginners. Voor een student erg praktisch. Je krijgt er allerlei tips over hoe je gerechten moet klaarmaken. Het is allemaal stap voor stap op papier gezet. Er kan dus eigenlijk niks fout gaan! Je krijgt ook tips over hoe je moeilijke vruchten moet schillen en moeilijke groenten moet behandelen. Als je nog geen ei kon koken of bakken, dan kan je het door het lezen van dit boek ook. Er staan heerlijke simpele gerechten in, die ook nog niet eens veel hoeven te kosten. Ideaal dus voor een student. Simpel, snel en Makkelijk!
Er zijn een aantal onderdelen in dit boek. Het eerste zijn de kookbenodigdheden , technieken en goede tips. Daarna lees je alles over zuivelproducten zoals kaas en eieren, maar ook pasta en rijst.
Groente en fruit, vis en schaaldieren. Vlees en gevogelte, Soep & saus, Taarten, cake en beslag en hoe je drank kunt gebruiken. Ook een stukje over hoe je moet eten in een duurder restaurant. Waar je vorken en bordjes allemaal voor zijn. Dat vond ik ook erg leuk. Dat was iets wat ik me altijd al afvroeg. Mijn studenten leven is al een tijdje voorbij. Maar het boek is erg leerzaam. Zeker als je een bepaald gerecht niet vaak maakt, kun je even kijken. Met de uitleg in dit boek, kan een kind de was doen. Het is zo uitgelegd dat het gewoon niet meer mis kan gaan! De meeste dingen wist ik natuurlijk al, die in dit boek staan. Maar mensen die net beginnen, die kunnen hier heel wat van opsteken. En in je eigen ritme en tijd uitproberen.
Er staan soms zelfs stap voor stap fotoâ€™s bij, dus je kunt het echt goed onder de knie krijgen. Het zijn echt 484 weetjes die je kunt gebruiken. Soms denk je: wie weet dat nu nog niet? Maar iedereen krijgt van huis uit andere dingen mee. Dit boek is zo compleet, dat je studentenleven er stukken beter uit gaan en je goede voeding binnen gaat krijgen ook. Het zijn vaak snelle recepten ook. Tijd is iets wat studenten namelijk niet veel hebben. Daarom is de titel ook goed gekozen en het gewoon een zeer goed boek voor de doelgroep. Ken je iemand die op kamers gaat? Dan is dit boek een zeer goed cadeautje! 4 sterren****