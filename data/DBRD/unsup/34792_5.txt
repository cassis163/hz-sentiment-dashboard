Ik moet eerlijk toegeven, ik ben een groot liefhebber van reisboeken. Ik begon dus met grote verwachtingen aan dit boek, ook omdat ik de foto’s van Jimmy Nelson altijd prachtig vind. En het boek heeft mijn verwachtingen meer dan waargemaakt!
Het is echt een prachtig boek. Dat begint al bij het boek zelf, een mooi gebonden hardcover met leeslintjes. Maar ook de verhalen en de foto’s zijn geweldig. Het is vlot en fijn geschreven, je gaat als het ware zelf mee met de tochten die Hannelore maakt. Door de foto’s erbij krijg je een inkijkje achter de schermen van het project ‘Before they pass away’. Je beleeft de verhalen mee, gaat mee op reis in krakkemikkige vliegtuigjes en slaapt tussen de inheemse stammen.

Ik heb absoluut van dit boek genoten, het is een heerlijk boek om in te bladeren en de verhalen op je te nemen. Wat mij betreft dus zeker een aanrader!