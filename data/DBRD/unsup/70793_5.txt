Een cover dat meteen opvalt. Wauw, echt waanzinnig mooi. Je ziet een witte cover met daarop een groot blauw oog van een dier wat me meteen nieuwsgierig maakt. Over de auteur kan ik nog niets vertellen. Prooi is het eerste boek dat ik lees van Lydia van Houten.

Het verhaal gaat over Evy, een Nederlandse student in Londen. Hier woont ze samen met andere mensen in een huis wat van Joy is. Evy had gehoopt in Londen van haar vervelende herinneringen af te komen maar ze krijgt heel veel last van nachtmerries en wordt ze bedreigt. Ze krijgt hulp van haar vriendin Lily-Rose die in het zelfde huis woont. Door al haar nachtmerries gaat Evy anders reageren en hierdoor verliest ze haar baan. Omdat ze in geldnood zit en de huur niet meer kan betalen komt ze via Lily-Rose aan een nieuwe baan op een plezierjacht.
Evy heeft al vrij snel in de gaten dat het niet zomaar een plezierjacht is. Er gebeuren vreemde dingen. Op een morgen wordt Evy wakker en zit onder het bloed. Ze weet zelf nergens van en ze weet echt niet wat er gebeurt is. Wie kan ze nog vertrouwen? Hier begint het verhaal echt goed spannend te worden en begint het spel tussen jager en prooi. Er is geen tijd voor angst.


Het verhaal begint met een geweldige proloog. Zodra je ermee begint wil je maar 1 ding en dat is verder lezen. Het boek heeft een fijn lettertype ende hoofdstukken zijn van een goede lengte.

Het verhaal bestaat uit 2 delen. In het eerste deel lees je over het leven van Evy. Ze is erg na√Øef en neemt vaak de verkeerde beslissingen. Echt spannend is het nog niet maar je proeft dat er wat staat te gebeuren.
In het tweede deel staat de spanningsboog echt op scherp. Nadat het verhaal echt snelheid begon te krijgen en de relaties allemaal duidelijk voor me werden, veranderde Prooi in een waanzinnig mooi, sterk geschreven psychologische thriller. Een boek met een sterk, beeldend geschreven verhaal en zeker niet goed voor iemand die niet tegen die spanning kan. Lydia heeft me een aantal keren op het verkeerde been weten te zetten. De opbouw naar de climax is echt waanzinnig.

Ik heb genoten van elke bladzijde uit dit boek en ik ga zeker meer lezen van Lydia van Houten.
5 welverdiende sterren