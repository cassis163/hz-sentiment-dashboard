Dit boek is niet met de Franse Slag geschreven. De karakter zijn allen bijzonder, maar ook bijzonder goed neergezet. Al is het in het begin best puzzelen, wie nu wie is. Maar al lezende ontspint zich een verhaal, waar je met een glimlach op je gezicht van geniet.
Alles zit erin: romantiek, suspense, dood, verraad, vooroordelen.
Heel kort: Engels stel koopt een Auberge in een Frans gehucht, maar wordt tegengewerkt door een burgemeester die de Auberge liever naar zijn zwager zag gaan. De dorpelingen kijken de kat uit de boom (een kat komt er ook in voor), maar (SPOILER) nemen het uiteindelijk wel op voor het Engelse stel. Er komt een geest in voor, een echtgenote komt te overlijden, een vrouw uit het dorp raakt gewond door brand etc. etc. Er is genoeg te lezen en te genieten. Ik ga zeker op zoek of er nog vervolgdelen zijn.