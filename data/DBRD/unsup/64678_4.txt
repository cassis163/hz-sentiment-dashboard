In England hebben ze het eerlijkste en beste gerechtssysteem bedacht dat er bestaat. Criminelen gaan niet meer vrij uit door een gebrek aan bewijs. Op dag 1 van hun aanhouden worden ze in cel 1 geplaats en wordt hun misdaad besproken in het tv-programma “oog om oog”. Elke dag schuiven een cel op en elke dag kunnen mensen aan de hand van de informatie die ze krijgen uit het programma, stemmen of ze schuldig zijn of niet. Wanneer op dag 7 het overgrote deel van de stemmen schuldig verklaren, dan eindigen ze op de elektrische stoel. Bewijzen zijn er niet nodig, wanneer er motieven zijn, iemand schuldig bevinden wordt een emotionele kwestie en hoe meer geld je hebt, hoe vaker je kan stemmen. Wacht, is dat nou wel zo eerlijk?

De burgers uit de High Rises vinden van niet. Mensen worden van straat geplukt voor misdrijven die ze niet hebben begaan en kunnen hier niets tegen doen, daar hebben ze het geld niet voor.
Martha Honeydew wordt opgepakt voor een moord, die ze direct bekend. Voor het publiek is haar schuld direct duidelijk, het ligt echter net iets ingewikkelder. Martha heeft een plan om gerechtigheid te laten zegevieren, hiervoor zal zij eerst moeten sterven.

Het verhaal begint met de moord op Jackson Paige, waarna Martha in cel 1 beland. Door middel van flashbacks en wisselende perspectieven wordt steeds meer duidelijk over Martha’s situatie en haar zucht naar gerechtigheid. Met elke dag die voorbij gaat en elke cel die ze opschuift, wordt de spanning groter. De hoop blijft dat Martha het zal overleven, en die spanning blijft tot het allerlaatste hoofdstuk.

Het verhaal kan af en toe wat langdradig zijn. In de hoofdstukken van het programma “oog om oog”, komen veel herhalingen voor. Lappen tekst met informatie over telefoonnummers, die het verhaal realistischer maken, maar ook de spanning direct afbreken.