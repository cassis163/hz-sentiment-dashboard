Trigger is het eerste boek dat ik van deze schrijver lees. In het boek wordt een vrouw in de psychiatrische inrichting van psycholoog dr. Ellen Roth gebracht. De vrouw is mishandeld, ze is heel erg teruggetrokken. Ellen wordt weggeroepen en als ze terugkomt is de vrouw verdwenen. Dat niet alleen, ook haar dossier is verdwenen en niemand heeft haar ooit gezien. Dan wordt ze benaderd door de "zwarte man", hij claimt de vrouw ontvoerd te hebben en haar te doden als Ellen hem niet kan vinden.

In het begin van het boek had ik het idee dat ik wel zou weten hoe het af zou lopen. Echter het boek heeft een compleet andere verhaallijn dan gedacht. Het boek leest makkelijk, zeker in de tweede helft, als er wat meer spanning in komt. Het hele boek is trouwens goed geschreven, waardoor je echt in het verhaal gezogen wordt. Het einde is verrassend en goed.

Ik ga zeker de overige boeken van deze schrijver lezen. Ik heb er weer een favoriete schrijver bij.