Tijdens een etentje met vrienden maken we kennis met Jack en Grace, een rijk echtpaar waar de perfectie van uitstraalt. Toch lijkt Grace wat zenuwachtig, waar is ze bang voor? Dat blijkt al heel snel: haar echtgenoot blijkt een regelrechte psychopaat te zijn die haar helemaal van de wereld heeft afgesneden. Vrienden en familie merken hier niets van, Jack is Grace steeds een stapje voor in haar zoektocht uit haar priv√©hel te kunnen ontsnappen. Grace is voogd over haar zusje Millie, een meisje met het syndroom van Down. Millie woont in een internaat maar wanneer ze 18 is, zal ze bij Jack en Grace komen wonen. Grace wil dat uit alle macht voorkomen want dan kan Jack ook nog eens zijn duistere plannen met Millie uitvoeren. Gek genoeg is Millie de eerste uit de buitenwereld die Jack doorziet. Zij probeert Grace te helpen maar zal die hulp op tijd komen? Als lezer zit je in het hoofd van Grace, het verhaal ontwikkelt zich snel, je leeft met haar mee en zou haar wel 1001 tips willen geven. Jack is een echte psychopaat, als lezer leer je hem echter niet zo goed kennen, je weet niet wat hem bezielt, hoe het komt dat hij is zoals hij is. Een prachtig en spannend debuut dat de 4 sterren zeker waard is.