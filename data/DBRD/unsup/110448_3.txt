Overmeesterd, het eerste deel van de hartstocht-trilogie van Maya Banks. Meeslepend, prikkelend en sensueel. Dit deel is het waard om gelezen te worden. Soms wat te grof in het woordgebruik. Het onderdanige stuk is erg zoetsappig en wordt hierdoor ongelovig.

Hij; hard, dominant, pakt wat hij wil, meedogenloos. Zij; zacht, onschuldig, onderdanig, kneedbaar en introvert.

De verhaallijn is redelijk spannend, sensueel en neemt je mee in de beleving van zowel hem als haar. Pijn, plezier, genot, verdriet, keuzes, vijandigheid, jaloezie, allemaal kernwoorden die langskomen. De nieuwsgierigheid naar deel 2 wordt groter naarmate je verder in het verhaal gezogen wordt. Helaas zijn een aantal stukken erg langdradig en zakt het verhaal wat in. Dit weet Banks wel op een goede manier te herpakken.

Voldoende, ondanks fouten in het boek, een prima te lezen boek.