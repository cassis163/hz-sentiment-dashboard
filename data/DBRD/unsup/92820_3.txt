Vermist is na Bitterzoet (2013) en de YA-thriller Crush (2014) de derde thriller van Ellen de Vriend.
De hoofdpersoon in dit verhaal is Karen een dertig-jarige aantrekkelijke journaliste die met haar man, rijschoolhouder Joost Roelink, en dochter Melissa in Zeeland woont.

Na een drukke dag zit Karen te wachten totdat Joost thuiskomt. Na enkele uren, met het nog steeds niet verschijnen van Joost, wordt Karen ongerust en vraagt zich af waar hij blijft. Het is een mysterie wat er met hem is gebeurd.

Karen gaat aangifte doen bij de politie, daar wordt ze afgewimpeld met het verhaal dat mannen wel eens vaker niet thuis komen en dat Joost waarschijnlijk ergens in de kroeg is blijven hangen. Maar als de dagen verstrijken wordt het steeds duidelijker dat Joost daadwerkelijk vermist is en hij mogelijk helemaal niet meer terugkomt.

Tijdens haar zoekactie ontdekt Karen dat er 50.000 euro verdwenen is van de zakelijke rekening van de rijschool, op dat moment wordt de auto van Joost teruggevonden. Wat is er met hem gebeurd? Wie weet waar hij is? Ondertussen neemt de verdwijning van Joost, als een sneeuwbal effect, steeds grotere vormen aan.

Hoewel Vermist als thriller wordt neergezet ontbreekt de spanning in het verhaal, waardoor je als thriller-fan niet echt onder de indruk raakt. Al vrij snel is duidelijk dat Joost in zijn leven dingen heeft gedaan die het daglicht niet kunnen verdragen. Lange uitgeperste beschrijvingen maken het verhaal niet spannender. Dat neemt niet weg dat het een makkelijk te lezen verhaal is in een vlotte, eenvoudige, schrijfstijl. Een boek waaraan je een paar uurtjes leesplezier kunt beleven zonder dat je daar veel bij hoeft na te denken.

Plot. : 3,5
Schrijfstijl. : 3
Originaliteit : 3,5
Psychologie : 3,5
Leesplezier : 3
Spanning. : 3
Ik geef “Vermist” van Ellen de Vriend 3,5 ster.( halve ster is helaas niet aan te geven hier)