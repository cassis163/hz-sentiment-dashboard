Het leven van Mma Ramotswe, enige vrouwelijke priv√©detective van Botswana kabbelt verder. Ze bevordert haar secretaresse (die uitstekend rooibosthee kan zetten) tot assistent detective. Ze zal gaan trouwen met de plaatselijke garagehouder, die tot zijn verbazing ziet, dat zijn aanzoek is aangenomen. Het levert weer allerlei problemen op, want waar zal het paar gaan wonen en hoe vertel je het de vrouw, die als je huishoudster optreedt?
In de tussentijd lost Mma Ramotswe nog een paar problemen op. Een Amerikaanse vrouw roept haar hulp in bij het zoeken naar wat er met haar zoon is gebeurd. Lang geleden leverde een zoektocht naat hem niets op, maar ze kan het niet laten rusten. Ze rekent er wel voor, dat haar zoon niet mer leeft, maar zou graag weten wat er met hem is gebeurd.
Mma Ramotswe kijkt voor zich uit, loopt wat rond, denkt na en stelt wat vragen. Dan weet ze hoe het moet zitten en regelt het een en ander. Haar eigen leven is spannender dan dat van de mensen die haar hulp inroepen.
Ik vind dit een geweldige serie. Het is rustig, gemoedelijk en nuchter. Als je ervan uitgaat, dat de mens van nature slechte kanten heeft, kunnen ze je niet verbazen...