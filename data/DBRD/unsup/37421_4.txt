Dit boek is een docu-roman waarin de auteur verschillende aspecten van het “restaurantwezen” belicht doorheen verschillende tijdsperioden.

Het boek is ingedeeld in vier delen – vier gangen als het ware – waarin de auteur telkens een ander interessant weetje en historie behandeld over de opkomst van het restaurant en de geplogenheden tussen werkgever, personeel en klanten.
De eerste gang behartigt de opkomst van het gegeven “restaurant”, de tweede gang beschrijft de rol van de obers, in de derde gang komen we meer te weten over bekende restaurants en hoe zij gegroeid zijn om in de vierde gang een meer uitgediepte visie naar het concept restaurant en hun rol in de maatschappij.
Tevens wordt er ook stilgestaan bij het hedendaags koken waar een plaats wordt weggelegd voor het moleculaire koken en de inbreng van wetenschap in de kookcultuur.

Een rode draad doorheen het boek is Frances Donovan. Deze dame verrichtte sociologisch onderzoek naar het beroep van serveerster in verschillende eetgelegenheden.
Daarnaast vinden we in het boek belevenissen en bekentenissen van bekende koppen uit de literatuur, de kunst, etc…
Mooi en pakkend is het deel waarin het racisme wordt belicht en meer bepaald dat een bepaalde bevolkingsgroep niet worden bediend in diverse restaurants waartegen dan uiteindelijk en gelukkig maar, een “opstand” uitbreekt, gesteund door vele lui.

De auteur geeft in het boek ook diverse links naar literatuur en citaten uit interessante literatuur.

“In het restaurant” is een heel erg interessant boek voor liefhebbers van zowel fictie als non-fictie.
Dit boek was het eerste in dit genre dat ik las en ik sta open voor andere boeken uit dit genre.

Dit boek quoteer ik graag met vier sterren.