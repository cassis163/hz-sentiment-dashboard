Ik houd van de boeken van Toon Tellegen, het is een constant genieten en willen vertellen aan anderen wat er leuk aan is. Hierbij enkele voorbeelden: De kreeft had een boek waarin alles stond wat niet bestaat. Het was een dik boek en vaak zat de kreeft erin te lezen. Hij las over de buidelluis en galangst, over ondieren en onuitsterfbaarheid. En telkens weer schudde hij zijn hoofd en mompelde: "ik wist niet dat dat niet bestond."
Het verhaal gaat over een mier die weg is en iedereen denkt er het zijne van. Zo ook de kikker. Hij kan niet kwaken, dacht de kikker. Dat is het. Hij schaamt zich daarvoor. Daarom is de mier nu weg.En het boekje eindigt met prachtige aantekeningen van de mier. Een citaat: Ik zoek mijzelf-wat een trieste bezigheid! Alsof ik mijzelf kwijt ben en dat zelf geloof. Ik zoek achter elke rots, elke steen, ik til elke zandkorrel op, roep mijzelf: "Mier! Mier!