Dit is mijn eerste boek van dit Zweedse auteurs echtpaar. Naar aanleiding van diverse recensies, had ik iedere keer het plan om het eerste deel over Olivia Rönning & Tom Stilton te gaan lezen. Maar op door al die mooie boeken die iedere keer uitkomen of al zijn uitgebracht, was het iedere keer weer moeilijk om een keuze te maken welk boek je nu weer zal gaan lezen. Heb dus gelijk besloten om na het uitlezen van mijn vorig boek dit boek te gaan lezen. Ben dan ook blij dat ik nu na het lezen van dit boek deze keuze heb gemaakt..

Na het lezen van een paar pagina’s is het me duidelijk dat de auteurs een prachtige manier van beeldend schrijven hebben om de karakters die in het verhaal voorkomen te omschrijven. De auteurs hebben tevens het vermogen om je mee te nemen, zodat je zelf wordt gedwongen al gaat zitten malen hoe het verhaal verder zal verlopen en wie of wat de dader(s) er toe heeft gebracht en wat het motief is voor deze moord(en)?

Tijdens dit onderzoek die Olivia Rönning als schoolopdracht doet, verweven de auteurs ook een verhaal door dit onderzoek, wat zich helaas in deze huidige maatschappij nog steeds voordoet, namelijk onschuldige slachtoffers – in dit verhaal de daklozen – zodanig mishandelen dat ze aan hun verwondingen komen te overlijden. Ongewild komt hierdoor Tom Stilton in aanraking met zowel het onderzoek als ook met de mishandelingen.

Dit is op zo’n prachtige manier geschreven, dat je maar bezig blijft met het idee waar dit alles toe zal gaan lijden. Heb dan ook moeite om het boek weg te leggen, het is dan ook jammer dat een dag maar 24 uur heeft, je moet tenslotte ook nog slapen?
Bijna aan het eind van het boek denk je eindelijk dat je weet wie het heeft gedaan en waarom, weten de schrijvers je toch nog een verrassend plot voor te schotelen dat je eigenlijk niet voor mogelijk had gehouden.

Echt een begin van een serie die je gelezen moet hebben en in mijn geval zal deel 2 “DE DERDE STEM” zeker vlug volgen. Aangezien ik steeds meer Scandinavische schrijvers als favoriet heb, zal dit echtpaar daar aan toegevoegd ik zal hun boeken/verhalen dan ook steeds blijven volgen en lezen!