Een intrigerend boek! De lezer volgt twee hoofdpersonen, Sam, een vrouwelijke fotograaf werkzaam in rampgebieden en Abhi, de hotelmanager. Plaats van handeling is het 5 sterren Hotel Arcadia, een westers hotel in een niet-westerse omgeving, de plaatsbepaling wordt niet verder uitgewerkt. Deze twee mensen krijgen gaandeweg steeds meer met elkaar te maken vanwege de crisissituatie. In een originele setting komen ze nader tot elkaar ondanks de enorme verschillen tussen beiden. Het hoe en waarom van de bezetting van het hotel blijft onduidelijk, dit punt is duidelijk van ondergeschikt belang. Beide hoofdpersonen groeien, leren zichzelf en elkaar beter kennen. Het gaat om durf, anders-zijn en communicatie.
De hoofdstukindeling werkt naar de ontzetting van het hotel toe, tussendoor zijn er flashbacks over Sam, of over Abhi, waardoor de lezer hen beter leert kennen. Wat mij betreft kunnen beiden rekenen op sympathie en begrip.