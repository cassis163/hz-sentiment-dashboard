Rood als bloed is het eerste boek in de Snow White trilogie van Salla Simukka. In dit boek leer je Lumikki Andersson kennen, haar naam is Fins voor Sneeuwwitje. Lumikki lijkt een heel gewoon leven te lijden totdat ze in een donkere kamer van haar school heel veel briefjes geld vindt. Er blijkt vreemd genoeg bloed aan de briefjes geld te zitten. Ze weet niet wat ze hiermee aan moet. Als ze later terug komt in de kamer blijken de briefjes (vijfhonderd euro) weg te zijn. Lumikki wil hier het liefste niets mee te maken hebben, maar het is al te laat. Hierdoor komt ze terecht in een gevaarlijke wereld vol leugens.

Het boek wordt uit verschillende oogpunten verteld. Zo kom je meer te weten over de gedachtes van de topcriminelen en hun acties en over de onschuldige Lumikki die door een fout in een wereld van drugs, verraad en criminelen terecht komt.

Ondanks de titel van het boek moet je geen sprookje verwachten, want dan kan dit wel een tegenvaller zijn. Toch blijft dit een erg goed en spannend boek wat je zeker zou moeten lezen. Rood als bloed heeft een uitstekende verhaallijn, wat erg fijn en gemakkelijk leest. Erg jammer dat het boek zo snel uit is. Op naar deel twee van de Snow White trilogie!