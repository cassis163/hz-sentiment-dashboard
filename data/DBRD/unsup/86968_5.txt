Kleine brandjes overal start men een afgebrande woning in Shakers Heights, in de stad was iedereen de hele zomer bezig met de vraag wie de brand veroorzaakt had. Daar had men zo zijn ideeën over. We gaan vervolgens terug in de tijd naar de jaren ’90. Elena Richardson woont al haar hele leven in Shakers Heights, getrouwd, goede baan, vier tienerkinderen en altijd bezig met goed doen. Elena is de tegenpool van Mia Warren, die samen haar dochter Pearl in Shakers Heights komt wonen en het huis van Elena huurt. Mia is kunstenares en al haar bezittingen passen in de oude VW, waarmee ze de stad bereikt. Het leven van Mia draait voornamelijk om kunst. Snel merkt zij dat het in Shakers Heights anders werkt: “Er waren regels, veel regels, voor wat je wel en niet mocht doen… … En dan waren er nog vele andere regels waar Mia en Pearl lange tijd geen weet van hadden.”
Via de kinderen komen Elena en Mia met elkaar in contact. Mia’s dochter Pearl lijkt zich goed te kunnen aansluiten bij de Richardsons, terwijl Elena’s dochter Izzy zich graag ophoudt in het huis van Mia. Mia, die door Elena wordt aangesteld als schoonmaakhulp, ontdekt tijdens het werken de geheimen van de familie. Een voogdijzaak over een Aziatische baby, waarover beide moeders verschillend denken, maakt dat Elena vastbesloten in het verleden van Mia duikt. Ook de kinderen komen door verschillende tienerperikelen tegenover elkaar te staan, wanneer ze interpretaties aan elkaars gedrag geven. Kleine brandjes overal is een boek over moederschap en de beslissingen die daarover gemaakt worden, maar ook de oordelen van de omgeving. Moederschap wordt van alle kanten belicht. Wat goed of niet goed is, mag de lezer zelf invullen. Zoals Elena zichzelf tenslotte afvraagt: “Was zij de vogel die zich een weg naar buiten had gevochten, of was zij de kooi?”