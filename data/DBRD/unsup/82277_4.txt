Voor in het boek heeft de auteur over een persoon geschreven die in het verleden geleefd heeft en waarin een van de personages van dit verhaal herkend kan worden in een mix van waarheid en fictie.
'Volg je hart' is een roman die zijn naam eer aan doet; romantisch met een vleugje humor, spanning, liefde en verraad!

'Het was alsof er iemand een mes in het hart van Kristian omdraaide, de pijn die hij voelde was onbeschrijfelijk. Had Samuel Hannah toch weten te verleiden? Of – en daar dacht hij liever niet aan – was het initiatief van Hannah zelf gekomen? Hij voelde zich vernederd en verraden.'

Deze roman speelt zich af in Noorwegen; het land waar het hart ligt van Elly Koster. Ze neemt ons mee naar het verleden en laat ons getuige zijn van een gebeurtenis in het verleden die direct met het heden heeft te maken.
Ik heb werkelijk genoten van deze reis door de prachtige natuur van Noorwegen. Een reis in een camper, een reis in bewustwording van de personages maar ook een reis in de tijd. Deze combinatie is bijzonder goed gelukt.