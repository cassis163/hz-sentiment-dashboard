"That afternoon I learned two new words. "Inscrutable" and "Friend". Words were different when they lived inside of you."

Ari(stoteles) is een jongen met een flinke rugzak. Hij voelt zich het prettigst als loner, maar ontkent dat hij stiekem toch wel eenzaam is. Hij is een nakomertje in de familie, heeft een vader die iets in de oorlog heeft meegemaakt maar er niet over praat en een broer die in de gevangenis zit. Hij houdt van zwemmen en gaat dan regelmatig dobberen, omdat hij niet echt kan zwemmen. Op een dag ontmoet hij Dante die hem wel wil leren zwemmen en een ware vriendschap begint.

Het klinkt allemaal erg goed, maar helaas kon ik op het moment dat de twee jongens elkaar ontmoetten, al voorspellen hoe het af zou lopen. Stiekem had ik hoop dat het plot me zou verrassen en ik fout zou zitten, maar helaas was dit niet het geval. Het was een typische young adult qua voortgang, al moet ik wel zeggen dat er wel prachtige levenslessen tussen de zinnen door werden neergezet en dat we zeker ook niets tekort komen betreft mooie quotes!

De jongen hebben beiden een wat vreemde kijk op de wereld. Ari is vooral boos op de wereld en weet niet hoe hij hiermee om moet gaan en Dante voelt zich vooral wereldwijs. Er komen regelmatig woorden, zinnen en gedachtes voor die gewoon niet kloppen bij jongens van deze leeftijd. Maar toch maakt deze kijk op het leven dit verhaal ook wel weer uniek.

Toch heb ik niet zo genoten van dit boek als dat de meeste mensen hebben gedaan, als ik zo de reviews en sterren zie. Het pakte me gewoon niet helemaal en dat komt door een groot deel omdat het gewoon te voorspelbaar voor me was. Jammer, had zeker meer uitgehaald kunnen worden. Niet dat het een vervelend boek was hoor, want de schrijfstijl is fijn en het leest héél vlot weg.

We lezen vanuit Ari's perspectief, maar krijgen door middel van brieven, gedachtes en conversaties toch wel meer te weten over de andere personages. Helaas vond ik bepaalde personages niet diep genoeg zijn uitgewerkt en ik had zeker meer over deze mensen willen weten. Ik weet dat het verhaal om Ari en Date draait, maar omdat de andere personages toch wel een flinke rol spelen, vind ik ze teveel op de achtergrond blijven. Net een beetje meer was fijner geweest.
Ik geef 'm 3*.