Het derde deel alweer in de serie over Jack Reacher van Lee Child. Over dit boek heb ik langer gedaan dan de vorige delen. Ik kon het verhaal niet zo goed volgen. Als je luistert, komt een verhaal anders binnen dan wanneer je leest. Toch krijgt het boek van mij 4 sterren. De impact van een oorlog, de vermiste soldaten en het verdriet dat dat ouders doet, wordt breed uitgemeten. Niet verkeerd. Niet weten is erger dan dood. Jack komt op herdenking van Garber, zijn oude mentor, Jody tegen. Jody kent hij nog van toen zij een klein meisje was. En dan is er een probleem. Meer dan één eigenlijk. Gelukkig lost het aan het eind van het verhaal een gedeelte op. Maar wat wil Jack met het geërfde huis... en met Jody....