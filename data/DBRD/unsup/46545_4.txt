Een zeer goed, en apart boek. Wat ik voornamelijk wist te waarderen is aan het einde de 'gebaseerd op'. Voor mij een roman uit de Tweede Wereldoorlog die eens niet te koop loopt met 'waargebeurd'. Gewoon een stukje familiegeschiedenis ter inspiratie van een geheel nieuw iets.
Ik ben alvast fan! De personages waren veelzijdig. De Emma als jonge dame is een aangenamer personage dan de oude dame. Het wisselende perspectief hielp zeer goed met het inzicht van het verhaal. Ik begreep beter waarom de oude dame zo nors was, en waarom er iets haar zoveel pijn leek te doen. Haar pijn was zo goed voelbaar, dat het boek je echt mee weet te slepen. Wel bleef ik met veel vragen zitten waarom ze zo sterk veranderd was.
Vragen waren er eveneens op vlak van de plot. Het eindigde zeer abrupt. Geen duidelijk 'en het verhaaltje is uit'-variant van de kinderboeken. Het stopte gewoon, alsof een deel van het boek leek te missen. Een open einde zou je het kunnen noemen, maar langs de andere kant was dat het niet. De 'missie' van de hoofdpersoon was afgerond, alleen haar verhaal nog niet.
Het is een zeer aangrijpend en pakkend verhaal die ook de menselijkheid toont uit deze jaren. Dat er toch meer was dan alleen meer oorlog. Men was ook nog steeds bezig met het leiden van zijn/haar leven. Iets wat dit boek zo mooi schets, en voor mij maakte dat ik er enorm van genoten heb.