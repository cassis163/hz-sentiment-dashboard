Een must-read boek voor alle vrouwen die zich graag omhullen met een lekker geurtje. Een boek in een boek, enerzijds krijg je een uitgebreide omschrijving over het ontstaan van parfums, letterlijk in geuren en kleuren, en de zoektocht naar het perfecte parfum. Door de beschrijvingen waan je je constant in een parfumerie. Ongelooflijk goed beschreven, top!
Anderzijds heb je het verhaal van Elena die een nieuw leven wil opbouwen in Parijs omwille van een bedrogen liefde. Beide verhalen zijn mooi verweven in het boek en maakt het de moeite waard om het te lezen.
Hetgeen dat voor mij een meerwaarde gaf, is dat er achteraan een interview staat met de auteur over het ontstaan van het boek en een uitgebreide woordenboek van geuren. En wat ik ook wel heel belangrijk vond, is dat het geen zeemzoet romantisch boek is. Gewoon mooi en heel goed gedocumenteerd.