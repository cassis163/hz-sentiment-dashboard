Cia Vale woont in de kolonie Vijf meren. Als ze 16 jaar is, is ze afgestudeerd en wordt ze als volwassen beschouwd. Bij het afstuderen worden er mensen uit verschillende kolonies geselecteerd om de test te maken. Cia is ook uitverkoren om de test te maken, dit betekent dat ze haar familie voor altijd moet achterlaten.

Samen met 4 andere klasgenoten uit Vijf meten vertrekken ze naar Tosu City. Tomas is de slimste jongen in de klas en hij gaat ook mee. In Tosu City moeten ze verschillende soorten testen maken. De testkandidaten die slagen voor de test krijgen een baan op de universiteit en worden toekomstige leiders van Verenigde Gemenebest.

De testen beginnen makkelijk en worden steeds moeilijker en gevaarlijker. Gelukkig heeft ze Tomas, maar wie kan Cia verder nog vertrouwen?

Prima eerste deel van deze YA-trilogie, het boek is in makkelijk taalgebruik geschreven. Af en toe is het boek wel wat langdradig, vooral de laatste test duurt erg lang.

In het boek zitten genoeg onverwachte wendingen, deze houden je nieuwsgierig naar de rest. Alleen is niet alles even geloofwaardig, maar dat is voor dit verhaal niet heel erg.

De personages zijn goed uitgewerkt, vooral voor Cia krijg je sympathie.

Wel zit ik telkens met ‘De hongerspelen’ en ‘Divergent’ in mijn hoofd, omdat dit verhaal toch een mix lijkt van deze series. Toch past dit boek zeker in deze reeks, maar is beduidend minder. Ondanks dat ga ik toch verder om deel 2 en 3 te lezen.