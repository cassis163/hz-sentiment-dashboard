Houd ik van romans? Nee, zo’n antwoord kun je van mij verwachten, maar na het lezen van Rivka moet ik dat acuut wijzigen, want dit is een interessant boek dat ik iedereen (nou ja bijna iedereen) kan aanbevelen.
Rivka van uitgeefster Femmetje de Wind is een deels autobiografisch boek, waaraan zij maar liefst acht jaar heeft gewerkt. Het overlijden van haar vader is voor haar het zetje geweest om het boef af te ronden, te schrijven zoals het nu hier naast mij ligt en in 2015 is verschenen.
De vader van de auteur is tijdens de oorlog, op Westerbork, de trein uitgesprongen, zoals ook de vader van hoordpersoon Rivka uit de trein is gesprongen.
De advocaat Bram Moszkowicz heeft mede model gestaan voor David Rubinstein, hoewel het verhaal van David iets anders in elkaar steekt dan die van Bram, maar trekjes van hem zijn wel in David te herkennen. De vader van Femmetje komt eveneens terug in de rol van David.
Het is een boek vol afrekenen met het verleden en wie zich enigszins verbonden voelt met de Joodse cultuur en de Joodse gemeenschap zal er veel in herkennen. Trauma’s, waarmee vooral de Joodse ouderen uit de oorlog zijn gekomen, worden op zeer realistische wijze door De Wind behandeld. En de auteur weet ook heel goed in te spelen op het tijdsbeeld, van muziek bijvoorbeeld. Beth Shalom Osdorp is gesloten, verhuisd. De laatste bewoners van dat huis zijn naar Amstelveen gegaan. Daarvoor waren anderen al naar Buitenveldert vertrokken. Het zijn de overleveraars, zoals de vader van Rivka, die niet opgesloten wilde sterven en daarom zijn kans greep. En wat doe je dan als dochter op zijn sterfbed?