Dit boek is als een western in woorden. Door de beeldende beschrijvingen van het landschap en de personages ontstond er een film in mijn gedachten. Soms even terugdenkend aan de film "Once upon a time in the west" als de geluiden van windmolens en dichtslaande hekken werden omschreven. Een boeiend verhaal waarin actie wordt afgewisseld met sfeerbeschrijvingen en wat lucht krijgt door de romantiek. Een afwisselend boek mede doordat de hoofdpersoon de lezer deelgenoot maakt van dagboekfragmenten van zijn overgrootvader en van zijn gesprekken met zijn overleden vriend.