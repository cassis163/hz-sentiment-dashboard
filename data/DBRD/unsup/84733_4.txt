Wat Lee Child voor Jack Reacher betekent kan in een adem worden gezegd over Peter Robinson en Alan Banks. Beiden zijn de geestelijke vader van hun protagonisten maar verder houdt de vergelijking op. Is Reacher meer een mannetjesputter die niet wegloopt voor een partijtje vuistvechten, daarentegen is Banks meer de rustige, allesoverdenkende rechercheur die meer voor het echte denk- en speurwerk gaat. Beide hebben hun eigen fanschare die over het algemeen best trouw zijn aan hun helden.

Voor rechercheur Alan Banks begint het avontuur als onder een spoorbrug het lichaam wordt gevonden van voormalig onderwijzer Gavin Miller. Een eerste indruk geeft nog geen definitief uitsluitsel, moord of zelfmoord, beiden behoren tot de mogelijkheden. Aan het begin van het onderzoek blijkt dat het slachtoffer gedwongen voortijdig zijn werkzaamheden heeft moeten beÃ«indigen. Beschuldiging door leerlingen van ongewenst seksueel getint gedrag zijn daar debet aan. Aanleiding voor de (zelf-)moord wordt echter niet gevonden. Wel signalen dat zich eerder in het leven van de voormalige onderwijzer zaken hebben afgespeeld die vele jaren later nog een rol gehad kunnen hebben. Voor Alan Banks en Annie Cabbot begint een periode van intensief onderzoek naar de inhoud van het leven van Gavin Miller.

De verhalen van Peter Robinson blijven een verademing om te lezen. Het zwaartepunt ligt op het onderzoek waarbij de vele dialogen, het intensief rechercheren en het elimineren van mogelijkheden vechten om een eerste plaats. En nooit wordt er in het beeld van Robinson zomaar een moord gepleegd, altijd is er wel een verborgen motief. Als je even over de pen van de auteur heen kijkt zie je in zijn verhalen ook wel een stukje Agatha Christie terugkomen. Wel een Christie uit een iets modernere tijd maar zeker nog geen ultramoderne die uitgebreid gebruik maakt van de haast onbeperkte mogelijkheden die de hedendaagse social media biedt. Dus een hang naar nostalgie is wel herkenbaar.
Na het lezen van een snelle thriller is het daarom volop genieten van een Banks die veelal zijn spel in een typisch Engelse omgeving speelt en zelf volop kan genieten van een goede whisky en een brede muzieksmaak heeft. Weg mijmerend zou je als lezer wensen, even in de schoenen van de DCI te mogen staan.

Eindoordeel: 4 sterren

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 4 sterren