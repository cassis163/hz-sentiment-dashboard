Na het debuut De Droogte, is er nu het tweede boek van Jane Harper genaamd Wildernis. Mijn verwachtingen van het tweede boek van Jane Harper waren best hoog, omdat ze In haar debuut een bijzondere sfeer en spanning wist op te bouwen rondom de personage van Aaron Falk. In het tweede boek is voor Falk ook weer een grote rol weggelegd. Het boek is ook goed te lezen als je het eerste niet hebt gelezen, maar het geeft een mooier beeld van de persoon Falk als je het eerste deel ook hebt gelezen.
De vrouwen die de trektocht gaan maken werken allemaal bij hetzelfde firma en één van hen is zelfs mededirecteur van de firma. Als slecht vier van hen weer uit de wildernis tevoorschijn komen is er paniek, want waar is Alice Russel? Alice is voor Falk en zijn partner van grote waarde in een onderzoek wat zij doen, reden waarom er ook druk op hen ligt om Alice te vinden. Langzaam wordt de spanning in het verhaal opgebouwd. De vier deelneemsters hebben allemaal zo hun eigen verhaal over wat er tijdens de trektocht is voorgevallen en wat daar de oorzaak van is.
Als lezer wordt je wat heen weer geslingerd; zou zij…. Of toch zij? Spannend dus tot de ontknoping. Gedurende de zoektocht is Falk op een kleine privé zoektocht naar hoe de relatie met zijn vader was en waarom die zo was.
Een fijn boek wat leest als een trein en met een onverwachte ontknoping voor mij.