Een keer trek je de conclusie, vriendschap is een illusie!

Vijf welgestelde echtparen vormen samen een vriendenclub. Ze lijken allemaal heel gelukkig met hun mooie villas, grote autos en dure vakanties. Maar schijn bedriegt. Op een dag komt Evert om bij een brand en niet lang daarna valt Hanneke van een balkon. De dood van de twee vrienden grijpt karin enorm aan en het opent haar ogen. Vriend Simon (een grote zak met geld) blijkt alle echtgenoten zakelijk flink in zijn macht te hebben en met de dames eet hij regelmatig buiten de deur. Maar of Simon ook achter de moord op de twee vrienden zit.
Elke ochtend als ik met mijn Matiz langs een dure basisschool rij zie ik ze weer staan. De grote SUVs midden op de straat! Een ander ziet maar hoe hij er langs komt.Vrouwen gooien snel hun Anna-Sophie en Alexander de auto uit om op tijd naar de club te gaan. De au-pair haalt de kinderen om drie uur wel weer op of anders is er de naschoolse-opvang. Het zijn de echtgenotes van de groot-geldverdieners. De mensen waar wij tegenop moeten kijken. Saskia Noort gunt ons met De eetclub een kijkje in de wereld van de omhooggevallen rijken. Het is een schijnwereld vol overspannen mannen, verwende vrouwen, aandelen, macht, jaloezie, achterdocht, drank, feestjes, vreemdgaan, frauderen, manipuleren, chanteren en antidepressiva! Na het lezen van het boek weet ik het zeker, voor mij gewoon een Matiz!
http://www.youtube.com/watch?v=H2QzOU4kECU