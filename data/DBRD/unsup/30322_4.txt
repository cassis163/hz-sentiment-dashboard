In Ik ben Miran vertelt de achtjarige Miran hoe het is om in een 'aa-zet-cee' te wonen. Miran is samen met zijn ouders en broertje vanuit ArmeniÃ« naar Nederland gevlucht. Hij woont nu in een asielzoekerscentrum (AZC). Hoe dat is en wat hij dagelijks doet vertelt hij in dit boek.

Miran heeft veel vriendjes en vriendinnetjes wonen op het AZC. Zij komen uit verschillende landen en vertellen ieder hun eigen verhaal.De kinderen in het boek zijn acht, negen en tien jaar. Dat maakt dat het boek geschikt is voor kinderen van deze leeftijd.

De verhalen zijn gebaseerd op wat verschillende kinderen hebben verteld aan de auteur toen zij op bezoek was bij een aantal AZC's. Het is dus geen fictie, maar waargebeurd.

Alle aspecten van het vluchteling zijn worden verteld in dit boek. Van de gevaarlijke reis uit het land van herkomst tot het verloop van de verblijfsprocedure in Nederland. En dat dit niet altijd een happy end heeft, komt naar voren in het verhaal over het jongetje wat op een dag niet op school verschijnt.

Voor kinderen (en volwassenen) die meer willen weten over vluchtelingen, waarom ze naar Nederland zijn gekomen en hoe een asielprocedure verloopt, is dit een leerzaam boek. Het is vlot geschreven, in begrijpelijk taal en voorzien van mooie illustraties.

Achterin het boek geven de kinderen tips aan de lezers over wat je wel en niet moet doen als je kinderen in je klas krijgt die vluchteling zijn of uit een ander land komen. Ook worden woorden, afkortingen en begrippen die voorkomen in het boek nog een keer duidelijk uitgelegd in Van A tot Z.

Een goed boek om te gebruiken voor een spreekbeurt, boekbespreking of gewoon voor als je meer wilt weten over kinderen uit een ver en vreemd land.