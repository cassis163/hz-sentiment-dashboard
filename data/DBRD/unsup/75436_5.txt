Ondanks dat het een kinderboek is, vond ik dit verhaal erg aangrijpend. Een ziekte als leukemie is natuurlijk altijd verdrietig, maar de boosheid van de kinderen in het boek over dat het "oneerlijk" is dat Akkie ziek wordt, is heel begrijpelijk en wordt goed verwoord.

De volwassenen in het boek leggen aan de kinderen duidelijk en eerlijk uit wat er aan de hand is, en ook wordt alle ruimte gelaten voor verschillende opvattingen en gevoelens. Mooi hoe dit wordt uitgelegd en er geen keuze gemaakt wordt over wie er in dat opzicht nou "gelijk" heeft.

Knap dat Jacques Vriens dit verhaal heeft kunnen schrijven, nadat hij als leerkracht daadwerkelijk zoiets heeft meegemaakt.

18-3-2017: Veranderd van 4 in 5 sterren, omdat ik toen het boek uit was er toch nog een aantal keer aan moest denken en ik eigenlijk niet zou weten wat er nog beter zou kunnen aan dit boek.