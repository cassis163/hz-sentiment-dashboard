Wauw. Beter kan ik het niet beschrijven. Ik moet toegeven dat ik verslaafd was aan dit boek, elke kans die ik had, deed ik mijn iBooks open en ben ik beginnen lezen. Dit verhaal is zeker een aanrader voor mensen die houden van YA boeken en een tikkeltje van de ‘onmogelijke liefde’ waar ik zo’n zwak voor heb.

Het verhaal van Max en Lucy is zo gedetailleerd beschreven dat je niet anders kan dan je inleven in het verhaal. Gedetailleerd betekend trouwens niet dat het langdradig is, het wordt mooi uitgelegd maar ik had geen gevoel dat het te lang aangesleept werd.
Het leuke aan het boek is dat de hoofdstukken altijd afgewisseld worden van personage. Het ene hoofdstuk spreekt Lucy uit haar standpunt, het volgende hoofdstuk Max. Zo krijg je een enorm goed beeld over wat beide personages denken over dezelfde situatie.

Als laatste wil ik Vanessa bedanken voor het toesturen van dit boek!
http://booksandteacorner.wordpress.com