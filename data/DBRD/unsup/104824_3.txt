Ik vond het geregeld erg langdradig en ergerde me geregeld aan diverse personen. Het gebeurt zelden, en voor zover ik weet is dit de eerste keer, dat ik het idee heb dat ze van dit verhaal beter een film hadden kunnen maken, dat die beter zou zijn dan het boek. Desondanks is de opbouw naar het plot wel spannend. Je vraagt je af wie de moord heeft gepleegd en waarom. Op het moment dat je een vermoeden hebt, wordt weer in twijfel gebracht door bepaalde gebeurtenissen en opmerkingen. Diverse personen zouden namelijk zo hun redenen kunnen hebben voor de moord. Het einde komt evengoed met een onverwachte klap. De titel is in ieder geval goed gekozen, net als de cover.