Schrijfster Jennifer Robson neemt mij mee net na de 1e wereldoorlog. Na een ernstige ziekte en een verbroken verloving besluit Lady Helena alleen nog maar haar eigen droom te volgen namelijk een schilderscursus volgen bij de vermaarde Maître Czerny in Frankrijk. Zij vertrekt naar haar flamboyante tante Agnes aan de Cote d’Azur, waar zij kennismaakt met de in Parijs wonende Amerikaanse journalist Sam Howard. Na de zomer vertrekt Helena ook naar Parijs en begint aan haar schilderscursus, leert nieuwe vrienden kennen en verstevigt het contact met Sam. Robson geeft een goed beeld hoe het er in de tijd in hogere kringen aan toe ging. Het boek schijnt een 3e deel uit een serie te zijn maar is zeer goed als standalone te lezen. De karakters en verhaallijnen zijn duidelijk, heerlijk bloemrijk en overgoten met een juiste dosis romantiek en luchtigheid. Op zoek zijn naar jezelf en je eigen keuzes maken blijft een universeel thema van alle tijden te zijn en geeft juist dat extra stukje diepgang wat deze luchtige feelgood nodig heeft!