Katniss Everdeen begint aan haar nieuwe leven nadat ze samen met Peeta Mellark als winnaars verkondigt zijn van de 74ste Hongerspelen. Het verhaal begint rustig, maar het wordt de lezer als snel duidelijk dat er gevaar op de loer ligt. Naar mijn mening een echte pageturner.
Na de rebelleuze daad van Katniss heersen er opstanden in een aantal districten van Panem die later heel het land op zijn kop zullen zetten. Het verhaal wordt verder uitgebreid en opmerkelijk is dat Collins de lezer klaarmaakt voor het laatste deel van deze boekenreeks.
Wanneer ik startte met lezen, kwam ik moeilijker op gang dan bij het eerste deel van de boekenreeks. Hierdoor was ik een beetje bang dat dit verhaal niet zou kunnen opwegen tegen 'De Hongerspelen'. Gelukkig zitten er veel verrassingen in waardoor het zeer boeiend en tegelijkertijd ook spannend is. De spanning zit naar mijn gevoel vooral in de subtiele waarschuwingen die President Snow geeft aan Katniss. Blijkbaar is ze, zonder dat ze het wou, het symbool geworden van de opkomende rebellie. Dit zal niet zonder gevolgen zijn als ze deze opstanden niet de kop in kan drukken.
De gevoelens van de personages worden goed weergegeven. Ik kon me helemaal inleven in de gebeurtenissen en kroop als het ware mee in het verhaal. Ook leer je een aantal personages kennen op een andere manier waardoor er op het vlak van gevoelens nieuwe aspecten in komen.
Wat ik fantastisch vind aan het concept de hongerspelen is dat Suzanne Collins refereert naar onze maatschappij. Ze steekt elementen in het verhaal die een dubbele bodem hebben en dit maakt het diepzinniger.
Naarmate ik het einde van het boek naderde, bleef ik de bladzijden omdraaien. 'Vlammen' toont gelijkenissen met 'De Hongerspelen' maar is toch onvoorspelbaar. Collins maakt het voor de lezer nog extra spannend door het einde te bekleden met een gemene cliffhanger , waardoor je meteen wilt beginnen aan het derde en laatste boek van deze geweldige reeks. Een echte aanrader dus!