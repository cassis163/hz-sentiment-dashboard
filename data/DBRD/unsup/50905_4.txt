In de jaren 70 en 80 werd BelgiÃ« in de ban gehouden van een moord- en fraudedossier.
Wanneer het lijk van Joris Lenaerts wordt gevonden, is er maar 1 hoofdverdachte Willem Van Vugt. Willem houdt van geld en mooie vrouwen. Wanneer inspecteurs Coucke en Versluys zich samen met onderzoeksrechter Ninette De Vilder in de zaak vastbijten komt er ook een enorme fraudedossier bij. Willem krijgt een celstraf van 5 jaar voor dit dossier. In de gevangenis kan hij rustig nadenken over een plan. Willem zijn nieuw doelwit is de bank ASLK. Met een buit van 75 miljoen verdwijnt Willem in de anonimiteit.
Het boek begint met het vinden van het lichaam van Joris Lenaerts. Daarna komen we via flashbacks meer te weten over het leven van Willem. De delen in het boek worden telkens aangegeven met een woord en een vraagteken gevolgd door de datum. Dit doet je verder nadenken over het feit dat het nu fictie is of fantasie. Dit geeft aan het boek een mooie extra.
Dit is een faction boek. Een waargebeurd verhaal (waar de namen van de personages zijn veranderd) vermengd met fantasie. Het is zeker geen vereiste om voorkennis te hebben van dit verhaal. Door het boek te lezen ga je spontaan opzoek willen gaan naar het echte verhaal.
Guy Prieels heeft een zeer aangename schrijfstijl. Hij maakt veel gebruik van de beeldende taal. Hierdoor krijg je van veel situaties een visueel beeld. Wat het lezen van dit boek toch een andere dementie geeft.
Dit was voor mij het eerste boek van Guy Prieels. Dit boek heeft me zeker warm gemaakt om zijn andere boeken ook eens te lezen.