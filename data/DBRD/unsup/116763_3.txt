Disclaimer is het debuut van de Engelse scenarioschrijfster Renee Knight. Het boek vertelt het verhaal van Catherine Ravenscroft, filmmaakster. Zij herkent zichzelf in het boek, De Volmaakte Vreemdeling. Een gebeurtenis uit het verleden is het hoofonderwerp in het boek. De gebeurtenis blijft lange tijd vaag. Een tweede personage is de schrijver van het boek en hij neemt Catherine haar gedrag van 20 jaar geleden kwalijk.

Het lijkt wel of iedere scenarioschrijver tegenwoordig een boek schrijft. De boeken worden vervolgens met veel bombarie gelanceerd en met Disclaimer is het wederom het geval, dat de verwachtingen helaas niet worden waargemaakt. Het boek komt maar langzaam op gang en blijft op een gegeven moment gewoon hangen, er gebeurt maar weinig met betrekking tot de ontwikkeling van het plot.

Het boek is zeker geen pageturner, zoals aangekondigd in de omschrijving. Psychologie speelt een grote rol in het boek. Echter het boek is, in mijn ogen, meer een roman als een thriller. De spanning ontbreekt een beetje.