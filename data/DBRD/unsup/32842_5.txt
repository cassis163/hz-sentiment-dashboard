Oh my god, zonder enige moeite heb ik de boeken van de Selectie serie verslonden en dit was echt wel de kers op de taart. Wat een heerlijke zwijmel boeken zijn het! Ik ben helemaal verkocht.

Ondanks dat het verhaal makkelijk te voorspellen is, blijft de spanning er toch in door de koppigheid van America. Keer op keer zette ze alles op het spel, wat best wel frustratie bij mij opleverde. Toch brengt ze het keer op keer er goed vanaf. De epiloog was een heerlijke afsluiting, lekker zoetsappig. Precies waar ik het hele boek op heb gewacht.

Als je van romantische zwijmelboeken houdt dan is de Selectieserie zeker een aanrader!