Hoofdpersonages Anne en Marco zijn uitgenodigd voor een etentje bij de buren. De oppas heeft op het laatste moment afgebeld en de buurvrouw houdt niet zo van kinderen, dus beslissen ze hun 6 maanden oude baby thuis te laten met babyfoon. Ze gaan om het half uur kijken of alles nog oké is. Na middernacht blijkt de baby echter verdwenen te zijn. Er volgt een onderzoek naar de ontvoering, de recherche gaat in eerste instantie uit van een ongeluk.

Het eerste deel van het boek handelt voornamelijk over wat er na de ontvoering gebeurt. Het was moeilijk om dit deel door te komen, voornamelijk omdat de schrijfster een specifieke schrijfstijl heeft waarin alles extra wordt uitgelegd, dit vaak in korte zinnen. Het koste wat moeite om hieraan te wennen.

Eens je dit deel voorbij bent, kom je ook te weten wie er achter de ontvoering zit. Jammer dat dit element niet meer naar het einde werd geschoven, want de spanning en mysterie 'wie heeft het gedaan', valt zo grotendeels weg. Rest eigenlijk alleen nog de vraag waarom. Dit element wordt wel netjes afgewerkt door de schrijfster, maar het einde sleept er nog een extra choquerend element bij, dat eigenlijk niet per sé moest om het verhaal af te ronden.

Meer verwacht van het boek, maar daarom zeker niet minder onderhoudend. Lezen met je verstand op nul, zonder je te moeten focussen op ingewikkelde plots kan ook wel eens leuk zijn.