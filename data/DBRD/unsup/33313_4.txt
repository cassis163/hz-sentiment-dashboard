Regelmatig goede reviews van lezers voorbij zien komen, dus ik was benieuwd. Iemand die voor zijn brood manipuleert, lijkt vergezocht maar is het helemaal niet. Alsof verkopers, managers en politici dat niet dagelijks doen. Dus mooi gevonden van Daniel.
Het boek leest als een trein en houdt de spanning erin. Vooral psychologisch dan, waarom is Claire een manipulator en hoe praat ze dat tegen zichzelf goed? Wat is het achterliggend gegeven? Veel vlotte dialogen wat het verhaal aangenaam maakt. Er zit talent in deze schrijfster, ik verdenk haar ervan dat ze met haar debuut nog niet eens op haar best is. Dat belooft!
Vier dikke sterren verdiend.