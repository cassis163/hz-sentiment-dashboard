In vogelvlucht door een stukje van China van het begin de vorige eeuw in romanvorm. Heerlijk vlot geschreven, zodat het makkelijk en prettig weg leest.
De hoofdpersoon Clöe, gaat met haar man mee naar China. Haar man schrijft over de ontwikkelingen in China voor Amerika. Je wordt meegenomen in hoe de verdeeldheid in China was en hoe er met mensen werd omgegaan. Door het hele boek volg je de romances en ontwikkelingen van Clöe. Er is ruimte voor een lach, een traan, maar ook voor afschuw en verbazing. Ook voor hartstocht en passie is er op een goede manier ruimte gegeven. Je krijgt een kijkje in de gevoelens van Clöe en hoe zij met de gebeurtenissen al dan niet weet om te gaan. Meeslepend en een aanrader om te lezen.