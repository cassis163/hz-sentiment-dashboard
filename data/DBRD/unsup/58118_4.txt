Het schoolkamp naar de Ardenne komt eraan. Robin, Kai (haar broertje), een vriendin en nog 2 vrienden verheugen zich op het kamp. Maar op een dag ontstaat er een fixe ruzie tussen Kai en de leraar. Hij wordt geschorst en mag niet meer mee op schoolkamp. De manier waarop de jongen is geschorst vinden Robin en haar vrienden niet kunnen. Ze willen de leraar terug pakken.Tijdens het kamp wordt er een moordspel gespeeld. Maar dit spel neemt een vreemde wending aan, er verdwijnen mensen. Hoort dit bij het moordspel of zit er toch iets anders achter?

Moordspel is een jeugdthriller die je meesleept. Van begin tot het eind. Je krijgt het verhaal mee vanuit twee personen Robin en de dader. Tijdens het lezen van het verhaal komen er erg opvallende dingen in voor. Zo staat bij ieder hoofdstuk een tekening, zodra het boek uit is wordt dit pas duidelijk wat die tekening nu precies met het verhaal te maken heeft. Door dat het verhaal in twee perspectieven geschreven is blijft het ontzettend leuk en spannend om te lezen. Om verwarring tussen de perspectieven te voorkomen is van een perspectief de hoofdstukken omgekeerd.

Het is een boek met een leuke leesstijl. Voor een jeugdboek zaten er een paar wat oude woorden in.

Verder vond ik het echt een super leuk boek om te lezen! Van mij krijgt het boek 4 sterren.