Via Hebban won ik dit boek in ruil voor een recensie. De kaft ziet er ruw uit door de illustratie van een dor afgelegen gebied. Wat er op de achterkant wordt beschreven deed mij denken aan een film die ik 10 jaar geleden had gezien, een echte road trip thriller. Mijn verwachtingen waren hoog gespannen, ik dacht net zoiets te gaan lezen als in de film die ik destijds gezien heb. Allereerst vind ik het boek prettig lezen, de schrijfstijl is vlot en de hoofdstukken zijn kort. Het boek begint gelijk spannend vond ik. Het gaat over een meisje dat vermist raakt, een stel dat vast komt te zitten in een afgelegen gebied en het een en ander mee gaat maken en nog wat andere personages die uiteindelijk samen komen. Boots en Seth......in deze personages zit de diepzinnigheid. Ik ga niks verklappen maar deze personages maakten het boek anders dan verwacht. Het is echt een boek met een boodschap. Ik had dit niet verwacht. Wat vind ik nu van het boek? Toch spannend en toch een beetje apart. Ik kan er lastig een mening over vormen. Het enige wat ik kan zeggen, lees het boek zelf en vorm je mening. Als je een keer iets anders wilt lezen, gecombineerd met spanning dan is dit een aanrader. Het einde vond ik ook mooi omschreven, het boek deed mij wel wat. Wat dat precies is, weet ik niet maar ik blijf er wel over nadenken en dat is goed!
p.s. Ook de spin speelt een bijzondere rol in dit boek, laat ik nu net ontzettend bang zijn voor spinnen :)