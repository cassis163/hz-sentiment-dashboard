Recensie(s)
Dieta Buitenman groeit op in een van de armste wijken van een stad. Al jong helpt ze in de bakkerswinkel en krijgt ze verkering met Tom Raaven. Hij komt uit een streng gelovig gezin en het geloof is de reden dat de relatie toch verbroken wordt. Er zijn andere mannen die Dieta wel als vrouw willen maar als Dieta "verstrikt lijkt te raken in de liefde' gaat ze tijdelijk in BelgiÃ« wonen bij de zus van wie haar stiefvader lijkt te worden. In de rust van dat verblijf ziet ze wat haar toekomst is. Een familieroman die zich afspeelt rond het midden van de twintigste eeuw. De auteur (1939) schreef inmiddels vele romans, veel in hetzelfde genre en over dezelfde tijdsperiode. Zijn manier van vertellen is prettig leesbaar: gedetailleerd met veel dialogen en een goede sfeertekening. Het verhaal is qua tijdsbeeld goed herkenbaar voor oudere lezers. Vrij kleine druk.