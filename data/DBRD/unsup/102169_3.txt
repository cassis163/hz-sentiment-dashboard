Een meisje met wapperende haren dat uit een raam kijkt. Waar kijkt zij naar, is het de zwaluw die je ziet of kijkt zij verder? De kaft van De Zwaluwman nodigt uit tot het oppakken van het boek en de titel roept vragen op.
De lettertype die gebruikt is, de grootte, het leest goed. Er worden soms wat lange zinnen gebruikt. Het is verstandig om deze twee keer te lezen om tot je door te laten dringen wat er gezegd wordt.

Het verhaal gaat om Anna, een (op dat moment) 7-jarig meisje dat samen met haar vader in Krakau woont. Ze is een ´voorlijk´meisje die van haar vader heeft geleerd meedere talen te spreken. Wanneer zij op een dag wordt achtergelaten bij een goede vriend komt haar vader haar niet meer ophalen aan het eind van de dag.
Na een enkele dag ontmoet zij een mysterieuze man die zichzelf de Zwaluwman noemt. Zij besluit hem te volgen op zijn reis, een reis door Polen waar op dat moment de oorlog in volle bloei is.
Het wordt een reis waarin zij veel leert van de Zwaluwman. Het eerste wat Anna leert is dat namen niet veilig zijn, je kunt ermee ´gevonden´worden. Een reis waarin er in eerste instantie alleen plek is voor Schatteboutje (Anna) en Papa (de Zwaluwman).
Op een bepaald moment komt reb Hirschl in het verhaal tevoorschijn. Een jonge man die door toedoen van Anna wordt toegevoegd aan het tweetal.
Reb Hirschl en de Zwaluwman leren elkaar te verdragen maar bijna aan het eind van het verhaal gaat het toch mis. Uiteindelijk blijven toch weer de Zwaluwman en Anna over, waarna de Zwaluwman ´instort´.
Anna doet haar best om nu de verzorgende rol op zich te nemen en wanneer het haar lukt om de Zwaluwman uit het diepe dal te trekken blijft ze alleen achter.
Een boek met een open eind. Het boek begint met een vraag van Anna en eindigt tevens met een vraag van Anna.

Het is een boek met een mooi geschreven verhaal. Het maakt weinig emoties los, misschien net iets te oppervlakkig. Toch neemt het verhaal je mee, je zweeft´ over de hoofdstukken.
Is het een ya-boek of toch voor volwassenen? Het blijft onduidelijk maar gezien de schrijfstijl zou het boek in beide categorieën niet misstaan.