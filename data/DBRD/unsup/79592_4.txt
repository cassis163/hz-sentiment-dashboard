Super!
Het idee van wakker worden naast je partner die in zijn slaap is overleden is er toch al een die soms in mijn hoofd voorbij komt, misschien raar maar het is iets waarbij ik mij echt niet indenken kan wat er daarna met je gebeurt.
Dit verhaal vertelt juist dat zonder teveel melodrama en uitweidingen, in een constant tempo wordt je meegenomen door gevoelens van verdriet, rouw en verlangen.

Door de prettige leesbaarheid kom je op een vanzelfsprekende manier bij gebeurtenissen die voor de een "zweverig" aandoen maar die mij interesseren.
Mijn leven lang lees ik al met een half oog af en toe over deze onderwerpen, kijk gerelateerde series en docu maar omdat er geen "noodzaak" is mbt mijn nuchtere en praktische huidige leven verdiep ik mij er verder niet in.
Maar als je het succes bekijkt van de diverse series en tv-programma's zijn de onderwerpen voor velen blijkbaar interessant en fascinerend.

Ik vind het enorm knap hoe de meerdere deelonderwerpen/aspecten in/om/aan elkaar verwerkt zijn zonder de pretentie te hebben verklaringen voor alles te willen geven. Het blijft mooi binnen het verhaal van Tender en echt bewonderenswaardig hoe sluitend en genoegzaam het laatste deel van het verhaal aanvoelt.