Na het lezen van Duivelspiek, het eerste boek met inspecteur Bennie Griessel, ben ik gelijk verder gegaan met het tweede boek 13 uur.
En dit was wederom een zeer prettige leeservaring! Deon Meyer is een enorm goede schrijver, alles wordt tot in detail beschreven alsof je er zelf bij bent en alle karakters zijn zeer overtuigend.
Het leuke en mooie van dit boek vond ik ook dat het zich afspeelt op 1 dag. Er wordt een jonge vrouw vermist, aan inspecteur Griessel de taak om haar terug te vinden, dit alles speelt zich af in 13 uur.
Bennie Griessel deed me in dit geval op sommige momenten denken aan Jack Bauer, uit de tv-hitserie '24'.
Naast het vinden van deze jonge vrouw, is er nog een moord die opgelost moet worden, daarnaast worstelt Bennie Griessel ook nog met zijn eigen problemen. Ik heb geloof ik ergens gelezen dat dit boek verfilmd wordt, naar deze film kijk ik dan ook erg uit!
13 uur leest heerlijk weg, het boek heeft veel onderhuidse spanning en naar mate het boek vordert, des te spannender het wordt!
Na het lezen van deze 2 boeken wil ik absoluut meer lezen van Bennie Griessel! Ik heb hem in mijn hart gesloten!