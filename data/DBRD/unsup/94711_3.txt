Voor de crimezone buzzclub mocht ik dit boek lezen.

De omslag van dit boek sprak me erg aan, het huisje zo eenzaam op de vlakte en ook de kleuren zijn erg mooi. Ik verheugde me erg op de kennismaking met deze voor mij nieuwe IJslandse auteur.

Het verhaal begon veelbelovend, een archeologische opgraving, drie mummies en een afgehakt hoofd in een kelder en een vulkaanuitbarsting van lang geleden. Wat ik ook erg prettig vond was dat het boek zich in dezelfde tijd afspeelde waarin ik het las.

De hoofdpersoon is de advocate Thora, een doortastende nuchtere vrouw die erg geloofwaardig overkomt. Zij probeert uit te zoeken wat er vroeger is voorgevallen om zo de onschuld van haar cliÃ«nt te bewijzen. Wat ik erg lastig vond waren de IJslandse namen, soms was ik even de draad kwijt.

Het verhaal was niet echt spannend en af en toe vond ik het wat langdradig, de ontknoping was erg verrassend. Het grote pluspunt van dit boek was toch de omgeving waarin het verhaal zich afspeelde.