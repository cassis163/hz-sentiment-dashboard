De zeventienjarige Eva wordt vermist na een zeilongeluk op zee, iedereen neemt aan dat ze verdronken is. Wat niemand weet is dat Eva in een hut voor de kust gevangen wordt gehouden. Toen ik deze omschrijving las op de achterflap, flitste heel even door mij heen: he gat, weer zo'n beklemmend boek waar een meisje wordt vastgehouden. Schrijfster Saskia Sarginson laat je een hele andere kant van het verhaal zien. Zij toont de struggle van haar ouders, die bijna bezwijken onder de enorme druk van schuldgevoelens en verdriet. Het rotsvaste vertrouwen van haar jongere zusje Faith, die weigert een leven zonder Eva te accepteren. De enorme kracht van Eva zelf, die probeert de geheimen te ontrafelen van haar "ontvoerder". en zich vastklampt aan het leven. Heel bijzonder is de oma van van Eva en Faith die als een soort rode draad c.q. engel door het boek heen "vliegt". Het lijken toevallige passages maar zij is de olie in dit verhaal! Ik heb dit boek ademloos en tot diep in de nacht uitgelezen.