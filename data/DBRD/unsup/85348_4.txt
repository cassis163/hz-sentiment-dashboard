Een adembenemend avontuur. Met recht en rede.

Wat begint als een hedendaags verhaal, lokt het je in de val en word je in de 18e eeuw teruggeworpen. Samen met Felix, Oscar, Wannes, Laura en Emelie neem je deel aan de strijd tegen de Bende van het Moordenaarsbos. Een spannend verhaal met een geweldige dosis humor en onversaagdheid van de jonge helden (en heldinnen) voeren je mee in hun avontuur.
Het allerleukste vond ik het laatste hoofdstuk, waar ik jullie natuurlijk nog niets over vertel, anders is alle plezier er reeds af. En waarbij je toch eventjes denkt, is het op waarheid gebaseerd of is het een fantasietje van de auteur, die een onvoorstelbare goede vertelkunst in zich heeft.

Niet te dik, niet te dun, juist groot genoeg om menig lezer te kunnen bekoren. En of je nu 10 jaar bent of je wordt 100, sowieso zal je evenveel plezier beleven aan het lezen van Felix en de Bende van het Moordenaarsbos.

Een aanrader!