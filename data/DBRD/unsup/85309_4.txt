De Roeping gaat over Adjudant Hazel Micallef. Deze 61- jarige rechercheur woont al sinds haar geboorte in een klein Canadees stadje Port Dundas, in de staat Ontario, waar haar 87-jarige moeder ooit burgemeester was. Ze is een aantal jaren gescheiden na een lang huwelijk en heeft veel last van haar rug. Ze slikt pillen en drinkt alcohol ter verlichting van de pijn. Haar nogal dominante moeder is bij haar dochter ingetrokken. In het stadje gebeurt nooit iets, totdat plotseling iemand dood gevonden wordt: vermoord. Delia Chandler was eenentachtig jaar en leed aan kanker. Een week later wordt er 300 km verderop weer iemand vermoord, nu een jongeman van 29 jaar, die leed aan MS. Beide slachtoffers zijn verminkt, maar op verschillende manieren. Het enige dat de twee lichamen gemeen hebben is dat de mond in een vreemde vorm is gevormd, net alsof hij een klank uit. Als het ene terminaal zieke slachtoffer na het andere wordt gevonden zit Hazel ineens achter een meedogenloze seriemoordenaar aan. Op een gegeven moment zit Hazel de dader zo op zijn hielen, dat hij haar terug probeert te pakken, zodat Hazel nu ook persoonlijk betrokken wordt bij het onderzoek. Er moeten nog een paar moorden worden voorkomen, maar zal dit Hazel en haar onderbemande team ook lukken?

De Roeping is geschreven door Inger Ash Wolfe. Dit is het pseudoniem van een bekende Amerikaanse romanschrijver, staat op de achterflap. Het verhaal is vlot geschreven met onverwachte plotwendingen. Je leest het verhaal uit meerdere perspectieven, ook vanuit de dader, met wie je al meteen in het begin kennis maakt. Af en toe zijn er gruwelijke sc√®nes. Toch is er ook humor in het verhaal. Tegen het eind wordt het echt spannend. Inger Ash Wolfe heeft met De Roeping een ijzersterke thriller afgeleverd. Het is een echte aanrader.