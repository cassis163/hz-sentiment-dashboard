Wanneer de wereld je overweldigt, kun je je heel alleen voelen in jouw ervaringen. Ik vind het dan erg fijn als er boeken zijn die precies beschrijven wat jij ervaart, om de bevestiging te vinden dat je niet de enige bent. Fleur van Groningen heeft dit boek zeer vlot en voor mij heel herkenbaar geschreven. Ik begon in het ebook, maar stapte al in het tweede hoofdstuk over naar de paperback om de vele herkenbare punten te kunnen onderstrepen. Wat mij betreft een absolute aanrader voor elk hoogsensitief persoon of persoon die meer wil weten over dit onderwerp. Om eerlijk te zijn; mijn boek ligt momenteel bij mijn moeder, inclusief alle onderstrepingen, om haar meer duidelijkheid te geven in wat hoogsensitief zijn voor mij inhoudt.
Dankjewel voor het schrijven van dit boek Fleur!