Weer een prachtig boek van Nicci Gerard, de vrouwelijke helft van
Nicci French. Zeer beeldend beschreven verhaal van een 94jarige
vrouw die naar een verzorgingstehuis moet, maar eerst nog een keer
door middel van haar persoonlijke bezittingen naar haar verleden
terug wil. Omdat ze blind is, komt er een jongeman in huis die haar
daarmee gaat helpen. Gaandeweg komen we zo steeds meer te weten
over het leven van Eleonor en het grote verdriet dat ze met zich
meedraagt.