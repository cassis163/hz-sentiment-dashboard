20 Jaar na het drama rondom hun vader, die zelfmoord pleegde (lees eerst de Vervolging), wordt het verhaal weer voortgezet met de levens van de broers Filippo en Samuel.
Filippo oogst veel succes met een tekenfilm, het succes dat zijn vrouw Anna graag had begeerd, en zijn broer Samuel wordt in het succes meegezogen, maar niet bepaald in een positieve manier.
Het leidt tot een onherstelbare breuk, die pas weer gelijmd lijkt te worden bij het graf van hun moeder.

Een hele aparte manier van schrijven, Piperno is een meester in het uitdiepen van situaties die zich voordoen en de personen die op het toneel verschijnen, ik weet niet of je dit flashbacks moet noemen, maar ze zijn talrijk aanwezig.
Het verhaal op zich is eigenlijk niet veelomvattend, maar de uitgesponnen details, maken het boek tot een lijvig boekwerk dat ondanks de soms overbodig lijkende beschrijvingen toch heel erg blijft boeien, en onmiskenbaar kwaliteit toevoegen aan dit imposante boek.

Wel belangrijk om eerst de Vervolging te lezen, dit is deel 2.