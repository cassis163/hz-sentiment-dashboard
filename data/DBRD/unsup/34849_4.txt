Tja, wat een raar boek. Deze gedachte is vaak bij mij opgekomen tijdens het lezen van dit verhaal. Maar steeds als ik dat dacht,trok het verhaal me toch weer zo zeer aan, dat ik bleef doorlezen. Het is ontzettend knap dat King het zo spannend weet te maken, ondanks dat er feitelijk niet zo veel gebeurt.
Paul Sheldon en Annie Wilkes wisten mij beiden te boeien, allebei hun eigenaardigheden, allebei hun charmes. Natuurlijk is Annie de slechterik in het verhaal, maar toch wekte zij niet alleen maar walging bij mij op.

King weet de climax lang uit te stellen, zonder dat het echt saai wordt. Net als je even denkt, gebeurt er nogwat? word
je weer wakker geschud.

Een apart, maar zeer goed boek!