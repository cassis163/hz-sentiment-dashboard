Omdat ik zin had in een makkelijk en snel leesbaar boek, koos ik op mijn e-reader voor deze titel: dat moest wel aan die voorwaarden voldoen.
Dat deed het ook, maar toch verbaasde de inhoud me. Het was niet helemaal de lichte kost die ik verwachtte.
De schrijver vertelt zijn eigen verhaal. In zijn jeugd werd hij heen en weer gesleept tussen Engeland en AustraliÃ«. Zijn ouders waren gescheiden, zijn moeder was geslaagd zakenvrouw, die het altijd druk had en voor James vaak onzichtbaar was. Hij deed wel zijn best vriendjes te maken, maar doordat hij dat misschien te veel deed en omdat ze steeds weer ergens anders heen gingen, lukte dat niet. Op een dag gaat hij alleen terug naar Engeland, probeert in een band de kost te verdienen, drinkt teveel en gebruikt steeds sterkere drugs, totdat hij volledig verslaafd is. Hij komt in een afkickprogramma, woont begeleid in een appartement en is nog altijd eenzaam.
Op een dag zit voor een deur in zijn flatgebouw een kat. James vraagt rond van wie het dier is, want het beest heeft duidelijk verzorging nodig. Niemand die iets van hem weet, dus James verzorgt hem, geeft hem eten en besteedt tenslotte een groot deel van zijn geld aan de dierenarts. Hij heeft eindelijk een vriend.
Over die vriendschap tussen James en Bob de kat gaat dit boek. Af en toe ontroerend om te lezen.
De moeite waard.