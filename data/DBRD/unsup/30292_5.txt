De poepfabriek is een ontzettend leuk en leerzaam boek. Het is door zowel de kids op de peuterschool als de kinderen van alle kleuterklassen ontzettend goed ontvangen. De titel alleen vonden ze al prachtig.
Dieren en poep zijn altijd onderwerpen waar kinderen van gaan lachen en dat hebben ze dan ook veelvuldig gedaan.

Met de leuke illustraties waar elk versje mee uitgebeeld is, kan je de kinderen heel actief bij het verhaal betrekken waardoor ze het nog leuker gaan vinden en bij elke bladzijde weer opnieuw vol spanning zitten te wachten op wat er komen gaat.

Het boek staat vol met leuke weetjes die allemaal ‘raar maar waar’ zijn. Een aantal van deze feitjes wist ik zelf niet eens dus ook voor mij was het heel leerzaam.

Wil je kinderen actief betrekken bij het verhaal en ze ook nog iets leren over dieren dan kan ik dit boek zeker aanraden. Het is een feestje om te lezen.