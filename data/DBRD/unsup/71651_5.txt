Het boek heeft een mooie cover wat uitnodigt tot lezen.
Ik heb Akte van berouw van Chris Houtman met veel plezier gelezen,en was nu erg benieuwd naar Het negende gebod
Het boek stelde mij niet teleur,het is spannend en interessant en heeft een prettige schrijfstijl, Goed onderbouwd, met afwisseling in historie en heden,.
Bij een antiquariaat in Parijs wordt een bijzonder manuscript afgeleverd. Het blijkt om brieven van Plinius de Jongere te gaan, een bestuurder die in de Romeinse tijd een gedeelte van het huidige Turkije bestierde. Anthony Mulligan, werkzaam voor het British National Museum, wordt gevraagd een bod uit te brengen op het stuk. Hij beseft al snel dat het om een zeer unieke codex gaat.
Tegelijkertijd wordt de historicus Esther van Baerle gevraagd mee te werken aan een historische film over misstanden binnen de kerk en discriminatie van vrouwen. Om meer informatie op te halen, gaat ze op bezoek bij Niels van Rooijen. Van Rooijen is aan de Radboud Universiteit verbonden als expert op het gebied van de oudheid. Van Rooijen zegt echter niet zoveel meer, want hij ligt met een doorgesneden keel,dood in zijn kamer. in de Erasmustoren.Het blijkt dat zowel Esther als Anthony zich in dingen mengen waarmee wordt blootgelegd welke gevoeligheden er vroeger binnen de kerk plaatsvonden Dat brengt Esther, Anthony en de mensen achter Pansophia van Tel Aviv naar Nederland en Frankrijk. Ze zijn op de vlucht en tegelijkertijd op zoektocht naar de tweede codex. Ondertussen probeert het productieteam van Esther om zo snel mogelijk te kunnen beginnen met de verfilming van de eerste codex.
De publicatie van de codex over misogynie kan voor grote problemen zorgen binnen de Rooms-Katholieke kerk en andere stromingen. Zij proberen met alle mogelijke middelen om als eerste de tweede codex te vinden. En tegelijkertijd de losse eindjes ‘op te ruimen’ met de hoop om zo de productie en publicatie van de film tegen te kunnen houden.
Ik ben een groot liefhebber van de boeken van Dan Brown,en was ietwat bevreesd dat de boeken van Chris Houtman mij tegen zouden vallen,maar dat is helemaal niet het geval.