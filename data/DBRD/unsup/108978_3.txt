Sluipweg is het eerste boek wat ik van Ingrid heb gelezen en ik moet bekennen dat ik haar tot het moment dat ik het boek en de ontmoeting won bij Crimezone, niet kende. Des te groter was de verrassing. Sluipweg is een lekker vlot makkelijk te lezen boek. Spannend, psychologisch zonder gruwelijk te zijn of te zwaar overtrokken. Het verhaal had zich overal af kunnen spelen en dat maakt het ook geloofwaardig.
Na een vreselijk auto-ongeluk waarbij 4 personen van het vriendenclubje The Magnificent Seven omkomen is het leven van de drie overgebleven vrienden Gwen, Marcel en Patrick nooit meer hetzelfde. Verteert van schuldgevoelens en verwijten valt het groepje uiteen. Wanneer de vrienden zich na 10 jaar weer treffen maken ze een paar angstaanjagende gebeurtenissen mee. Gwen beseft dat ze nooit gelukkig zal kunnen worden met Marcel als ze geen schoon schip maken met het verleden en het geheim openbaren wat ze al 10 jaar met zich mee dragen. Tijdens een weekend in de Ardennen loopt het echter vreselijk mis en moet Gwen vechten voor het leven van haar en haar ongeboren kind.
Sluipweg krijgt van mij drie dikke sterren. Het is een lekker makkelijk lezend boek, spannend en onderhoudend. Voor vier sterren kwam het net nog wat afwerking aan het eind te kort. De climax had voor mij mooier uitgewerkt kunnen worden. Mijn waardering is niet beinvloed door mijn ontmoeting met Ingrid, ondanks dat ik het een heel leuk mens vind ( 5 sterren ) Wel vond ik het boek zo goed dat ik direct de twee ander titels ook heb gekocht. Voor iedereen die een lekker spannend boek wil lezen geloofwaardig en niet zo gruwelijk, is Sluipweg TOP!