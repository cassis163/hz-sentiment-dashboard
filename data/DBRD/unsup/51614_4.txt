‘Uitverkoren’ is het spannende vervolg op ‘Schaduwkinderen’, deel twee in de trilogie ‘Cirkel van het kwaad’ van Linda Jansma. Ook in dit deel weet Linda Jansma me in een richting te duwen en zag ik pas aan het einde wat er precies allemaal gebeurd is. Het verhaal van Jules Declerck wordt ook in dit boek verder onthult, hoewel ik het soms wat tegen vond vallen hoe weinig er eigenlijk verteld wordt.

Linda Jansma heeft ook dit deel heel goed in elkaar gezet en een zeer verrassend verhaal geschreven. Ik vond het feit dat ‘Uitverkoren’ over een sekte ging nog een extra dimensie aan het verhaal geven, omdat dat altijd een soort mysterieus iets is. Het zorgde bij mijn in ieder geval voor een pluspunt, want sektes intrigeren me en dat was ook hier het geval.

‘Uitverkoren’ is een sterk tweede deel in de ‘Cirkel van het kwaad’ trilogie en nodigt absoluut uit om het laatste deel te gaan lezen. Jammer dat we er nog even op moeten wachten, want het liefst zou ik zo door willen lezen. Ik ben heel erg benieuwd wat Linda Jansma als ontknoping heeft verzonnen en wat er precies allemaal in de jeugd van Jules Declerck is gebeurd.

Linda Jansma heeft met ‘Uitverkoren’ een goed tweede deel neergezet wat zeker niet tegenviel. Vooral het laatste gedeelte van het boek is spannend en onthult meer over de jeugd van Jules Declerck. Ik ben dan ook benieuwd naar de ontknoping!