De verdwijning van Josef Mengele

Tientallen jaren na de tweede wereldoorlog heeft hij tot de verbeelding gesproken van velen: Josef Mengele, kamparts en nazi onder Hitler, vooral werkzaam in Auschwitz. Wat was er na de tweede wererldoorlog met hem gebeurd? Was hij gestorven? Of was het net als vele nazi’s na de tweede wereldoorlog ontsnapt naar Argentinië of een ander Zuid-Amerikaans land?
Dit boek geeft daar antwoord op en beschrijft de feiten rondom zijn ontsnapping uit Duitsland waar hij de eerse jaren na de oorlog nog in het geheim onder een andere naam zat ondergedoken. Het boek beschrijft hoe Mengele in Argentinië aankwam, vriendschappen die hij sloot, de vrienden en familie die contact met hem hielden, zijn persoonlijke leven, het komt allemaal aan bod.
De schrijver probeert antwoord te geven op de vraag hoe het werkelijk was voor Mengele gedurende de jaren vanaf zijn eerste voet aan land in Argentinië tot aan zijn dood in 1979. Wat voor een man was Mengele eigenlijk en hoe kon hij zo lang uit handen van de autoriteiten en de Mossad, die op hem jaagde, blijven? Wat ging er door hem heen gedurende al die jaren, en heeft hij nooit nagedacht over wat hij heeft aangericht? Ook die vragen worden beantwoord in dit boek, waarbij je af en toe wel even naar adem hapt bij sommige passages. Hoe hij exact aan zijn einde is gekomen is nooit helemaal duidelijk geworden maar de schrijver heeft wel een idee daarover.
Dit boek is niet slechts een verslag en opsomming van feiten, het is in romanvorm geschreven. Ondanks dat er weinig dialoog in zit, doet dat niet af aan de spanning in dit verhaal, dat de non-finctie op een interessante en vlotte manier verweeft met fictiel. Door de korte hoofdstukken is het erg prettig lezen en het blijft ook boeien.
Al met al een interessant boek dat mij nog wel een tijdje bij zal blijven. Ik geef het vier sterren. Wat mij betraft had er meer dialoog mogen zijn en het element roman iets meer naar voren mogen komen.