Boek der spiegels heeft buiten een aantrekkelijke cover ook een verhaal dat mag gelezen worden. Over een tijdspanne van 30 jaar krijgen we in drie grote delen te maken met een verdwenen manuscript, een moord, heel veel leugens en onwaarheden en heel wat verdachten. De vraag is niet alleen wie de professor heeft vermoord, maar ook waarom.

Dit boek had onmiddellijk bij het verschijnen van het persbericht mijn aandacht getrokken en toen de uitgeverij me vroeg of ik ge√Ønteresseerd was om deel te nemen aan de blogtour was ik direct verkocht. Het was dan nog even wachten op een digitaal bestand wat mijn verwachtingen nog meer liet stijgen.
En deze verwachtingen zijn wel degelijk ingelost.

Knap georchestreerd, door de jaren heen, wordt een moord die bijna als cold case geklasseerd werd, uitgespit door een gepensioneerde agent die zich in de zaak vastbijt als een pitbull.
De noemer thriller is een beetje overdreven maar mysterie is er genoeg rondom het manuscript. Voor de rest is het verhaal echt wel literair geschreven en hoewel Het boek der spiegels afgedaan wordt als een debuut is het voor de auteur alleen maar qua taal een eersteling.
Geslaagd boek dat een loopje met je hersenen neemt en waarbij ik dit boek een 4* geef!