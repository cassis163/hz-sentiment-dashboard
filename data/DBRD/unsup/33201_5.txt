De familie Jasji wonende te Georgië, het verhaal wordt vooral gedragen door vrouwen. De geschiedenis van Georgië komt zeker aan bod en al ben ik niet zo geschiedkundig, het verveelt niet, het past bij het totaal plaatje. Het boek start met een prachtige proloog of de partituur van het vergeten. Hier leer je Nitsa Jasji kennen die het verhaal van 8 generaties verteld aan haar nichtje Brilka. Een verhaal van pijn en verdriet, oorlog en verraad, liefde en haat, chocolade en een vloek, leven en overleven, kaarten en geesten. Het boek is verdeeld in verschillende hoofdstukken, elke generatie heeft een hoofdstuk met achteraan een stamboom, die ik persoonlijk niet heb moeten gebruiken, voor mij was het zeer duidelijk.
Het verhaal neemt je mee, citaten volgen elkaar op, zo prachtig geschreven, sommige herkenbaar, sommige zijn tot diep in mijn hart gekropen, ik laat niet snel een traan bij een boek of film, wel "het achtste leven" heeft me zover gekregen. Hier spreek je niet van prachtig, hier spreek je vanuit het hart geschreven.
Laat je zeker niet afschrikken door het aantal bladzijde, maar laat je meevoeren wees even Brilka!
Dit wordt zeker één van mijn topfavorieten, 5-sterren en als ik er meer kon geven, waardig!!!!!! Dit is een boek om te lezen, herlezen, en binnen laten komen.