Kwetsbaar vertelt het verhaal van Justine, vertaalster, woonachtig in Parijs samen met haar Engelse man Andrew en kinderen Malcolm en Georgia. Op een woensdagmisddag wordt Malcolm aangereden door een bruine Mercedes en belandt in coma. De bestuurster van de auto rijdt door. In het boek leven we mee met Justine.

Tatiana de Rosnay neemt ons mee in de gedachten van Justine in haar zeer herkenbare stijl, zorgvuldig, maar ook met humor. Justine kan er niet tegen om machteloos af te wachten en gaat om haar gedachten te sussen op eigen onderzoek uit. Tijdens de zoektocht komen haar gevoelens en twijfel prachtig naar voren en je kan niets anders dan volop meeleven met Justine en haar gezin.