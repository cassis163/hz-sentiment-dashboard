Aaltje van Zweden is de vrouw van jaap van Zweden. Samen hebben ze vier kinderen. Benjamin is hun derde kind en al in de zwangerschap heeft ze het idee dat er iets niet klopt. Dat gevoel wordt bewaarheid als blijkt dat Benjamin autistisch is. Aaltje beschrijft in het boek de zoektocht naar de beste ondersteuning voor Benjamin en komt er dan ook achter dat hoe ze hiermee omgaat niet los is te zien van haar eigen jeugd. Een jeugd waarin ze opgroeit met een vader die alcoholist is. De manier waarop ze haar jeugd beschrijft is zo beklemmend dat je het bijna leest met ingehouden adem. Aaltje loopt in Nederland tegen grenzen aan in de zorg voor kinderen die autistisch zijn die ze niet kan accepteren Ze komt in aanraking met het boek van B.N. Kaufman ; verbroken stilte. Kaufman ontwikkelde met zijn vrouw het Son Rise -programma voor hulp aan hun autistische zoon. Aaltje en Jaap reizen met Benjamin naar Amerika. en raken daar zeer onder de indruk wat er in twee weken al met Benjamin gebeurt. Ze stoppen met de dagopvang voor Benjamin en starten thuis een soortgelijk programma als ze in Amerika hebben gezien. Aaltje houdt steeds contact met het instituut en rolt het verder uit in Nederland. Hier ontstaat de stichting Papageno. een organisatie die zich richt op de ondersteuning en ontwikkeling van kinderen en jongeren met autisme. Om wie je bent is een prachtig boek waarin de afwisseling tussen Aaltje haar jeugd en de zoektocht en ontwikkeling van Benjamin heel logisch naast elkaar bestaan.