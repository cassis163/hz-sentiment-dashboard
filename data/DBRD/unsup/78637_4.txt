dreiging en onverwachte wendingen,In het moerasgebied langs de Tiber wordt het goed geconserveerde lijk van een tiener meisje, gevonden, gekleed in klassieke toga. Onderzoek wijst uit dat ze de stiefdochter was van een Amerikaanse maffiabaas die in Rome woont. Zestien jaar geleden is zij geofferd tijdens een heidens ritueel ter ere van de god Bacchus (Dionysos). De geschiedenis dreigt zich te herhalen als een 16-jarige Engelse toeriste wordt ontvoerd en het duidelijk wordt dat rituele bacchanalen nog altijd bestaan. De jonge rechercheur Nic Costa en zijn oudere en cynische buddy-cop, Gianni Peroni, gaan op onderzoek uit, geholpen door de temperamentvolle patholoog anatoom Teresa Lupo.
Een aantal personen dat te veel weet, wordt vermoord. Er duiken fotos op met chantabele taferelen. De Italiaanse onderwereld roert zich op gewelddadige wijze. En Nic heeft nog maar een dag de tijd om het ontvoerde meisje van verkrachting en dood te redden.
Het Bacchus Offer is een heerlijk boek. Het speelt zich af in Italië, mijn favoriete decor voor thrillers. David Hewson schrijft op een simpele, aansprekende wijze. Bij hem geen franje en hoogdravende beeldspraak. Hij introduceert wel rijkelijk veel (hoofd)personages. Stuk voor stuk hebben ze het moeilijk met zichzelf: depressie, drankprobleem, liefdesverdriet, gebroken carrière. Bovendien zijn het karakters die botsen. En om de sfeer nog warriger, en dus nog meer Italiaans, te maken, werken alle personages langs elkaar heen. Vrolijk tegengewerkt door een volledig corrupt politieapparaat. Je proeft, je ruikt, je ademt Rome in dit super spannende boek met goed bedoelende antihelden. Het Bacchus Offer is een politieroman vol vaart, dreiging en onverwachte wendingen. Clichématige ingrediënten zijn in een originele nieuwe setting geplaatst. Het geheel is goed doordacht. Uit de prachtige Italiaanse chaos van Newson is een veelbelovende nieuwe politieserie verrezen. Ik heb ervan genoten.