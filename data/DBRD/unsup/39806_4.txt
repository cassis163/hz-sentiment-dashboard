Wraakgodin van Bernhard Aichner vertelt het verhaal van Blum, liefdeloos opgegroeid in een begrafenisonderneming. Ze vindt de liefde van haar leven, Mark , trouwt met hem en krijgt twee kinderen. Haar leven is perfect en ze is zeer gelukkig. Dan slaat het noodlot toe, Mark wordt aangereden en overlijdt. Blum is kapot van verdriet maar gaat wel op onderzoek uit.

Wraakgodin is bizar, een emotionele achtbaan en Aichner weet de gevoelens van Blum zeer goed weer te geven, zijn invoelingsvermogen is perfect. Hij gebruikt hiervoor korte zinnen die veelzeggend zijn. Het lettertype is groot, de hoofdstukken kort. Steeds meer kom je te weten over Blum en wat ze doet als haar leven over is. Ze neemt wraak en hoe ze dat doet moet je zelf maar gaan lezen. Aichner schuwt geen enkel detail dus een sterke maag is wel nodig. En gruwelijk is het want in mijn dromen werd dit boek waarheid.