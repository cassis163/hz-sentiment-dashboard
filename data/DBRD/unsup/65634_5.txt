Dit boek onder het stof vandaan gehaald voor de week van het vergeten boek challenge.
Zo jammer dat dit pareltje zo lang stof heeft moeten vangen in mijn boekenkast.
Want het boek is minstens zo goed als het voorgaande boek "In de schaduw van de wind".
Wederom speelt dit boek zich af in Barcelona, opnieuw worden spanning en emoties prachtig verwoord en kan je door de uitgebreide beschrijvingen het Barcelona van toen voor je zien.
Net als het eerste boek heeft Carlos Ruiz Zafon maar weer weten in te pakken met zijn schrijfstijl, het heeft wat nachtelijke uurtjes gekost.
Je leeft mee met de schrijver David Martin en de wonderlijke situaties waar hij dankzij zijn schrijfkunst in terecht komt.
Soms weet je niet of het zich nu werkelijk afspeelt of alleen maar gedachtes zijn van David Martin.

Het 3e deel ligt hier inmiddels klaar om te gaan lezen en dit keer zal ik het niet eerst jaren stof laten vangen.