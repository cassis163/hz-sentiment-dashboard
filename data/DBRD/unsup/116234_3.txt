Na het lezen van de beknopte samenvatting op de achterkant was ik zeer benieuwd naar dit boek. Het komt over als een intrigerende thriller met de nodige plotwendingen. Maar na het lezen van de eerste 30 pagina's sloeg de twijfel bij mij toe. Ik vond het moeilijk om in het boek te komen. Als je eenmaal door de beschrijving van Chris en zijn bedoelingen heen komt wordt het interessanter. Vooral de stukken over de drie moeders lezen vlot weg en zorgen voor enige spanning. Helaas duren deze te kort en blijft het toch oppervlakkig. Daarnaast vond ik het einde wanneer alle puzzelstukjes op hun plaats moeten vallen niet geloofwaardig terwijl het halverwege echt een goed boek was. Het leest redelijk vlot weg maar voor mij was het toch een licht teleurstellend boek.