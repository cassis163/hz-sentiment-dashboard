De president van de VS stuurt 2 gevechtsvliegtuigen het luchtruim in want er is een Russisch passagiersvliegtuig op weg naar New York waarmee men geen contact meer kan krijgen. Hij wacht zo lang hij kan, maar op een bepaald moment kan hij niet anders dan het bevel geven het toestel uit de lucht te schieten. Rusland staat op zijn achterste poten. Alle Amerikaanse diplomaten moeten het land uit, relaties worden stopgezet.

Er gebeuren verschillende spannende zaken tegelijkertijd in de wereld. Het vredesevenwicht is helemaal weg omdat in Rusland een nieuwe man met geweld de macht neemt. Hij manipuleert en strooit zand in de ogen van de bondgenoten van Amerika waardoor deze landen allemaal de kant van Rusland kiezen. Amerika komt alleen te staan, maar blijft wel trouw aan een van zijn bondgenoten, Israël. Het broeit langs alle kanten en een oorlog is niet meer uit te sluiten. Te veel landen hebben dan ook nog eens kernwapens en blijken bereidt die in te zetten.
Een man had het voorspelt, Ezechiël, maar hij had het wel heel lang geleden al voorspeld.

Het boek is het derde deel uit een serie, ik had de vorige twee niet gelezen maar dat stoorde niet. Het begin was zo vol actie dat ik aan Tom Clancy moest denken.

Dit kwam de eerste paar honderd pagina's dicht bij vijf sterren, maar het vele verwijzingen naar godsdienst en regels uit de Bijbel waren er teveel aan.