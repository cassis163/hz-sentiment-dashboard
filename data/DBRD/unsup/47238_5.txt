Het was niet de eerste keer dat ik dit boek gelezen heb. Het is een intrigerend verhaal waar je je hoofd bij moet houden. Een zoektocht brengt heden en verleden bij elkaar in de straten van Barcelona. Ik ben er nog nooit geweest maar door de manier van schrijven kon ik het zo voor me zien.
Mooie personages maar door de bloemrijke schrijfstijl moet je wel iets langer nadenken. Dat maakt het tot een bijzonder geheel.
Een mooie ontknoping van een zware geschiedenis en ik kan dan ook niet anders zeggen dan dat ik graag met het volgende deel verder ga.