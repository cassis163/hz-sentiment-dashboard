PJ Pancras bracht in 2015 het boek Planet Paradroid uit. In Planet Paradroid krijgt de supercomputer VDR, werkzaam als therapeut bij CyberMinds, de kans om zijn vurigste wens in vervulling te laten gaan. Wanneer Stek, de vriend van de psychologe Raven, eveneens werkzaam bij CyberMinds, in coma raakt kan VDR door middel van een mindtransfer ervaren wat het is om een mens te zijn. Na verloop van tijd verlaat VDR het lichaam van Stek zodat deze uit zijn coma kan ontwaken. En hier begint dan het boek Imojiman.

Zodra je begint te lezen vergeet je dat VDR een computer is. Hij heeft dezelfde menselijke verlangens naar liefde. Hij worstelt met dezelfde angsten en heeft soortgelijke dromen als de mens. Het is de zoektocht van een machine naar het complete geluk.

Op deze zoektocht belandt hij in de woestijn, El Sur. Een gekruid allegaartje personages speelt een rol in dit verhaal gaande van een huurmoordenaar, pooier en mensenhandelaar tot een klinisch psychologe, therapeut, kernfysicus en mensenhandelaar.

De schrijfstijl van PJ Pancras kan zeker flitsend en snel genoemd worden. Zeer filmisch en beeldend. Dit alles wordt doorspekt met fragmenten van liedjesteksten.

Kortom een boek voor de echte liefhebber van het cli-fi genre.