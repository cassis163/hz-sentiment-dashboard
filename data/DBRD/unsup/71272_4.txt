Het verhaal speelt zich af in het plaatsje Mariënveen in Twente dicht bij de Duitse grens.
Als Paul Krüzen acht jaar oud is laat zijn moeder hem en haar man in de steek en gaat ervandoor met een Rus. Deze man is een paar maanden daarvoor gevlucht uit Rusland en met zijn vliegtuigje neergestort in het maïsveld van zijn ouders.
De opvoeding van Paul en de verhouding vader en zoon valt niet echt mee.
De inmiddels vijftig jarige Paul zorgt nu voor zijn zieke en oude vader.
Twee eenzame, bekrompen en een beetje wereld vreemde mannen, tegen alles wat anders is of afwijkt, proberen er toch wat van te maken.
Ondanks de komst van buitenlanders behoud het dorp zijn eigen karakter.
Pauls enige vriend Hedwiges is een zonderling, soms zien ze elkaar weken niet en dan weer regelmatig.
Af en toe gaan de beide mannen samen op vakantie naar een warm land met veel mooie dames. Paul krijgt gevoelens voor Rita die hem voor even echt man laat zijn.
Thuis blijft alles hetzelfde, het oude huis wat niet onderhouden wordt, de verwaarloosde tuin, ook de ergernissen met zijn vader.
Als dan zijn vriend Hedwiges iets erg overkomt, zint Paul op wraak.
Het karakter van Paul wordt goed uitgediept. Je krijgt als lezer een mooi beeld van hem en af en toe zelfs medelijden. Paul is duidelijk teleurgesteld in het leven maar niet bij machte het een andere wending te geven.
De schrijfstijl is beeldend en het Twens dialect geeft het boek een extra dimensie.
Het is een boek met humor maar ook een beetje triest hoe het kan gaan in een mensenleven.
De Heilige Rita is de patroon van de hopeloze gevallen, dit slaat wel een beetje op Paul.
Het boek krijgt van mij vier sterren.