Alles op het spel is een geraffineerde thriller waarbij je zeker je aandacht niet mag laten verslappen. Er speelt meer dan je op het eerste gezicht zou zeggen.
Justine Merrison is met haar gezin verhuisd naar een huis in Kingswear, Devon met de naam 'Speedwell House'. Het is een prachtig huis gelegen in een heerlijke omgeving met uitzicht op de rivier de Dart. Ze heeft letterlijk alles achtergelaten in London, zelfs haar telefoon met haar contacten. Ze geniet van deze rust, ze doet even helemaal nietsâ€¦

Haar man Alex en hun veertienjarige dochter Ellen zijn zonder problemen akkoord gegaan met deze verhuizing en alles lijkt van een leien dakje te gaan, totdat Ellen zich steeds meer in zichzelf begint terug te trekken.
Haar nieuwe vriend George is geschorst door de school en Ellen trekt zich dat heel erg aan, het is niet eerlijk! Wanneer Justine verhaal gaat halen bij het hoofd de school, schijnt er geen schorsing te zijn en zeker geen George! Die is daar niet bekend. Wat is hier aan de hand?

Ondertussen krijgt Justine akelige en anonieme dreigtelefoontjes en leest een soort horrorverhaal dat zich afspeelt in hun nieuwe huis.
Dit alles komt dichter bij Justine dan haar lief is wanneer de anonieme vrouw die haar steeds bedreigt, haar vertelt over drie graven, bestemd voor twee volwassenen en een kind.
Ze vraag hulp aan de politie, maar deze kan niets voor haar doen omdat het verhaal van Justine wat te vaag is. Daarom gaat ze zelf op onderzoek uit. Ze is niet iemand die maar gaat zitten afwachten wat er zal gaan gebeuren. Eerst moet ze uitzoeken wie toch deze vrouw is die maar blijft bellen.
3,5/5* Lees deze recensie verder op mijn blog: graaggelezen.blogspot.nl