Een ontroerend en bijzonder boek waarin je leest over gedachten, gevoelens en verlangens van drie vrouwen, geconcentreerd op een dag uit hun leven. De vrouwen zijn op diverse manieren met elkaar verbonden, het meest in het oog springend is de overeenkomst: Mrs Dalloway.

De drie vrouwen zijn: Virginia Woolf, schrijfster van het boek Mrs D, Laura Brown, leest in Mrs D en Clarissa, zij wordt door een zeer dierbare vriend Mrs D genoemd.
Hun verhalen wisselen elkaar steeds af en vertellen het verloop van één dag.
Laura bakt samen met zoon Richie een taart voor haar jarige man maar wil eigenlijk liever verder lezen in het boek waarin ze zichzelf zo herkent.
Clarissa koopt bloemen ivm een feest voor haar goede vriend, de zieke dichter Richard.
En Virginia, zij schrijft de eerste zin van haar nieuwe roman ...: Mrs Dalloway zei dat ze zelf de bloemen zou kopen.

Mooi boek, echt van genoten. De drie vrouwen vind ik heel goed geportretteerd en je kunt erg met ze meevoelen en denken. Ook met Virginia.
Uiteraard wil ik nu ook Mrs Dalloway gaan lezen! En ben eigenlijk ook best benieuwd naar de verfilming.

PS: Ik zie hierboven 'thriller' staan als genre, dat klopt absoluut niet!