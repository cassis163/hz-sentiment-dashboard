In de roman Flora wordt het verhaal neergezet van Helen, een meisje van 11 jaar, en een haar nicht Flora die tijdens de zomer van 1945 op Helen moet passen. Helen heeft pas haar oma verloren met wie ze een hechte band had en verloor eerder ook haar moeder. Wanneer haar vader voor werk een hele zomer van huis is vraagt hij Flora bij Helen in het huis te gaan wonen. Dan krijgen twee kinderen in de omgeving polio, Helens vader die zelf een mankbeen heeft overgehouden aan deze ziekte neemt een drastisch besluit en verbied zowel Flora als Helen om het huis te verlaten en mensen te ontvangen. De nichtjes zijn vanaf dat moment bijna volledig aan elkaar overgeleverd. Samen beleven ze een saaie zomer in het half-vervallen huis en kijken ze reikhalzend uit naar de schaarse bezoekjes die ze ontvangen. Vooral tijdens de aanwezigheid van de boodschappenbezorger Finn vrolijken ze beide weer helemaal op.

De roman Flora is geschreven in de ik-vorm, het verhaal wordt verteld door de in tussentijd veel oudere Helen. Het verhaal komt wat traag opgang en is vooral een gedetailleerd verslag van de geschiedenis van het huis ruim voor en tijdens de tweede wereldoorlog. Ruim voor Helensgeboorte werd het oude huis gebruikt voor ex-patiÃ«nten om na hun ziekte in het huis verder te kunnen herstellen. Dit stukje geschiedenis wordt in het boek regelmatig door Helen beschreven alsof ze er zelf daadwerkelijk bij was geweest.

Tijdens het lezen kun je er gewoonweg niet omheen dat deze roman is geschreven door een doorgewinterde journalist. Gail Godwin nam blijkbaar geen genoegen met het schrijven van een doorsnee romannetje. Ze leek er op gebrand om de door haar verkregen informatie over de rijke geschiedenis niet zomaar in rook op te laten gaan maar nauwgezet te verweven in en mooi verhaal. Of dit gelukt is? Dat hangt van je persoonlijke smaak af. De hoofdpersonages zullen je in elk geval na het lezen nog een lange tijd bij blijven. Vooral het soms wat irritante karakter van Helen spant de kroon.

Ben je een geduldige lezer met een scherp oog voor details? Dan is Flora je boek.