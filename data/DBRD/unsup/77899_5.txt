Wauw, wat een goed boek is voltooid. Het eerste deel heb ik niet gelezen, maar ben ik na het lezen van voltooid zeker van plan. Het boek heeft me positief verrast en ik vind het zeker een aanrader voor mensen die van thrillers houden. Je leest dit boek in een keer uit. Het thema van het boek past goed bij de titel, maar is niet wat ik in eerste instantie verwacht had. Mariska heeft een prettige schrijfstijl, waardoor je makkelijk in het verhaal komt.
Wat ik leuk vind aan dit verhaal is dat het je stof tot nadenken geeft. Een thema welke nog niet altijd uitgesproken wordt.

In Voltooid wordt in het bos het lichaam van een man gevonden. Enkele dagen later wordt er weer een lichaam gevonden. Het team zet alles op alles om de dader op te sporen. In het boek wordt het perspectief van de dader ook uitgediept. Je gaat mee in de leefwereld van de dader. Daarnaast worden de overige personages ook goed uitgediept. Je krijgt een goed beeld van ze.

Ik kan maar een ding zeggen, als je van psychologische thrillers houdt, ga dit boek lezen. Het zal je niet teleurstellen. Zelf ga ik op zoek naar deel 1 en wacht op deel 3.