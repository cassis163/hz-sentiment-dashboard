Bij het zien van de vrouw op de cover van Lydia Verleine van Gerrit Sangers wordt je nieuwsgierig naar waarom zij op de cover staat. Draait het om haar of speelt zij een belangrijke rol in iemands leven? Haar naam is in ieder geval duidelijk gezien de titel.
Lydia Verleine is een kort verhaal dat vlot weg leest. Binnen twee uur heb je het verhaal gelezen als je snel leest.
In Lydia Verleine lees je het verhaal van een man die erg onzeker is over zichzelf en zich niet weet te gedragen op feestjes en bij anderen erg onzeker is. Een verhaal van hem en een ex-vriendin van hem had zo het verhaal van Ross uit Friends kunnen zijn. Hij heeft ook wel iets weg van hem, wat dat onzekere aangaat en het op zoek zijn naar de liefde van zijn leven. Een van zijn grootste problemen is dat hij vrouwen niet begrijpt, zich steeds bij afspraakjes afvraagt wat hij moet doen, benieuwd is naar wat de vrouw in kwestie voor hem voelt, of ze net zo ver wil gaan als hij en jaloers kan zijn. Dat wordt uitgebreid in ontluisterende sc√®nes weergegeven in het boek. Je leert hem steeds beter kennen; wat zijn beroep is, wie zijn exen zijn, hoe zijn afspraakjes zijn, hoe hij zijn ideale afspraakjes ziet, waar hij een hekel aan heeft, hoe hij over bepaalde exen van hem denkt en wat hij het liefste wil.

Lees verder op https://surfingann.blogspot.com/2018/07/lydia-verleine-gerrit-sangers.html.