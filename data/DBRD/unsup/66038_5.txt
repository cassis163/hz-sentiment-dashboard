Talent uit Vlaanderen... Yellowmoon, typisch Deseyn, naar mijn mening, een aanrader !

Als boekenwurm heb ik genoeg van de zoveelste seriemoordenaar, speurtocht of vermissing. Teveel herhaling, teveel een "stramien". Maar gelukkig zijn er ook nog schrijvers als Deseyn die iets totaal
nieuws uitproberen. Schrijvers die een eigenheid hebben, erin geloven en een passie kunnen overdragen op de lezer.

Yellowmoon, een ontzettend gevoelig, spannend, psychologisch horror-verhaal met verrassende ontknoping. Het boek leest heel vlot, je wilt blijven doorlezen. Het bekoort je zodanig, alsof je zelf al die vreselijke angsten en gebeurtenissen kunt meemaken.

Het verhaal situeert zich in Amerika. Ik zie daar helemaal geen graten in. De straten zijn netjes genummerd in het boek. Dat lijkt inderdaad ietwat complex en overbodig, maar het mag best.
Ik lees erover heen en beschouw het als "rustpauze", vooraleer de spanning weer in alle hevigheid losbarst.
Amerika is (zoals overal trouwens), een multiculturele samenleving.
Alles is overal te vinden. Daar kan ikzelf van getuigen.
Deseyn maakt daar gretig gebruik van om onze Vlaamse mattentaartjes te promoten!

Deseyn is fantasierijk en heeft inderdaad een niet alledaagse manier van schrijven. Wat mij opvalt is zijn oog voor "details". Zoals Lorne, een sloddervos en drinkeboer en wordt beschreven zoals men het best kan voorstellen in onze hedendaagse maatschappij.
Het boek is een mix van fictie, horror, psychologie en waargebeurd verhaal. Dit laatste heeft me getroffen en me ertoe aangezet dieper in te gaan op het bloed van "Wounded Knee".

Beste Johan, je hebt talent en is genoeg bewezen, ik heb genoten van je boek, het was fascinerend !