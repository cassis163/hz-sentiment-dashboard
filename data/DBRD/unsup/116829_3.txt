De huivering die ik voelde bij Bloedschande van Sharon Bolton had ik niet bij ‘bezwering’. Het boek begint aanvankelijk met een hele uitleg over slangen en enkele medische termen die ermee verband houden. Het duurde een hele tijd, naar mijn mening althans, tot er echt wat spanning en vaart in het verhaal kwam. Daarom bleef het boek bij mij tot halverwege redelijk veel ongeopend liggen. Ik voelde niet meteen de behoefte om er in verder te lezen omdat de spanning voor mij echt wel achterwege bleef. De kloppende hartslag en de neiging om niet te kunnen stoppen met lezen ontbraken in dit boek.

Het verhaal betert wel en wordt wel spannend, maar de ontknoping is te afgeraffeld voor mij en ik miste ook een deel van de informatie. Wat met Clara en Matt en wat met Sean North? Wie heeft vandalenstreken gepleegd in het dorp en hoe zijn de misdaden exact gepleegd? Stukken info die naar mijn mening niet genoeg uitgewerkt zijn.

Op zich wel een goed boek, maar ik miste de Sharon Bolton van in Bloedschande echt wel!

Volledige review op: https://elinevandm.wordpress.com/2019/03/25/bezwering-van-sharon-bolton/