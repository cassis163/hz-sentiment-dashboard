Ondanks het feit dat ik eigenlijk een ander boek aan het lezen was, kon ik het niet laten om te beginnen aan Cody. Ik kan dan ook zeggen dat ik daar absoluut GEEN spijt van heb gehad! Het boek is op een fijne manier geschreven, waardoor je er makkelijk doorheen komt.

Het verhaal begint al bij het feit, dat Cody er niet meer is. De wat, waarom, hoe blijven je het hele boek bezig houden. De opties die je zelf bedenkt, zijn voor de hand liggend en toch wil je weten hoe het afloopt. Het moment dat alle puzzelstukjes op zijn plek vallen, is het moment dat je even een moment voor jezelf nodig hebt! Geweldig, helaas was ik er al in twee dagen doorheen en kon ik er niet langer van genieten..