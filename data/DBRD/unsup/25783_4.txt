Michael Connelly heeft meerdere boeken op zijn naam staan. De dichter kan ik me nog heel goed herinneren. Erg spannend! Nu is er De jacht met hoofdpersoon Henry Pierce. Hij ontvangt steeds telefoontjes die eigenlijk bestemd zijn voor ene Lilly. Zij is een call-girl. Pierce gaat op zoek naar deze Lilly en raakt verzeild in een spannend avontuur. De hoofdpersoon Henry Pierce is innemend. Hij is geen vlotte held die het karwei wel even zal klaren. Henry is een wetenschapper, een beetje verstrooid op zijn tijd en erg nieuwsgierig. Ook draagt hij de nodige bagage uit het verleden met zich mee. Connelly heeft van Henry een geloofwaardig, levensecht karakter gemaakt. De jacht is ook een prettig leesbaar en sympathiek boek. Soms gaan de technische details over de uitvinding van Pierce mij even boven de pet, maar dat mag de pret niet drukken.

Het verhaal is spannend en de verwikkelingen zijn soms met de nodige humor beschreven. Het plot vond ik niet echt geweldig, maar ook niet storend of t√© voor de hand liggend. Tot slot: prima boek met een innemende hoofdpersoon.