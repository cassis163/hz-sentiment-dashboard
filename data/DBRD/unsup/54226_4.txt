AMAAI! Dit was het eerste woord dat bij me opkwam na de laatste bladzijde. Onnodig te vertellen dat Gerritsen alweer een superspannende thriller heeft afgeleverd.
Het verhaal komt traag op gang maar eens de speurders op het juiste spoor zitten en je de daders beter geprofileerd krijgt, raast het verhaal verder zodat het heel moeilijk wordt om het boek weg te leggen. Het einde is misschien niet erg origineel en je weet al een tijdje hoe de vork in de steel zit, maar dat kan de pret echt niet drukken. Daar zorgen de feiten, het verhaal, de spanning en de fantastische schrijfstijl van Gerritsen wel voor.
Ik lees veel thrillers maar zo luguber als deze heb ik ze al zelden geweten! Eigenlijk is het angstaanjagend dat mensen zoals Tess Gerritsen op zulke gruwelijke ideeÃ«n komen om iemand te vermoorden en conserveren zoals in dit verhaal gebeurt, vooral als je weet dat dit in theorie ook perfect mogelijk zou zijn.
Alweer een heel goed boek van een van de beste auteurs in haar genre van deze tijd!