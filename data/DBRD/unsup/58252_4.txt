“Acting like a child does not make you a great dragonrider, it makes you weak.”

In Blood Rivals, het tweede deel in de engelstalige fantasy serie “The Dragon Queen“, lezen we hoe het met Mara verder gaat. Een aantal dagen geleden won ze de mega belangrijke en allesbeslissende wedstrijd de “Dragonder“, georganiseerd door de Dragon Queen haarzelf. Nu is Mara, inmiddels ook beter bekend als de Dragon Princess, onderweg naar haar eigen kasteel in de Dusty Mountains. Een moeilijk te verdragen, maar verstandig besluit van de Draqon Queen.

“A wailing sound came from within the tower, a sound filled with sorrow, so much so that the two dragons on top of it flew off, answering it with deep purring sounds.” blz,37

Mara wordt op deze reis niet alleen door haar draken, Mros en zijn groep vergezeld maar ook prins Damos, de zoon van de Dragon Queen is erbij aanwezig. Dit omdat Mara is uitgehuwelijkt aan Damos en hij dus haar toekomstig echtgenoot is. Mara ziet dit niet zitten, Damos is maar een naar arrogant persoon die de draken slecht behandeld en naar haar toe steeds bezitteriger en baziger word. Hoe verder ze bij zijn moeder zijn verwijderd hoe erger dit wordt, iets wat Mara totaal niet kan uitstaan. Ze wil dan ook niets liever dan voorkomen dat ze daadwerkelijk met Damos zal trouwen, maar wat kan ze hier in vredesnaam aan veranderen en wie of wat kan haar hierbij helpen?

“Harmless was the opposite of what it really was, and Mara had no idea. Because in her hand lay the only thing that could undo her wedding to Damos.” blz, 128

20190130_120348.jpg

Ik ben na het lezen van het eerste deel “Blood Curse” gelijk verder gaan lezen in dit deel. Wou perse weten hoe het allemaal verder zou gaan. Wat hou ik toch van dit verhaal en de karakters. De vlotte, beeldende schrijfstijl van Ursula laat je alles voor je zien gebeuren, ik hou er van. The Dragon Queen serie heeft alles wat je van een draken fantasy mag verwachten, natuurlijk de draken, maar ook avontuur, spanning, vriendschap, verraad en zo nog veel meer. Het enige minpuntje dat ik er dan ook aan heb is dat van mij de boeken veel dikker hadden gemogen, want ja ik wil er nog veel meer van lezen. Maar dan nog vind ik deze serie echt geweldig! Ben dan ook onwijs benieuwd naar het derde deel. Ik ga heel ongeduldig op het puntje van de bank zitten wachten en hopen dat ie snel uitkomt Want ja, ik wil toch echt heel erg graag weten hoe het verder gaat met Mara, onze Dragon princess of …. misschien toch wel meer dan dat?!

“If you really want to break the agreement, they aren’t going to let it go easily.” Tell me what to do do, and I will weigh my options”, Mara said.” blz, 137