Een veertien jarig meisje dat vermoord wordt door de buurman in stukken gesneden en men vindt alleen een elleboog. Later blijkt de buurman al meer doden op zijn geweten te hebben.

Als je een boek wilt lezen dat lang bijblijft dan moet je dit boek lezen. Het pakt je vanaf de eerste regel waarin de hoofdpersoon vertelt dat ze vermoord is. Hoe kan ze dit nu vertellen. Heel eenvoudig. Ze is in de hemel en kijkt naar welke invloed haar verdwijning heeft op haar familie en vrienden. Ze is in een hemel die ze zelf om zich heen schept, maar blijft alles op de aarde volgen totdat ze vindt dat iedereen een soort acceptatie heeft omtrent haar dood en dan kan ze het min of mee loslaten. Het is een hartverscheurend verhaal waarin getoond wordt dat iedereen op een andere wijze de dood van een familielid of vriend verwerkt. De vader blijft zoeken naar de dader en als hij die denkt gevonden te hebben blijft hij bezig met zoeken naar bewijzen. De moeder kan het niet meer aan en vlucht ver weg. Zo laat iedereen op een andere wijzen zien hoe hij of zij er mee omgaat.

Je weet tamelijk snel wie de dader is maar het hele boek door blijft het spannend of hij ook gepakt wordt. Later blijken de banden die de gezinsleden met elkaar hebben sterker te zijn dan ze zelf dachten en hebben ze het overlijden van Susie Salmon een plek in hun leven kunnen geven.