Dit is de derde thriller van Ellen De Vriend en ze worden steeds beter.

"Het overlijden van een dierbare is afschuwelijk. Bij een vermissing komt daar nog een aantal harde factoren bij".

Dit ondervindt Karen Roelink, gelukkig getrouwd met Joost, denkt ze, samen met haar dochter Melissa vormen ze een leuk gezin. Na het plotseling overlijden van haar eerste man treedt Karen vlot daarna in het huwelijk met Joost. Ze kent hem als liefhebbende echtgenoot en stiefvader, hardwerkend. Maar over zijn verleden weet ze weinig. Dan verdwijnt Joost spoorloos, is hij vermoord of vermist?

"Niemand snapt wat een vermissing betekent. De doodsangst, paniek, het rusteloze zoeken naar een oplossing. Opgeven is voor mij geen optie, dat is onverteerbaar. Het is een soort niemandsland. Ik stel mezelf de onmogelijke vraag: wat is erger, je man door de dood verliezen of door een vermissing?"

Joost blijkt een dubbelleven te hebben, hij heeft ook een relatie met Sanne Bacoux, een jonge meid van 23. Met haar leeft hij na de vermissing samen onder de naam Jay. Samen hebben ze een sinister plan bedacht. Sanne had hoge verwachtingen die niet uit blijken te komen. "Sinds we hier wonen weet ik dat een passionele verhouding heel iets anders is dan samenwonen. Hij is compleet veranderd. Er is voor mij geen ruimte meer. Ik ben een figurant in zijn leven".

Karen geeft niet op en blijft zoeken naar Joost omdat hij naast het verlaten van zijn gezin een grote financiÃ«le schuld achterlaat.

Dit is een heerlijk boek om te lezen, ook al weet je door de titel al dat Joost niet dood is maar vermist, je wilt weten wat er gebeurd is, waar hij zich bevindt. Is Joost wel die goede echtgenoot of blijkt hij een duister figuur die zijn hand niet omdraait voor een misdaad ...