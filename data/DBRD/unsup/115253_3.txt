Albert moet naar huis is een familielegende die zich afspeelt in Amerika in de tijd van de Grote Depressie. Homer is mijnwerker en woont samen met zijn Elsie en haar alligator Albert in Coalwood.

Het boek begint met afbeeldingen van alle hoofdpersonen en een beschrijving van alle delen van de reis. Het wordt geschreven door de zoon van Elsie en Homer.

Als Homer besluit dat Albert weg moet begint de grote reis van Coalwood naar Florida. Tijdens deze reis worden de meest absurde avonturen beleefd. Van bankovervallen, honkballen, in een orkaan belanden tot het ontmoeten van (nu) bekende schrijvers.

Het avontuur is af en toe wat langdradig en te absurd, maar toch een mooi verhaal om te lezen. Albert wordt naar huis gebracht, maar tijdens de reis ontdekken Elsie en Homer ook zichzelf en hun verlangens. Uiteindelijk is het niet alleen Albert die thuiskomt, maar ook Elsie en Homer hebben hun plek gevonden waar ze thuishoren.