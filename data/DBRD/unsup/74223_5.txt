Kelly Armstrong weet echt hoe je iemand tot op het laatste moment op het puntje van hun stoel moet laten zitten! Dit boek is gewoon geweldig! Ik hou van de manier waarop we in het begin van het boek te maken hebben met allemaal stereotypes en de personages amper echte personen lijken maar daarna ineens laten zien dat ze meer zijn dan de studiebol, de knappe jonge, de populaire cheerleader.
In dit boek volgen we Chloe Saunders. In het begin van het verhaal ziet ze eruit als een vrij normale tiener, maar al snel merken we dat er niets normaal is aan haar. Ze kan geesten zien en moet daarom naar een psychiatrie, Lyle House genoemd. Daar vertellen ze haar dat ze schizofrenie heeft, een aandoening die je doet denken dat je geesten kan zien en stemmen kan horen die niemand anders horen en zien.
Chloe aanvaardt dit oordeel en doet braaf wat er aan haar gevraagd wordt, want ze wil natuurlijk zo snel mogelijk terug naar huis!
Na een tijdje in Lyle House te zijn begint ze vreemde dingen op te merken; haar vriendin Liz is verdwenen en Chloe ziet haar enkel nog als geest, zou Liz dood zijn? Derek en Simon die heel mysterieus doen en dan is er nog die mysterieuze kelder.
Chloe gaat op onderzoek uit en algauw blijk dat Lyle house helemaal niet zo onschuldig is als het lijkt...
Het is super hoe je stukje bij beetje de puzzelstukjes op de juiste plek kan leggen tot het plaatje compleet is!
Kelly Armstrong wist zeer goed om het bovennatuurlijke te combineren met wat tienermeisjes deze dagen me zitten te kampen; jongens, erbij horen, menstruatie en de thuissituatie.

Het is een prachtboek en ik kan niet wachten om deel 2 te lezen: ontwaken