Zonder de Hebban Feelgood Club had ik nooit van deze auteur gehoord. Door het mooie artikel na het overlijden van Rosamunde Pilcher werd ik toch wel nieuwsgierig naar haar boeken. Vooral naar het boek wat het meeste door iedereen genoemd en geroemd werd, ‘De schelpenzoekers’. EllyK wist voor bij haar lokale kringloop het boek voor mij te scoren.

Het boek komt wat langzaam op gang, of nou ja niet echt want het tempo in het hele boek ligt niet zo hoog. Het is meer dat je denkt waar gaat dit verhaal heen? Maar eigenlijk moet je zo niet denken, je moet je geheel onderdompelen in het boek en dan leest het echt lekker weg.

Het is het levensverhaal van Penelope die volwassen werd in WO2, haar leven daarna kende ups en downs en die worden in de vele prachtige hoofdstukken erg mooi beschreven.

Dit boek heeft mij nieuwsgierig gemaakt naar meer en ik kwam erachter dat het boek zowel in het Engels als in het Duits is verfilmd, dat laatste is niet zo vreemd als je leest dat ze mega-populair was in Duitsland. Haar overlijden kwam daar zelfs op het nieuws, nou dat was hier in Nederland niet zo.

Hieronder plak ik nog twee mooie links die ik in mijn zoektocht tegenkwam.

https://www.theguardian.com/books/2019/feb/07/rosamunde-pilcher-obituary

https://www.zdf.de/gesellschaft/lebensbild-rosamunde-pilcher-100.html