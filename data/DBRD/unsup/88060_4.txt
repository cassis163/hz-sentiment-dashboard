Orphan was een geheim project van de veiligheidsdienst. Jongeren werden getraind om door hun pijngrens heen te gaan, om anderen te vermoorden op verschillende manieren, met pistolen, scherpschuttersgeweren, messen, allerlei vechttechnieken, maakt niet uit hoe. Ze werden ingezet om het vuile werk te doen, kregen daarvoor heel veel geld en middelen.

Het project werd echter stopgezet. Orphan X is een van hen en hij heeft eigenlijk niets anders in zijn leven. Hij heeft een systeem opgezet waarbij hij zijn diensten gratis aanbiedt aan mensen die echt in de shit zitten, die het nodig hebben, die voor hun leven moeten vrezen. Ze moeten hem niet betalen, het enige dat ze moeten doen is hem een nieuwe klant bezorgen. Dat gaat zo al een tijdje heel goed, maar eens moet het mis gaan.
Evan Smoak is Orphan X en hij leeft een luxe leven in een penthouse met enorm veel beveiliging, de laatste technologische snufjes. Ongewild geraakt hij betrokken bij het leven van enkele anderen in het flatgebouw waarin hij woont. Niemand weet wie hij is en wat hij echt doet.
Eigenlijk begint hij dingen te voelen, voelen heeft hij nooit gedaan in zijn leven want hem is geleerd te leven volgens geboden, maar niet de christelijke geboden, nee, andere.

Ik heb ze even opgelijst al worden ze niet allemaal benoemd, ik veronderstel dat die in het vervolg, want dit is het begin van een serie, aan bod zullen komen.

eerste gebod: Neem nooit zomaar iets aan
tweede gebod:
derde gebod: Wees de baas over je omgeving
vierde gebod: Zorg ervoor dat het nooit persoonlijk wordt
vijfde gebod
zesde gebod: Twijfel aan bevelen
zevende gebod: EÃ©n missie tegelijk
achtste gebod:
negende gebod: Kies altijd de aanval
tiende gebod: Laat nooit een onschuldige sterven
elfde gebod:
twaalfde gebod: Het doel heiligt alle middelen

Deze geboden komen dikwijls terug en het valt op dat Evan Smoak voor het eerst in zijn leven zondigt tegen deze verboden. Toevallig juist wanneer er vanalles mis gaat in zijn leven en tijdens zijn opdracht. Of juist doordat hij de geboden overtreedt, gaat het mis. Het kip of het ei.

Spannend boek, leuk nieuw personage dat wel even meekan. In het begin vond ik hem maar een koele kikker, maar naarmate het verhaal vordert, zie je hem worstelen met zichzelf en wordt hij menselijker. Zeker hoe hij omgaat met Peter, een kind uit het flatgebouw.