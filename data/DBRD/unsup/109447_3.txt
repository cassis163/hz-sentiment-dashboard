In dit tweede deel is er weer iets rampzaligs aan de hand. Ze moet namelijk verplicht meedoen aan het Marius Muzakconcours samen met Egbert. En als ze iemand vreselijk vindt, dan is hij het wel. Maar ze heeft al een tijd niks van Elferia gehoord. Zal ze het concours kunnen ontlopen? En wanneer mag ze nou eens naar Elfenland?

Wat een ontzettend leuk vervolg was dit! Ik vond dit boek n√©t iets leuker dan het voorgaande deel. De sfeer in dit boek is totaal anders ten opzichte van het voorgaande deel. Vooral als ze eenmaal prins Eldorado ontmoet, dan leren we een hele andere kant van Annemarie kennen. Ze wordt heel erg verliefd op de elfenprins! Toen ik eenmaal goed in het verhaal zat vloog ik er doorheen. Wederom een erg spannend verhaal! Ook worden alle vragen waar je in het eerste deel mee blijft zitten in dit deel beantwoord, wat heel erg fijn is. Daarmee is deze duologie erg mooi afgerond!