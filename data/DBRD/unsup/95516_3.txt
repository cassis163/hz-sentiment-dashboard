Om hun problemen thuis achter te laten, gaan de vriendinnen Lana en Kitty backpacken op de Filipijnen. Ze ontmoeten een aantal andere jongeren en krijgen de mogelijkheid om mee te varen op het zeilschip ‘The Blue’. Het lijkt een zorgeloos bestaan met zwemmen en snorkelen in prachtige baaien en het aandoen van hagelwitte verlaten strandjes. Maar Lana en Kitty zijn niet de enigen aan boord die zo hun verleden hebben. Als één van hen vermist raakt op volle zee, komen alle frustraties, halve waarheden en leugens naar boven. Dit dreigt een eind te maken aan een idyllische reis, maar niet iedereen wil dit zomaar opgeven...
Het verhaal wordt vanuit het oogpunt van Lana verteld en speelt zich af in het ‘Toen’ en ‘Nu’. In het ‘Nu’ hoort Lana dat The Blue is gezonken en in het ‘Toen’ lees je de voorgeschiedenis. Langzaam komen de verhaallijnen samen en kom je te weten wat er gebeurt is.

Het is allemaal niet te ingewikkeld en leest - hoewel ik wat moest wennen aan de schrijfstijl - vlotjes door. Niets mis mee, gewoon een leuke, spannende thriller.