Ik mocht willen dat ik op zo'n leuke manier kon leren lezen vroeger met Haas en zijn vrienden. (Niet dat het toen niet leuk was, maar met deze verhalen zou het nog leuker zijn geweest). Op iedere bladzijde staan mooie en kleurrijke illustraties die passen bij het verhaal. Ik moest regelmatig lachen om woordgrappen in combinatie met de afbeeldingen. Als je na het lezen van deze verhalen nog niet van Haas houdt, dan moet je ook de andere verhalen van Haas maar lezen ;)

Vermakelijke en humoristische verhalen waarin Haas vanalles meemaakt, alleen en met zijn vrienden. De zes verhalen zijn geschreven op verschillende niveaus, van AVI Start tot AVI M4. Voor kinderen (en ouders) is duidelijk aangegeven welk niveau een verhaal heeft. Overigens zijn de verhalen ook leuk om voor te lezen aan jongere kinderen.

Een boek wat zorgt voor leesplezier bij iedereen.