De rechercheur Suzan Maryot onderzoekt met haar partner de gruwelijke moorden die worden gepleegd in Central Park in New York. Langzaam komt ze erachter dat er meer speelt dan dat het oog weergeeft. En wat heeft die vreemde, griezelige Toby met de moorden te maken.

Terrence begint goed. Je voelt de bevreemding die met de moorden te maken heeft, vooral als je meer te weten komt over de omstandigheden en wat er achter zit. Hij zet met Toby een creepy persoonlijkheid neer. Het verhaal ontspoort een beetje als ze in de wereld van de demonen terecht komen. Er lijkt net een breuk te zitten in de verhaallijn, net of hij twee werelden in een boek wilde vangen. Wat niet helemaal gelukt is. Het koste mij wat tijd om weer in het verhaal te komen, maar op een gegeven moment is Terrence weer als vanouds bezig. Hij heeft een donkere schrijfstijl die goed paste in het tweede gedeelde van het verhaal. Naar het einde toe werkt hij toe naar een spannende climax.

Dit boek is voor mij niet geheel geslaagd. Het begint als een thriller met bovennatuurlijke elementen en gaat over in een volwaardige Horror/Fantasy verhaal en dat komt een beetje geforceerd over. In beide gedeeltes zie je de kenmerk en stijl van Terrence terug die ik zeer waardeer, Maar als hij de overgang van de twee werelden wat vloeiender had gemaakt, zou het voor mij een betere roman zijn geworden. Neemt niet weg dat er gedeeltes van deze roman juist heel goed in elkaar zaten met een mooie duistere sfeer, of juist met het rauwe wat de verhalen van Terrence typeert.