De overgangen van de hoofdstukken gingen me in het begin iets te snel. Zo was eerst Jessica nog aan het overleven en viel een man haar aan, daarna was ze toegelaten bij Saligia. Het gevoel dat ik een paar hoofdstukken mis overviel me dan ook meteen.
Vrij snel wende ik daar aan, al had ik alsnog af en toe het idee dat ik even wat opnieuw moest lezen. Het verhaal leest snel weg en ik had het dan ook binnen no time uit. Het is echt een bloedstollend (of zal ik zeggen bloeddiamant) verhaal. Waarbij je Jessica Haider op een andere manier leert kennen, de rollen zijn dit maal omgedraaid. Wanneer je denkt hoe gaat Corine Hartman hiermee een overgang maken naar deel 3 komt er een einde waar je u tegen zegt. Zo ontzettend goed gevonden! Deze verdient voor mij dan ook zeker 5 sterren, en als het kon nog meer.