Dit boek heb ik mogen recenseren voor de Hebban thriller leesclub.

Na een moeilijke start heb ik een knop op moeten zetten, het is geen thriller maar een roman in een spannend sausje. Vanaf dat moment kon ik genieten van de donkere schrijfstijl van Tom Cooper. Het is zijn debuut, maar dat heb ik er niet vanaf gelezen.
In het boek komen verschillende personages aanbod die per hoofdstuk hun verhaal doen. Zo krijg je inzicht in de gedachtegang per personage en hun problematiek. Het leven in de Bayou als garnalenvisser is zwaar en niet altijd even fris. Zeker nu een oliemaatschappij een ramp heeft veroorzaakt en orkaan Katrina er stevig heeft huisgehouden.
Het is een donker en grimmig boek. Soms zelfs zo donker dat ik het op een zonnige dag koud kreeg en er soms zelf zwaarmoedig van werd. Het inleven is dus geen probleem. Tom Cooper neemt je echt mee in deze, voor mij, absurde wereld van moeras, vreemde garnalenvissers, criminelen en boeven.