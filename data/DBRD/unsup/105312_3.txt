Hoe ver ga je, als moeder, om je gezin te beschermen? Zeker als je gezin gevaar loopt. Verpleegkundige Helen komt voor deze vraag te staan.
En dan heb je ook nog Ralf, een jongen aan de zelfkant van de maatschappij. Wat voor rol speelt hij?

Cover
Donker, foto van een vrouw, haar gezicht half verscholen.
De cover roept een sfeer op die heel goed bij een thriller past.

De hoofdpersonen in het verhaal zijn:
* Helen, de moeder van het gezin. Getrouwd met Werner en moeder van 3 pubers: Sara, Thom en Emma.
Helen werkt als verpleegkundige op de verkouverafdeling van het ziekenhuis.
Werner is eigenaar van 4 restaurants met de naam "De Zoete Inval".
Ze wonen in een mooi groot huis aan de rand van het bos.
* Ralf, een jongen die niks bereikt in het leven en omgaat met de verkeerde "vrienden". Diep in zijn hart is het een goeie jongen, maar hij maakt verkeerde keuzes.

Je beleeft het verhaal vanuit het perspectief van Helen, maar ook vanuit Ralf. Ook schrijft Helen tussendoor stukjes in haar dagboek: "Lieve mama".

Na het vorige boek "De Kraamhulp" was mijn verwachting best hooggespannen. De Kraamhulp had mijn echt van de sokken geblazen en vond ik erg goed.
Lieve mama vind ik duidelijk minder. Aan het eind waren er wat mij betreft nog teveel losse draadjes en leek het ook een beetje afgeraffeld. De laatste gebeurtenissen worden in zeer korte hoofdstukken afgewerkt. Jammer.

Ik zou het ook bijna meer een Young Adult willen noemen. De manier waarop de dode wordt weggewerkt is te gruwelijk voor een YA. Maar de sfeer van de rest van het boek zou het prima doen bij die doelgroep. Er wordt ook aardig wat geschreven over onderwerpen die jongeren interesseren.
De schrijfstijl is toegankelijk.

Ik heb me wel vermaakt met het lezen van dit boek, maar ik vind het geen hoogvlieger. Esther Verhoef heeft betere geschreven...