MASSER BROCK: Bert Wagendorp
Deze verbazend actuele roman blijft boeien tot de laatste bladzijde!
‘De waarheid is een mes in je rug. In de leugen kan troost liggen.’

Bert Wagendorp kan zich als geen ander inleven in de rol van de columnist: Masser Brock. Meer nog dan dat! Het lijkt alsof de (onderzoeks)journalistiek en de politiek ook van binnen uit worden weergegeven, want Masser werkt bij De Nieuwe Tijd (DNT), een toonaangevend dagblad én een familiebedrijf. De krant is al sinds 4 generaties in handen van de familie Schuurman Hess. Joris is de huidige hoofdredacteur, maar –vergis je niet– pa Charles (CSH) speelt op de achtergrond nog steeds mee!
Mia, de zus van Masser werkt als spindoctor voor de premier.
Van beide kanten (de krant en de politiek) lezen we over het eerste plot: de dood van 4 militairen op vredesmissie, de helden krijgen een staatsbegrafenis. Later blijkt dit een grote farce te zijn! Masser probeert het te ónt-dekken, Mia probeert af te leiden en te bé-dekken!
Donna, een collega van Masser bij de krant, hoort iets over cocaïnevangsten op Urk. Het tweede plot dient zich aan. Masser gaat het ontrafelen, maar zijn onderzoek levert weinig op. Wel een prijswinnende column, maar ook geheimhoudingsplicht! én naar later blijkt 9 doden. Of is dat alles toeval?
Pa CSH krijgt van een (stervende) vroegere studiegenoot te horen dat er in de jaren van de Koude Oorlog in de redactie van de DNT door de Geheime Dienst is geïnfiltreerd! Dachten zij dat ze onafhankelijk waren! De Nieuw Tijd ‘Gate’… laat dit de krant ploffen, sleept het de politiek mee in zijn val? Wat doet de hoofdredacteur Joris met dit nieuws? Hij wil het niet publiceren, maar ze komen er niet onderuit en het kost de krant veel lezers! Joris stapt op!
Wat is de rol van Masser? Hij is nu hoofdredacteur. Wat is de rol van de gepensioneerde Donna? Lukt het haar alle bronnen van De Nieuwe Tijd Gate te laten praten?
Dan zijn het niet meer de losse plots naast elkaar, maar verweven zich al deze lijnen tot een grote adderkluwen!
De CIA ontdekt het schandaal van de 4 omgekomen militairen. De kiest krant de aanval, zij hebben de primeur. Politiek en journalistiek werken in deze zaak samen. Publiceren zij de hele waarheid? Wordt de waarheid gemanipuleerd? Worden de Martin-Leaks opgevoerd als nieuwe waarheid? Of wordt de journalistiek weer ‘bij de poot‘ genomen?
Hoe lukt het Wagendorp dit tot een geheel te smeden?
Lees dit boek, je blijft geboeid tot je het dichtslaat en ontdekt dat de huidige samenleving veel op deze roman lijkt….of….. lijkt de roman op de samenleving?