Maalstroom is de derde misdaadroman van de Noor Frode Granhus en de eerste die in het Nederlands is vertaald (verleden jaar verscheen nummer vier). Granhus (1965 en niet 1959 zoals de flaptekst vermeldt) woont en werkt op de Lofoten, een eilandengroep in het noordelijke deel van Noorwegen. Hoofdpersonage is inspecteur Rino Carlsen is vanuit Oslo naar het landelijke Bodø om het rustiger te krijgen en om dichter bij zijn zieke schoonvader te kunnen zijn. Maar die rust wordt gauw verstoord wanneer er snel achter elkaar drie ernstige mishandelingen plaatsvinden met ingrijpende gevolgen voor de slachtoffers. Die blijken twee dingen gemeen te hebben: ze hebben een kind en vrouw in de steek gelaten en hebben in de bijstand gezetern. De aangetroffen tekst ‘recht op vergelding’ geeft alle aanleiding te denken dat het om een wreker gaat. Tegelijkertijd spoelen er een eind verderop een aantal porseleinen poppen aan op het strand waar even later het lijk van een vrouw, op de zelfde manier gekleed en opgemaakt, wordt aangetroffen.
Granhus heeft een heel mooie plot bedacht die hij uitgebreid uit de doeken doet. Daarnaast neemt hij uitgebreid de pagina’s om het wel en wee van personages en hun beslommeringen uit de doeken te doen. Mooie ‘scandinavische politieroman’ – de kenner weet voldoende – waarvoor het basisidee lijkt te zijn overgenomen van ‘The First Wives Club’.