New York times journalist Karen Hart moet noodgedwongen een aantal dagen in Snowflake, Arizona, doorbrengen vanwege autopech. Al snel richt ze haar aandacht op de miljonair Gerald Treadway, een man die veel geld verdiende met het schrijven van een boek en een Hollywoodfilm over de dag waarop hij naar eigen zeggen werd meegenomen door een ufo. Helaas zijn er meer mensen die interesse hebben in Gerald Treadway. Mensen die andere dingen van hem willen dan dat Karen had bedacht. Treadway heeft een toevluchtsoord opgezet voor mensen die hetzelfde hebben meegemaakt als hij zelf.

Arizona Blues is een heerlijk vlot lezend boek. Niet altijd even realistisch. In het begin van het boek vraag je je af waar je aan begonnen bent, als je leest over verdwijningen door aliens en ufo,s. Toch leest het heerlijk verder en wordt je meegezogen in het verhaal. Elvin Post heeft gebruik gemaakt van verschillende verhaallijnen. Goed te volgen en beeldend geschreven. De personages zijn goed uitgewerkt! Naar mijn mening is het boek meer een roman dan een thriller, maar dit doet niks af aan het verhaal. Een vlot lezend verhaal, wat je in één ruk uit wilt lezen.