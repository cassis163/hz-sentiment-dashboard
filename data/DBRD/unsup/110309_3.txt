Zwaluwhart bestaat uit vier verhaallijnen die allemaal in elkaar grijpen. Het eerste verhaal volg je Falcon Prime, een sjacheraar die langzaam in het web verstrikt raakt van het naburige land Phoenix. Het tweede deel gaat over de president van Phoenix, die probeert haar land te redden uit een crisis en niet terugdeinst voor gevaarlijk spel met haar tegenstanders. In het derde deel volg je Bob die valselijk beschuldigd wordt van diefstal in een verscheurt land en in het vierde deel komt alles te samen.

Vince weet een intrigerend en complex verhaal op te zetten. In het begin koste het mij wat moeite om in het verhaal te komen, maar daarna las het vlot weg. Het boek bestaat uit de hierboven genoemde vier delen en al die delen ademen een andere sfeer uit. Zo is deel 1 een spionage verhaal, deel 2 een intrigerende politieke thriller, terwijl deel 3 echt een rollercoaster van een actie verhaal is. Wat dit verhaal ook mooi maakt is dat Vince verschillende werelden heeft geschapen met steeds weer een andere politieke structuur. Hoe deze al in verval zijn geraakt in de tijd dat het verhaal zich afspeelt en hoe het zich verzet tegen de veranderingen die op tilt zijn.

Dit boek is een aanrader voor iedereen die houd van een SF verhaal met een goed doordachte toekomstige wereld.