Vooraf had ik er niet bij stilgestaan dat het om een Vlaamse schrijver gaat en het dus op Vlaamse wijze geschreven zou zijn. Zo komt het voor dat je zo nu en dan even een zin twee keer leest onder het mom "het klopt niet helemaal" totdat je je realiseert dat het een Vlaamse uitdrukking is. In het begin was ik bang dat ik dat heel hinderlijk zou gaan vinden maar dat bleek niet waar. Het boek leest namelijk desondanks als een trein. Met de franse taal had ik iets meer moeite, maar dat komt heel weinig voor, en na uitleg van de auteur dat het ook een manier is voor de lezer om zich nog meer in te leven in wat Vlamingen regelmatig tegen komen (walen die gewoon weigeren Vlaams/Nederlands te spreken) geeft dit weer te denken. Ik vind dit boek echt een aanrader, je wordt er ingezogen en ik had moeite het aan de kant te leggen.