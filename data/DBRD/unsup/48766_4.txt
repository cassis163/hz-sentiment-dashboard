...
Deze ontknoping voelt echt goed aan. De beeldende omschrijvingen van Leigh Bardugo schetsen opnieuw een duidelijk beeld van het Ravkaanse rijk, dat in dit boek nog meer te kampen heeft met de verwoestende krachten van de Duisterling en zijn leger. ‘Val en Verlossing’ roept verschillende emoties bij me op, het beantwoord de vragen die in de vorige boeken onbeantwoord bleven. De schrijfster laat echt geen enkel los draadje achter. Ze verweeft alle verhaallijnen tot een mooi geheel én een waardige afsluiter van de magische Grisha-reeks en een afscheid van het betoverende Ravka. Het is mooi, het klopt én het is sterk waardoor het nog even bij de lezer blijft nazinderen.