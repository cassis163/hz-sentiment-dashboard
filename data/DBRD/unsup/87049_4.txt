In dit 3de deel maken we kennis met Cress, en wat een enorm likeable karakter!
We volgen haar, Cinder, Thorne, Wolf en Scarlet, want we lezen vanuit verschillende perspectieven, terwijl ze proberen de toekomst van de aarde veilig te stellen. Maar hoe doe je dat nu eigenlijk, zeker wanneer de groep uit elkaar is gevallen? Gelukkig is daar dokter Erland nog, die een gedeelte van de puzzel weet uit te dokteren. Maar de mentale worsteling die Cinder doormaakt (van cyborg, naar Lunar, naar 'Aarde-redder') had voor mij nog wel wat dieper uitgewerkt mogen worden; zeker in relatie tot wat er met Sybil gebeurt aan het einde van dit deel.
Al met al is het tijd geworden voor Cinder to step up, tijd voor de revolutie! En ik kan niet wachten om daar meer over te lezen.