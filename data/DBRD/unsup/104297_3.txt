Margareth Concannon is een zeer getalenteerd kunstenaar. In een klein Iers dorpje heeft ze haar eigen glasblazers atelier. Als haar geliefde vader overlijdt beloofd ze hem te zorgen voor haar zus en haar verbitterde moeder.
De enige manier waarop dat kan, is om geld te verdienen met haar kunst. De Dubliner Rogan is een welgestelde galeriehouder die valt als een blok voor haar kunst en voor Margareth. Hoewel zijn hem in eerste instantie niet kan uitstaan, voelt ze zich enorm tot hem aangetrokken.

Het is een eerste deel van drie boeken, waarbij Nora Roberts ervoor heeft gekozen om ze in Ierland af te laten spelen, wat altijd een wens van haar is geweest. Ze weet de sfeer van het Ierse goed over te laten komen, maar schiet in het verhaal te kort. Er gebeurt niet zo heel veel, de relatie tussen Maggie en Rogan zie je vanaf het begin al aankomen. Andere liefdeskoppels worden nogal plotseling gevormd en vallen een beetje uit de toon en zijn matig uitgwerkt.
Het verhaal van de moeder van Maggie biedt potentie, maar behalve een hoop gemopper krijgt de lezer erg weinig informatie over haar verleden en de reden dat ze zo verbitterd is. Dat de zus Brie maar weinig aan bod komt is logisch omdat er nog twee delen over de zussen volgen en het verhaal van Brianna in Geboren in IJs wordt verteld. Hopelijk krijgt dan ook het verhaal van de ouders van de zussen een vervolg.

Het is een sfeervolle Nora Roberts, maar het mist een stukje spanning dat ze anders zo succesvol weet te verwerken in haar romans. De pittige Maggie maakt een hoop goed in het verhaal, maar het blijft allemaal nogal voorspelbaar en dat is jammer. Het is een eerste deel van een serie, wellicht is de spanning te vinden in het vervolg en komen er antwoorden op vragen die nu onbeantwoord zijn gebleven.