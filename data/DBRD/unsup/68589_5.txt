Wat hierboven over heb boek geschreven is, zegt echt niet genoeg.
Het verhaal is op een manier geschreven, waardoor je jezelf tijdens het lezen op je gemak voelt.
Het voelt aan of het in je eigen omgeving gebeurd is. Heel vertrouwd allemaal, kijkend in
een wereld waar nog niet alles vernield is door de snelheid van vandaag.

Jan Vantoortelboom schrijft heel beschouwend, je voelt, ziet en proeft wat er geschreven staat.
Je bent als het ware aanwezig in het verhaal, een toeschouwer.

Na de geboorte van zijn broertje:
'Toen mijn vader eindelijk naar boven kwam, zag ik dat alles goed was. Zijn ogen fonkelden.
Hij stak zijn hand naar me uit en trok me tegen zich aan....Vandaag was een blije dag.'
Het gaat over goed en kwaad, liefde en haat en alles wat de mens eigen is.
Een goede afwisseling tussen momenten tijdens jeugd van de hoofdpersoon terwijl hij nog thuis woont en later wanneer hij meester in het dorp is. Het voelt heel vanzelfsprekend.
Niet alleen de omgeving, maar vooral de gevoelens van de hoofdpersoon zijn heel mooi beschreven.
Het is heel ontroerend om te lezen hoe de auteur de jeugd van de hoofdpersoon neerzet.
Een gelukkige jeugd, met de dingen waar een jongere en later een jong volwassene mee bezig was, toendertijd. Een jeugd en gevoel van gerustheid, waarvan hij steeds de angst heeft om deze te verliezen.
'Dat moment, met zijn vieren samen in de keuken, met de kleine raampjes beslagen door de damp van eten dat voor de tweede keer werd opgewarmd en de geur van de kruidenbossen die aan touwtjes gebonden ondersteboven aan de kasknoppen bungelden: met een blije, ontspannen vader en moer ( het rode lintje met de gaatjes rond haar paardenstaart) vergat ik nooit meer.'
Wat er in zijn jeugd gebeurd is heeft een grote impact gehad op zijn leven, het leven dat
ook niet lang duurt. Zijn angst en schuldgevoelens over dingen die hij zichzelf verwijt, zijn de
oorzaak van dehandelingen die tot zijn overlijden leiden. Door het verlies van vertrouwen in het leven.
'Ik ben niet bang. Ik heb mijn best gedaan.'


Ik waardeer dit boek met 5/5 sterren