Addy is op jonge leeftijd weduwe geworden en heeft haar beide zoontjes alleen opgevoed. In haar volkstuin heeft ze altijd veel troost en geborgenheid gevonden. Nu, op haar achtenveertigste kijkt ze terug op haar leven. Op een dag leert ze Luc kennen, haar nieuwe buurman in de volkstuin. Luc is onervaren in het tuinieren en Addy leert hem graag de kneepjes van het vak. Ze raken regelmatig aan de praat en al snel vertelt ze haar levensverhaal waarbij Slot Stinsenhil als een rode draad door haar leven loopt.

Luc confronteert Addy met haar na√Øeve kijk op het leven en haar volste vertrouwen in de goedheid van mensen. Slot Stinsenhil speelt hierbij een grote rol. Wat doet dit met Addy en hoe moet ze nu verder?

Afra Beemsterboer hanteert een vlotte, prettige schrijfstijl waarbij verleden en heden elkaar afwisselen.
Door de psychologische inslag zorgt ze voor diepgang in deze roman waardoor het niet zomaar een streekromannetje blijkt te zijn. Echter, het einde met een samenloop van toevallige gebeurtenissen vind ik als lezer aan de zwakke kant.

Open Slot is een bijzonder verhaal over een vrouw die de confrontatie aangaat met zichzelf en de gebeurtenissen in haar leven. De onderliggende boodschap is mooi: het is nooit te laat om te veranderen en het roer om te gooien.