Noodtoestand heeft een origineel thema: het laat goed zien wat er gebeurt als het land wordt platgelegd door cyberaanvallen. Het verhaal begint vlot, mede door de prettige schrijfstijl van Ellen. De chaos in Nederland wordt goed beschreven en is vrij realistisch. De hoofdpersonages hadden van mij wel iets meer diepgang mogen krijgen, alleen Ann-Charlotte vind ik een pitte dame, waarbij je begrip hebt voor haar acties, gezien haar achtergrond. Het plot vond ik ietwat ongeloofwaardig, dat had spannender gekund. Al met al is het een lekker leesbaar boek met een niet alledaags thema, maar qua uitwerking vind ik het een middenmoter.