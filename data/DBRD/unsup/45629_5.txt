Omgang met privacy
In het boek wordt een onthutsend beeld geschetst hoe wordt
omgegaan met onze privacy. Eerst hoe onze smartphone gebruikt
wordt om heel erg veel over ons te weten te komen en ook om ons
te manipuleren door reclame.
Welke gevaren WiFi netwerken hebben en waar hackers allemaal
bij kunnen. Verder wat Google en Facebook allemaal van ons
weten en hoe deze de informatie doorverkopen en hoe ze
iedereen manipuleren om er maar meer geld aan te verdienen
Maar ook de overheid met name de belastingdienst weet heel erg
veel en probeert ons op alle mogelijke manieren te controleren en
te volgen, zodat duidelijk wordt wie betaald en wie belasting
ontduikt. Niemand heeft een goed beeld welke informatie de
overheid heeft en waar ze dat heeft.
Mensen worden gescored op een aantal indicators, maar niemand
weet dat en het is ook niet inzichtelijk en kan ook niet
gecommuniceerd worden.
Gebaseerd op onze eigen data wordt de solidariteit op een
geweldige manier ondermijnt. Dit surveillancekapitalisme is een geweldige aanslag op onze autonomie en op onze solidariteit.
Maar het is niet erg eenvoudig om hier tegenmaatregelen te
nemen.
Opinie:
Erg goed boek, een erg goede schets van een diepgaand
probleem. Geeft een heel goed inzicht in een erg mooi stukje
journalistiek speurwerk.
Het boek is ook erg goed geschreven, het blijft boeien tot de
laatste blz. Daar wacht een beetje een kater, want de schrijvers
kunnen niet precies aangeven hoe groot de ramp is en al helemaal
niet hoe hier iets tegen is te doen.
Aan het einde geven ze ook eerlijk toe dat ze het zelf ook niet
weten, maar het is wel een erg goede start van de discussie en
een erg mooi inzicht in knap journalistiek werk. Ook technisch
klopt het boek erg goed. Je merkt dat ze zelf geen experts zijn, maar wel de kennis van experts hebben binnengehaald
en gebruikt en ook erg goed hebben beschreven.