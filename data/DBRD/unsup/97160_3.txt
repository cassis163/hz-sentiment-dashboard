Net 'Skuggpojken' oftewel 'De man in de schaduw' van Carl-Johan Vallgren uitgelezen. Wist me toch niet helemaal te bekoren. Het verhaal zit weliswaar goed ineen, maar ik denk dat het subgenre 'thriller noir' me niet helemaal ligt (al zou ik niet precies kunnen zeggen waarin zo'n boek nou verschilt van andere). Wat ik een beetje gek vond, is dat één van de raadsels ergens midden in het boek zomaar uit het niets 'opgelost' wordt. En er komt voodoo aan te pas, nou vraag ik je. Soit, Vallgren schrijft goed en het boek leest erg vlot, maar dit eerste deel in de serie rond Danny Katz blijft wat mij betreft steken op drie sterren.