Leen Lefebre heeft een prachtig avontuur geschreven. Het is een boek voor alle leeftijden.
Het speelt zich af in de toekomst. Moeder Natuur heeft flink huisgehouden. Hele volken zijn verdwenen, steden zijn ruines geworden en het klimaat doet heel raar. Waar Wolf opgroeit is de zon niet aanwezig. Er is iets goed mis op onze aarde in de toekomst. Dystopische wereld.
Het gaat over Wolf, hij reist de wereld over in zijn vliegtuig Zwerver. Hij moet wel, want zijn volk heeft honger! Hij komt in allerlei landen terecht. Bijvoorbeeld in de Jungle, in de sneeuw, tussen de wijnranken en in het zwaar getroffen Engeland. Soms moet hij door puinwolken vliegen en op bepaalde plaatsen is het donker of juist heel erg licht. Hij ontmoet nieuwe mensen en helpt ze waar hij maar kan. Omdat hij ze helpt, helpen zij hem weer……
Hij komt in een aantal spannende situaties terecht. Hij begint een echte avonturier te worden naarmate het verhaal vordert. Kan Wolf zijn volk redden van de hongersdood? De klok tikt gestaag door, hij moet echt eten zien te vinden wat zijn volk sterker zal maken.
De wereld zoals die eraan toe is wordt prachtig omschreven. Je weet dat je er zelf niet zou willen wonen. Maar als de mensheid zo door gaat, dan kan moeder Natuur of Moeder Aarde weleens boos worden! De mensen in deze wereld in de toekomst proberen er het beste van te maken en vooral proberen zij te overleven. Het kan onze toekomst zijn, als je er over na gaat denken…………
De hoofdstukken beschrijven steeds een van zijn missies naar een bepaald deel van de wereld. Makkelijke taal, heerlijk vlot geschreven. Je leest zo een hoofdstuk uit. Ik geef het boek 4 sterren**** Een dikke 8 dus! Voor de jeugd geschreven maar ik vind het geschikt voor alle leeftijden. Deze wereld die Leen schetst is een wereld die je met haar mee wilt ontdekken!