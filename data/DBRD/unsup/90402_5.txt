Het is lang geleden dat ik een boek in één ruk uitgelezen heb, maar met water voor de olifanten ging dit als vanzelf. Wat een heerlijk, spannend verhaal over het rondreizende circus, wat een leven met zijn glitter en glamour voor het publiek en het applaus aan de ene kant maar ook het keiharde werken, wreedheid, roddel en achterklap en geen cent te makken hebben aan de andere kant. En dan het vervoer per trein, al die dieren (en de klassenstanden) heel bizar! De foto's die her en der in het boek terug te vinden zijn zeer op hun plaats en geven het boek net nog iets extra.
En dan de Jacob anno 'nu', 90 of 93 jaar oud, hij weet het zelf niet zo goed meer, in een verzorgingstehuis...wat knap beschreven!
Een feel good roman maar dan de beste in zijn soort!