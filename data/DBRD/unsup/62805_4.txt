Kun je je kinderen echt kennen, en in hoeverre ben je verantwoordelijk voor hun daden? Het zijn maar enkele van de vragen die deze roman oproept. Lionel Shriver beschrijft de gevolgen van de moordpartij die een zoon aanricht op zijn school door de ogen van zijn moeder, die terugblikt op zijn jeugd en opgroeien. Gaandeweg wordt langzaam duidelijk wat er is gebeurd.
Maar de keuzes die ze maakt zijn niet altijd even goed te volgen. Waarom wil ze een kind? En waarom blijft ze bij haar man, terwijl ze het duidelijk over heel veel dingen heel erg oneens zijn.
Dit boek is heftig, zwaar en vaak zwartgallig. Maar wel zo geschreven dat het je raakt en je toch iets begrijpt van wat er gebeurt in het hoofd van een ontspoorde tiener en zijn moeder, voor zover dat mogelijk is.
De verfilming van dit boek is overigens geen aanrader.