Angela Sommer - Bodenburg - De kleine vampier

Misschien heb je der kleine vampir vroeger wel eens op tv voorbij zien komen? Dit boek hoort bij de nieuwe tekenfilm die binnenkort in de bioscoop gaat draaien.....
In dit allereerste verhaal gaat Anton op vakantie met zijn ouders. Hij is dol op vampiers en griezelen. Ze overnachten in een vreemd hotel. Het is een kasteel en de eigenaren zijn echt een beetje kierewiet. Anton maakt kennis met een vampierjongen: Rudolph. De familie van Rudolph is in gevaar en Anton wil zijn aardige vampiervriend helpen.
Ze moeten het opnemen tegen een beruchte vampierjager. Zijn ze op tijd om (de levens van?) de nogal ondode familieleden van Rudolph te redden?

Het is een verhaal vol actie en spanning. Het speelt zich grotendeels af in het donker,op oude begraafplaatsen.

Een kinderboek met een geweldige mix van Grumor : Griezelen en humor.
Neem nou die coole vliegende koe die ook op de cover staat. Ze eet geen gras meer. De eerste en enige vampiervampierkoe die ik ooit gezien heb in een boek!

Er staan ook nog eens hele leuke foto's in uit de film. Zo krijg je een goed beeld van de personages.

Erg leuk vind ik het begin van elk hoofdstuk. Bij elk nieuw hoofdstuk komt er een vleermuis bij te staan . Dus aan het einde van het boek zijn het Veel vleermuizen. Dit vind ik origineel!

Een super leuk boek voor jong en oud!
5*****