Maeve Binchy gebruikt meerdere perspectieven in dit verhaal, maar dit werkt juist helemaal niet storend. Het grootste gedeelte schrijft ze vanuit Tom en Cathy en met kleine stukjes van andere personages vult dit het verhaal juist heel goed aan.

Tom en Cathy zijn goede vrienden en doen er alles aan om hun eigen cateringbedrijf op te starten.
Dat sommige personen het bedrijf niet serieus lijken te nemen (onder andere hun partners) doet niets af aan hun enthousiasme. En als ze wat tegenslag te verduren krijgen nemen ze zich voor om hun bedrijf niet ten onder te laten gaan. Zal het hun lukken om dit cateringbedrijf tot een succes te maken?

Dit is mijn tweede boek dat ik van Maeve Binchy lees, maar ik weet, ik heb er een lievelingsschrijver erbij. Gelukkig heeft ze nog veel meer boeken geschreven.