Gans Geppie zou graag net even anders willen zijn als alle andere ganzen. Geppie ontmoet in dit verhaal allerlei dieren die knappe, leuke, aparte dingen kunnen. Dingen die Geppie zelf niet denkt te kunnen. Dan probeert Gans Geppie tegen een slapende leeuw te brullen. Dat gaat beter dan verwacht! Geppie maakt daardoor de leeuw wakker en moet vluchten. De gekke gans rent daarbij onverwachts zo hard als de wind, glijd over de modder en klappert met zijn vleugels. Precies zoals de andere dieren voordeden. Misschien is Gans Geppie dan toch een unieke gans?

Gekke Geppie Gans is een grappig, kleurrijk prentenboek met leuke illustraties van allerlei verschillende beesten. De teksten zijn eenvoudig gehouden, daardoor is het verhaal goed te volgen voor zelfs de jongste peuters. Een feest om uit voor te lezen en een aangenaam boek met herkenbare dieren, waar kleuters en peuters ook zelf veelvuldig door heen kunnen bladeren.