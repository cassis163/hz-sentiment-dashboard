De cover valt direct op, met treffende letters in een felle kleur. De titel duidt erop dat Anna veel tijd besteed om haar buren in de gaten te houden. Het liefst nog met een telelens. Een belangrijk element in het boek, zijn de oude films die Anna graag kijkt. En ook heel treffend zijn de titels op het moment van lezen. Het past zo gelijk in de setting. Hoofdkarakter is Anna Fox, 39 jaar en psycholoog. Doordat ze lijdt aan Agorafobie( een soort angststoornis) gaat haar leven momenteel niet echt over rozen. Ze woont sinds kort apart van haar man en kind en belt ze elke dag. Daarnaast adviseert ze een aantal klanten via internet. Als de buurjongen van de overkant langs komt met een kado heeft ze enige afleiding. En voor Finn biedt dit een handvat tot een schimmig vervolg. Het verhaal wordt in de ik-vorm verteld en is niet storend, maar juist zo verwoord dat je als lezer er helemaal in zit. Het verhaal komt als een film aan je voorbij.

A.J. Finn, een alias, heeft zijn voorbereidingen goed gedaan. om er een succesvol verhaal van te maken. Finn heeft met zijn mysterieuze thriller zeker een hoge plek verdiend op de ladder van Crime & Suspense & Sidderende spanning. Hitchcock zou mogelijk een kleine buiging maken en een kleine knipoog geven.

Conclusie

De vrouw in het raam is een geweldig boek vol suspense, leugens en bedrog. In prettige korte hoofdstukken leef je als lezer al snel mee met Anna Fox. De zonderlinge buurvrouw die al dan niet wordt geloofd, als ze de politie belt voor een drama dat zich voor haar ogen afspeelt. Als het bijna met een sisser lijkt af te lopen, gaat de spanningsknop op 10, komt de actie echt op gang en is niets meer wat het lijkt. En dat is knap gedaan!

Waardering
5 Birdy-sterren voor dit prachtige debuut, love it!! Genoten tot het laatste blad.
Hartelijke groeten, Annette Overvoorde, Birdy's Boeken
https://birdysboeken.blogspot.nl/2018/05/aj-finn-de-vrouw-in-het-raam.html