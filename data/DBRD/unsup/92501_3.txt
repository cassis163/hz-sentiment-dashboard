Het is niet zo moeilijk om dit boek uit te lezen, want Nesbø weet de lezer bij de lurven te pakken. Toch kon ik mij er niet toe zetten dit boek meer dan drie sterren te geven, vanwege het feit dat Nesbø teveel trucs toepast om de lezer op het verkeerde been te zetten. De actie wordt regelmatig op een spannend moment onderbroken om over te schakelen naar een ander personage om dan weer terug te keren en te constateren dat er in feite niets spannends stond te gebeuren. Als dat te vaak gebeurt - en dat is hier het geval - neigt dat naar bedotterij. In principe vind ik ook dat dit boek teveel personages - en daardoor subplotten - heeft. Nog een waarschuwing: vanwege het gruwelijke karakter van de vele moorden is dit geen boek voor mensen met een zwakke maag.