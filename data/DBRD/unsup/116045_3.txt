geuren en smaken,Het zevende boek van Donna Leon speelt zich net als voorgaande boeken af in het karakteristieke Venetië. Commissario Guido Brunetti krijgt te maken met de vondst van een lijk. Het zou gaan om het lichaam van een jongeman die twee jaar eerder werd ontvoerd. Toen werd tot tweemaal losgeld geëist en nadat de familie in gebreke was gebleken om te kunnen betalen, was er van de ontvoerders niets meer vernomen.

Net als in andere boeken die ik van Donna Leon las, is er in Nobiltà naast het recherche werk ruime aandacht voor het rijke Venetiaanse leven. Leon laat de lezer meegenieten van de volle kleuren, geuren en smaken ervan. Hierdoor krijgt het boek een gemoedelijke sfeer. Keerzijde is dat het verhaal aan vaart inboedt. Ook het feit dat het onderzoek moeizaam verloopt door gebrek aan duidelijke dadersporen maakt Nobiltà er niet vlotter op.

Het boek is daarmee geen topper. Toch is het een redelijk boek om te lezen door de eerder beschreven sfeer en de sympathieke Guido Brunetti. De ontknoping blijkt nog wel verrassend te zijn, hoewel Leon in onvoldoende mate Brunetti's overtuiging van hoe het gegaan is op mij over kan brengen. Tot slot hoop ik dat deze boeken voortaan een verklarende woordenlijst van gebruikte Italiaanse en Latijnse uitdrukkingen gaan bevatten. Naar de meeste uitdrukkingen kan ik wel raden, maar het is handiger om het zeker te weten.