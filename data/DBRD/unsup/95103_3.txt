Ok√©, ik heb er bijna 4 sterren voor gegeven. Die zijn mogelijk verdiend want het boek is spannend en vlot geschreven. Maar er wringt toch ook een hoop aan dit boek hoor!

Een verhaal waarin de hoofdpersoon wordt neergezet als een (min of meer) normaal persoon maar uiteindelijk een soort Superman blijkt te zijn. Iemand die langer dan de meest geharde terrorist waterboarding kan weerstaan. Iemand die zich kan laten afranselen zonder te breken. Iemand die zo slim is dat hij alles wat er toe doet weet te doorzien. En natuurlijk de persoonlijke achting van de President weet te krijgen etc. etc. etc. (echt de lijst gaat nog veel langer door)

Dat maakt dit verhaal zo ongeloofwaardig dat het haast komisch begint te worden. Het is duidelijk geschreven als een filmscript. Een zoveelste kloon van James Bond. Inclusief rondvliegende speedboten en een einde met een mooi zeilscheepje die de ondergaande zon tegemoet vaart.

Is het daarom een slecht boek? Nee hoor, als je op zoek bent naar spannende pulp dan kom je er zeker mee weg. Het is bijzonder vermakelijk om te lezen en de plotjes rollen verrassend voorbij. Maar daarom kan je het nog geen 4 of 5 sterren geven. Dan moet het verhaal toch echt wat meer diepgang krijgen.