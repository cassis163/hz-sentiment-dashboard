Via Facebook ben ik één van de ambassadeurs geworden van het
nieuwste boek van Carry Slee ‘Kapot’, een geweldige
benaming, al zeg ik het zelf. Hoe trots ik ben, dat ik het nieuwste
boek als één van de eerste Nederlanders in huis had. Van mijn
lievelingsschrijfster en dan nog wel de ongecorrigeerde versie.
Maar toen kwam het lastige gedeelte. Dan moet er natuurlijk wel een
recensie uit volgen. Ik heb hem in één week aan mijn groep 8
voorgelezen, waar ik stagiaire ben, omdat ik de pabo doe. Met z’n
allen vonden we het een geweldig mooi boek. Er wordt een
thuissituatie in beschreven, waar heel veel kinderen mee te kampen
hebben. Veel kinderen kunnen zich inleven in dit boek, omdat het
heel herkenbaar is. Is het niet bij henzelf, dan wel bij een
vriendje of vriendinnetje thuis. De werkelijkheid wordt hier zo
goed in beschreven, ook met de nieuwste technologie, dat het gewoon
ontzettend makkelijk wegleest. Mijn kinderen van groep 8 waren
allemaal aan mij gekluisterd, terwijl ik het boek voorlas. Echt een
aanrader voor jong (12+) en oud, want ik zelf heb het binnen 2
dagen uitgelezen en ik ben inmiddels al volwassen. Ook als
volwassenen is dit een geweldig leuk boek, waarin ik heel veel
aspecten herken. Hoe de thuissituatie precies in elkaar zit, ga ik
nu niet vrijgeven. Daarvoor zal je zelf het boek moeten aanschaffen
en lezen, wel een echte aanrader om te doen!