Tweede deel uit de serie rond Jensen en Sander. Beetje jammer is dat er in het tweede deel al zo veel van deel 1 wordt weggegeven dat het weinig zin heeft die die ook nog te lezen. Jammer omdat Jacobsen een zeer goed plot met geloofwaardige (en gebutste) hoofdpersonen op papier zet dat gedurende de volle lengte van 450 blz. blijft boeien. (meestal is dat niet zo.)
Het thema 'islamistische terreur in West-Europa' door Arabische migranten is helaas erg actueel, zoals vandaag in Brussel weer is gebleken.
Zoals gezegd is het plot goed uitgewerkt en zeer verrassend vooral naar het einde toe. Bovendien wordt je als lezer voortdurend op het verkeerde been gezet.
Minpuntje zijn de kleine (vooral technische) foutjes en onvolkomenheden. Een beetje meer research had dat kunnen verhelpen. Vooral de feiten rond de massamoord in Sabra en Shatila in 1982 hadden wat beter weergegeven kunnen worden, nu is het wel erg kort door de bocht.
Niettemin een aanwinst en hopelijk is deel drie spoedig verkrijgbaar.