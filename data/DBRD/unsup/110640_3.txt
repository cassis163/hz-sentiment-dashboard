Een cruciale rol is weggelegd voor Emma (M). Ze woont alleen op een woonboot, is net afgestudeerd en heeft een Kroatische vriend. Hij woont in Kroatië en is altijd druk waardoor ze elkaar maar sporadisch zien. Emma beheerst de Slavische taal goed en wordt zo af en toe door de recherche gevraagd om hen te assisteren bij enig afluisterwerk. Dit alles uiteraard onder strikte geheimhouding.

Als Emma drie Slavische mannen die ervan verdacht worden een aanslag te beramen af zit te luisteren slaat de schrik haar om het hart als ze de stem van een vierde man hoort. De stem komt haar wel heel bekend voor. Maar hij had haar toch verteld dat hij niet naar Nederland kon komen, maar hoe kan het dan dat? Is hij wel wie hij gezegd heeft te zijn? En wat moet ze doen met deze informatie? Moet ze vertellen dat deze vierde man persoonlijk kent? En wie is toch de geheimzinnige opdrachtgever?

Een tweede belangrijke persoon is Titus. Hij is conciërge in een luxe hotel en heeft samen met zijn whizzkid vriend en ingenieus pan bedacht om makkelijk veel geld te verdienen. Welk plan dit is ontsluiert zich gedurende het verhaal. Belangrijker is zijn relatie tot Emma en zijn rol als conciërge. Want wie meldt zich aan als gast van het hotel

Het verhaal zit goed qua opbouw goed in elkaar. Er zit veel vaart in en schreeuwt er haast om om in één keer uitgelezen te worden. Tijdens het lezen heb je het idee dat je deel uitmaakt van een zeer spannende actiefilm waarbij elke seconde telt.

Op een aantal cruciale punten speelt toeval echter een wel erg grote rol. Ook zouden sommige personen en situaties een stuk verder uitgediept mogen worden. Er wordt op een briljante wijze naar een climax toegewerkt, maar door het ontbreken van meer informatie viel de climax mij toch een beetje tegen. Dit was juist het moment waar Den Tex zich had kunnen onderscheiden wat mij betreft.

'De Vriend is een (iets meer dan) goed boek, maar of het de beste is van 2012? Echter het lezen zeker waard!