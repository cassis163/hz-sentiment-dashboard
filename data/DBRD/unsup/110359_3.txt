She's come undone is de originele titel en ligt mij veel beter. Dolores leven: haar moeder is geestelijk labiel na het verlies van een ongeboren kind en wordt uiteindelijk opgenomen in een psychiatrische inrichting. Haar vader, waar ze erg dol op is, laat haar in de steek door weg te gaan met een andere vrouw, het contact wordt akelig. Wonende bij haar strenge, weinig liefdevolle grootmoeder komt haar moeder weer terug en doet haar best voor Dolores door via een baantje te sparen voor haar toekomst. Helaas voorkomt ze niet dat Dolores wordt verkracht wordt door de bovenbuurman, en ook nog eens na een felle ouder/dochter ruzie overlijdt in een ongeluk. Keer op keer in de steek gelaten laat zij haar leven alleen nog maar bestaan uit eten en tv-kijken en na verloop van tijd weegt zij 150 kg. Na een mislukte poging om te studeren belandt zij zelf in een psychiatrische inrichting waar zij, zeven jaar later en 100 kg lichter, weer greep krijgt op de werkelijkheid. Althans, dat lijkt zo. Na een verwrongen najagen van een illusie uit haar studententijd keert ze terug naar het huis van haar oma, naar mensen die haar positiever bezien dan zij zichzelf en de mensen uit haar verleden, en voelt weer grond onder haar voeten.
Een verhaal over innerlijke strijd, impulsieve woede en afkeer, verdriet, verlies,zelf ontdekking en acceptatie.

"Onconventionele en onvergetelijke heldin" en "een fantastische en hartverscheurend geestige vrouw"????????

Nou nee, dat echt niet, wel prettig los leesbaar, heel vlot geschreven met lopende dialogen, maar het trekt mij niet bewonderd naar deze ontwikkeling te kijken. Wat staat me tegen? De vraag die mij regelmatig bezoekt is: wat maakt nou dat een persoon na traumatische ervaringen zijn leven op een manier vervolgd? De in het boek beschreven levens ontwikkeling zal bij een lezersgroep die (excuseer mijn even te korte zwart/wit gestelde mening die in een beter gesprek zich genuanceerder zou uitdrukken en waarbij ik ook respect heb voor onderdelen van hierna genoemde associaties) zich prettig voelt bij vrouw-gerichte tijdschriften, Oprah Winfrey en dr Phill. Misschien stoort me ook de uitgekauwde associatie van dikke vrouwen met walvissen, en de de bijna meditatieve newage walvisgeluiden die voor balans in ons leven zorgen.

Het boek heeft me niet gefascineerd of mee genomen, wel prettig geschreven.
Net zoals Pro heb ik nog een titel liggen: Vergeef me en onder invloed van lovende commentaren en de belofte van een ander onderwerp zal ik deze zeker gaan lezen.


Boek van de maand December 1996 van de Oprah's Book Club,waarin een respectabele diversiteit aan boeken onder de aandacht van en groot publiek werd gebracht.
Oprah's Book Club is a book discussion club segment of the American talk show The Oprah Winfrey Show, highlighting books chosen by host Oprah Winfrey. Winfrey started the book club in 1996, selecting a new novel for viewers to read and discuss each month. Because of the book club's wide popularity, many obscure titles have become very popular bestsellers, increasing sales in some cases by as many as several million copies; this occurrence is widely known as the Oprah effect.