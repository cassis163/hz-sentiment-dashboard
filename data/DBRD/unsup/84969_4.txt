Dit boek heb ik met veel plezier (en de nodige op-het-puntje-van-je-stoel spanning) op 2 dagen uitgelezen. De schrijfstijl van Jennefer is zo vlot dat je van de ene pagina naar de andere lijkt te zweven. Desalniettemin worden spannende momenten in het boek zegmaar in slow motion geschreven, zodat je de spannende momenten zelf ten volle mee beleefd met Anna.

Het boek beschrijft een verschrikkelijke gebeurtenis die jammer genoeg nog te vaak gebeurd in de wereld. Anna wordt brutaal verkracht tijdens haar eigen Sweet-Sixteen feestje. Als je dit boek leest heb je gegarandeerd even tijd nodig om alles te laten bezinken. Voor mij persoonlijk was het einde de klap op de vuurpijl, iets wat je alles behalve ziet aankomen! Verder ga ik niets verklappen; deze thriller moet je gewoon zelf gelezen hebben als je houdt van spanning, mooi uitgeschreven emoties en een onvoorspelbaar einde!

De thriller waar je het einde nooit van verwacht had.
http://BooksAndTeaCorner.wordpress.com