"Niets is meer hetzelfde. De schilderijen langs de trap, haar kamer, de posters aan de muur. Overal is de glans vanaf."

Victor en Tess hebben een halfjaar verkering en zijn stapelgek op elkaar. Dit tot grote frustratie van Victor’s moeder, zij vindt Tess niet goed genoeg voor haar zoon. Victor komt uit een heel ander milieu dan Tess. Zijn ouders hebben geld in overvloed en zijn schatrijk. Dit in tegenstelling tot de ouders van Tess, bij haar thuis moeten ze ieder dubbeltje omdraaien, sinds het bouwbedrijf waar haar vader werkte failliet ging. Drie opgroeiende kinderen om voor te zorgen, de geldzorgen groeien haar vader en moeder boven het hoofd.

"Juist die fucking ene dag deed de beveiligingscamera het niet."

"Zij kunnen nog lachen en plezier maken, maar haar wereld is ingestort."

Samen met klasgenootjes Rachel en Brahim vormt het stelletje een mooi vriendengroepje. Wanneer ze voor school een opdracht uitvoeren, belanden ze in een afgrijselijke situatie. Tijdens het filmen in de buurt, wordt er een gewelddadige overval op een juwelier gepleegd. Zonder zich ervan bewust te zijn, hebben ze belangrijk bewijsmateriaal in handen, met alle gevolgen van dien.

"Toe maar. Nog erger. Zorg maar dat je hier zelf nooit terecht komt, kind. Het bloed kruipt waar het niet gaan kan."

"Zo vader, zo dochter."

En dan is zomaar opeens alles anders en is niets meer wet ooit was. Er ontstaan barsten in een ooit zo hechte vriendschap en worden er levens verwoest. is er sprake van een vergissing of is dit bittere realiteit? Is er nog hoop of is alle hoop vervlogen?

"Nu wordt alles weer zoals vroeger. Niet alles, helaas."

Verdacht bestaat uit 49 hoofdstukken, geschreven in wisselend perspectief, voornamelijk vanuit Tess en Victor.

Carry Slee heeft een snelle, jeugdige, humoristische, inlevende schrijfstijl, die uitstekend past bij de doelgroep.

De verhaallijn van Verdacht is een tikkeltje voorspelbaar, maar we mogen hierbij niet vergeten dat het om een jeugdboek gaat. De plot zit goed in elkaar, Carry weet een leuke wending aan het verhaal te geven en werkt toe naar een spannend einde, waarin de beklemmende sfeer voelbaar is.

Tess Steenbergen en Victor Leeuwenkamp zijn stapelgek op elkaar en hebben een halfjaar verkering. Dit tot groot ongenoegen van Victor’s moeder, zij vindt Tess te min voor haar zoon. Ze komen uit een heel ander milieu. Victor zijn ouders zijn heel rijk, in tegenstelling tot de ouders van Tess, die ieder dubbeltje moeten omdraaien, sinds het bedrijf waar haar vader werkte failliet ging. De geldzorgen groeien haar vader en moeder boven het hoofd, de stress en zorgen zijn voelbaar, Drie jonge opgroeiende kinderen om voor te zorgen. En als dat nou de enige zorgen waren, van de een op de andere dag verandert hun leven volledig en is niets meer wat het ooit was.

De karakters zijn zoals altijd weer goed uitgewerkt. Carry Slee weet zich uitstekend in te leven in de belevingswereld van de jongeren, dit zorgt voor levendige personages. Dit in combinatie met de goed uitgewerkte actuele maatschappelijke thema’s die in het verhaal verwezen zijn, maakt de kracht van Slee.

De auteur schetst een realistische blik op het dagelijkse leven. Het contrast tussen arm en rijk, armoede en weelde in overvloed. Maar ook onderwerpen als vriendschap, tienerliefdes en andere puberperikelen, zeurende ouders. Alsook keuzes, vooroordelen, beschuldigingen en de bijbehorende schaamte, verdriet, verlies en het leven en de dood. Een heel gezin verwoest door één gebeurtenis. Het onbegrip en hoe hard kinderen onder elkaar kunnen zijn en elkaar keihard laten vallen. De eenzaamheid van het buitengesloten worden. En de onvoorwaardelijke liefde voor een ouder.

Verdacht, alles verwoest dankzij één gebeurtenis, vergissing of bittere realiteit?

★★★