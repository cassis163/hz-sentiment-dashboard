Een heerlijk boek met een zeer hoog tempo. Thomas komt aan bij de andere jongens die vast zitten in de de Laar en het tempo blijft het hele boek hoog. Uiteraard wil Thomas een renner worden, op zoek naar de uitgang van het labyrint dat hen omgeeft. Maar niet iedereen vertrouwt hem. Bovendien stelt hij vragen die anderen niet (durven) stellen. Als lezer voel je de tijdsdruk van de jongens, ze moeten snel het labyrint uit. De ontwikkelingen volgen elkaar snel op. Als je aan het einde van het boek adem kunt halen dan weet je een ding zeker: er gaat nog veel meer volgen.