Christina Lauren. Wat een schrijfsters... Ik kende van hen alleen nog maar de 'Stouter'- serie, maar dit was ook echt een pareltje. De schrijfsters komen steeds met iets nieuw aanzetten.

In het begin had ik geen duidelijk beeld waar het verhaal naartoe zou gaan. Het was voor mij een beetje puzzelen om te begrijpen wat er speelde. Naargelang het boek vorderde, werd dit uiteraard wel duidelijk. Het begin is eigenlijk een soort van uitleg. Misschien hier en daar een beetje versneld zodat het geen te langdradig boek zou worden.
Anders dan bij de 'Stouter'- serie heeft Christina Lauren hier haar tijd genomen. Het verhaal bouwt stevig op en de romantiek wordt meer benadrukt. De 'snelle wip en klaar' is niet aanwezig. Het is echt wel een goed onderbouwde band tussen beide personages. De personages zijn beide ook zeer sterk. Hun karakters matchen perfect met hoe ik ze voorstelde.
Qua setting is het magertjes, maar ik had ook niet het idee dat dit noodzakelijk was. Het was wel goed zo en meer hoefde het niet te zijn.
Bij het einde had ik soms het idee dat het echt te snel moest gaan. Ondanks dat ik de plot twist kon waarderen, en echt helemaal wegzwijmelende, vond ik het toch ook weer zo plots. Misschien iets te plots en bijna niet te ontdekken aan de hand van voorgaande hints.

Het is zeker een boek dat ik aanraad!