Dit is het tweede deel van het dossier Metselaer, je moet deel een gelezen hebben alvorens je dit deel gaat lezen.

Nadat bekend is geworden wat er is gebeurd met Tamara Metselaer, lijken de kaarten geschud. Degene die schuldig is bevonden wordt berecht, degene die geen blaam trof gaat vrijuit. Iedereen kan verder met zijn leven. Toch klopt er iets niet. Maar wat er niet klopt wordt goed verborgen gehouden, en niet door één persoon. De uiteenlopende gevoelens en frustraties stapelen zich op, en een climax kan niet uitblijven. Er is altijd een grens aan tolerantie en vergevingsgezindheid. Maar die grens ligt voor ieder mens ergens anders.

Gideon zit vast en probeert er in de gevangenis maar het beste van te maken. Dat het leven hem ook daar zuur gemaakt wordt, verbaasd hem niet. Rifka gaat door met haat leven maar wil nog steeds wraak. Ze weet precies hoe ze het gaat doen. Haar moeder, Bea, maakt zich zorgen om haar dochter . Mathias is op de vlucht, Clemens wil weten wat er allemaal gebeurd is. Elke hoofdstuk wordt door een van de hoofdrolspelers verteld. Met Gideon heb ik echt medelijden, hij heeft al zoveel geslikt en zelf in de gevangenis moet hij zich staande weten te houden. Het meest opvallende karakter in dit verhaal vind ik dat van Bea, die in die verhaal een zeer grote rol heeft. Hierdoor begrijp je Rifka ineens stukken beter. Ook met haar heb ik medelijden, maar dan op een andere manier. Met Mathias heb ik het minste.

Het boek is vanaf het eerste hoofdstuk spannend, het is een echte page-turner. Je moet gewoon weten wat er nu weer gaat gebeuren en je kan niet stoppen met lezen. Een paar keer denk je dat je weet hoe de vork in de steel zit , maar dan komt er weer een ander element in het verhaal waardoor je op het verkeerde been wordt gezet. Het plot is zeer verrassend, ik zag dit niet aankomen.

Dit boek vind ik beter dan deel een en krijgt dus 5 sterren.