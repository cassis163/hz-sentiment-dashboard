Met Verslingerd zet Susanne een krachtig verhaal neer dat mij wel naar de keel greep. Toch heb ik ook dit boek weer met een onvoldaan gevoel weggelegd. Het mist iets. Het verhaal van Gwen is nog lang niet helemaal verteld en ik hoop dan ook dat ik in het derde deel van de trilogie nog veel meer te weten kom. Ik wil namelijk nog weten hoe het afgelopen is met Danny, hoe Gwen alles heeft verwerkt, hoe ze is gekomen waar ze op dit moment is...
Wat voor mij niet duidelijk was toen ik aan de reeks begon, was het feit dat het om een trilogie gaat en dat is een beetje jammer. Dat zou duidelijk ergens moeten aangegeven worden want de verhalen zijn goed. Susanne heeft een vlotte schrijfstijl en gaat een moeilijk verhaal niet uit de weg. Alleen mocht het voor mij best wat meer zijn.
Maar al bij al, ik wacht vol spanning op deel drie en hoop dat mijn verwachtingen worden ingelost en alle mysteries worden onthuld. Ik ben toch wel heel benieuwd