De Da Vinci Code geschreven door Dan Brown is een boek dat de zoektocht naar de heilige Graal beschrijft. Het is een wereldwijde besteller waarvan reeds 60,5 miljoen exemplaren in 44 verschillende talen verkocht werden. Het werd in 2003 gepubliceerd door Random House. In Nederland en België werd het boek uitgegeven door de uitgeverij Luitingh. De Da Vinci code is een esotherische roman, een magisch realistische roman waarin het hoofdpersonage te maken krijgt met esoterie en geheime genootschappen. Zoals in al zijn boeken probeert Dan Brown ook hier weer om de realiteit te verwerken in een pakkende roman, we zien verschillende verwijzingen naar kunstwerken en statussen. Wetenschap wordt gecombineerd met fantasie. Het verhaal speelt zich voornamelijk af in Parijs, hier volgen we als lezer het avontuur van Robert Langdon en Sophie Neveu.
Robert is hoogleraar kunstgeschiedenis aan de universiteit van Harvard en is in Parijs om een lezing te geven over zijn nieuwe boek waarin hij de heilige Graal beschrijft. Dit onderwerp bleek een interesse te zijn van Jacques Saunière, de conservator van het Louvre. Langdon zou hem na zijn presentatie spreken, maar hij komt nooit opdagen. In het midden van de nacht wordt Robert wakker gebeld door de receptie van zijn hotel en wordt gevraagd om met een politieagent van de Franse recherche naar het Louvre te gaan. Eenmaal aangekomen komt hij tot de gruwelijke ontdekking dat Jacques Saunière vermoord is. Er wordt hem gevraagd om de symboliek van de boodschap, die naast het lichaam van Saunière op de grond staat geschreven, uit te leggen. Robert vermoedt dat hij daar is in de functie van cryptoloog maar hij wordt daar echter gehouden als hoofdverdachte in de moordzaak, en dit om twee redenen. Langdon had een afspraak met Saunière de avond van de moord maar sterker nog was dat Saunière voor zijn dood een boodschap op de grond geschreven had waarin de naam Robert Langdon vermeld stond. Met de hulp van Sophie Neveu, cryptologe en kleindochter van Jacques Saunière weet Robert uit het Louvre te ontsnappen. Achtervolgd door politie en de moordenaar proberen Langdon en Sophie het mysterie dat de conservator heeft achtergelaten, te ontrafelen.
Dan Brown heeft wederom bewezen een uitmuntende auteur te zijn, hij weet feiten op een formidabele wijze te verwerken in een verhaal waar fictie en non-fictie hand in hand gaan. Denk hierbij aan de verwijzingen naar kunstwerken van Leonardo Da Vinci of naar historische monumenten. Desondanks is het belangrijk een kritische blik te behouden, zo wordt de katholieke kerk bijvoorbeeld heel negatief benadert. Deze combinatie houd het interessant en doet je nadenken over de geschiedenis: Heeft het zo echt plaatsgevonden?, je begint meer na te denken over kunst en ondertussen volg je de verhaallijn geboeid. Het boek zit vol met climaxen, snelle perspectiefwisselingen en onverwachte wendingen. Dit maakt van het boek een echte pageturner. Voor minder ervaren lezers, vergt het boek een bepaalde hoeveelheid concentratie maar door de niet al te moeilijke zinsbouw is het voor iedereen aanbevolen. Een pakkend einde en personages waarmee de lezer zich makkelijk kan identificeren maken van het boek een totaalplaatje, of door Clive Cussler zo mooi beschreven: 'Intriges vermengd met dreiging in een van de fraaiste mysteries die ik ooit gelezen heb. Een verhaal vol enigma's achter geheimen onder raadsels.'