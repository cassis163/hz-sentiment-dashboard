3*
Spijtig genoeg viel het boek door de hoge verwachtingen die ik had tegen. De hoge verwachtingen kwamen natuurlijk door het lof voor de musical en daar zit net het probleem, dit is een boek, geen musical.

In de musical heb je prachtige nummers waar je emoties door geraakt kunnen worden en doordat dit wegviel in het boek, voelde het boek een beetje vlak aan. Voor een verhaal dat over eenzaamheid en zelfmoord gaat, wordt er vrij weinig op de emoties gespeeld en ook gaat het boek er in mijn mening te licht mee om. Ook de personages voelden soms eerder tweedimensionaal dan driedimensionaal, je leerde ze niet echt kennen en sommige voelden aan alsof ze in het verhaal zaten omdat er anders te weinig personages waren.

De schrijfstijl was wel goed, het las enorm vlot waardoor je het boek snel uit had. De stukken over Connor vond ik echt geweldig.