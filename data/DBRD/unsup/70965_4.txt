In Wacht op mij lazen we over Avery die oog in oog kwam te staan met de knappe Cam. Ga voor mij verteld over Teresa, Cams zusje. Voor haar was er altijd maar één ding belangrijk, namelijk dansen. Ze droomde er dan ook van om te groeien en een professionele danseres te worden. Helaas zorgde een pijnlijke val voor een hele verandering. Teresa raakte geblesseerd en moest daarom noodgedwongen voor een andere uitweg kiezen, een zogenaamd plan B. Teresa koos voor een opleiding tot lerares aan dezelfde universiteit van haar broer Cam, omdat dat het voor haar enigzins allemaal wat makkelijker zou maken, maar eenmaal daar verheugt zich al snel weer op het moment dat ze mag terugkeren. Enerzijds omdat haar hart volledig bij het dansen ligt en anderzijds omdat Jase, de beste vriend van haar broer daar ook studeert. Teresa is tot over haar oren verliefd op hem, maar volgens haar is dat helemaal niet wederzijds. Daarnaast lijkt Jase ook iets voor haar te verbergen. Ook met de mensen rondom haar heen lijkt het niet zo goed te gaan en hoe langer Teresa zich op de universiteit bevindt, hoe meer problemen er zich beginnen voordoen.

Ga voor mij is een boek dat vlot is geschreven en daarom ook lekker snel wegleest. Het is een combinatie van het dagdagelijkse waarin Teresa allerlei problemen ondervind, waarin je je als lezeres trouwens erg goed in kunt vinden, en het hartstochtelijke waarin je leest over twee verliefde mensen, een onmogelijke liefde en de problemen die zich daarbij voordoen. Daarnaast bevat het boek ook heel wat erotiek waarin J. Lynn zich volledig heeft laten gaan. Wat bovendien ook leuk is, is dat Avery en Cam aan bod komen. Dat is trouwens wel normaal aangezien het een soort vervolg is, maar persoonlijk had ik liever toch wat meer over hen gelezen. Hun rol was slechts beperkt.

Ga voor mij is een boek waar je helemaal in wordt meegesleurd. Het boek voldeed aan mijn verwachtingen en ik kan daarom dan ook niet wachten om het volgende boek te gaan lezen. Ik hou namelijk van dit soort boeken en vooral van Jennifer Lynn! Een echte aanrader dus. Dit boek krijgt van mij dan ook vier welverdiende sterren.