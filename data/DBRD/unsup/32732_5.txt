Een waterput graven met een naald
Turkse uitdrukking Ik ben Pelgrim Terry Hayes.

Mijn God; Een ijzingwekkende moord in Manhattan, zware drugs, vakkundig georganiseerde lynch op het Griekse eiland Santorini, een afrekening in Moskou en dan het verhaal in het Oosten.
Over een gezin wat geen gezin meer was na de publiekelijke onthoofding in Jeddah Saoedi-Arabië van de vader, daarna de enige en zeer intelligente zoon. Hij richt zich op het geloof, hij volgt zijn eigen weg, hij vecht in Afghanistan, komt via Pakistan in Beiroet, hij hoort over de kampen in Syrië, hij weet wat te doen; catch the enemy in the heart, hij is het gevaar.

Met de verpletterende en cruciale scene op het plein in Jeddah, de intense passages in de bergen van Hindu Kush ,de gruwel in de buurt van Damascus, de gevolgen van de aanval op Twin Towers in New York 11september2001, de subtiele verwijzingen naar nazi-Duitsland waarbij een foto van moeder en kind in het voormalig concentratiekamp Natzweiler-Struthof meest tot de verbeelding spreekt en de omstandigheden in het Turkse Bodrum maak ik met Ik ben Pelgrim een uiterst gevaarlijke reis. Hij, de Pelgrim, een man met een duistere ongrijpbare achtergrond, hij is de jager.

Na een complex begin in Amerika en een korte maar heftige tocht door Europa raak ik steeds meer onder invloed van de bewegingen in Ik ben Pelgrim van Terry Hayes, moeiteloos schakel ik over op de bloedstollende beschrijvingen van de gebeurtenissen in de verre islamitische wereld, het lezen in het meeslepend verhaal is dan niet meer te stoppen.

Met een wervelende, boeiende, vernuftige en spannende schrijfwijze heeft Terry Hayes met Ik ben Pelgrim een explosieve thriller geschreven van het allerhoogst kaliber, briljant