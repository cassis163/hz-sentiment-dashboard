De ietwat (nogal) naïeve Sanne ziet haar droom werkelijkheid worden.
Gesteund door haar beste vriend Dennis komt er eindelijk een eind aan de lange weg langs vele brievenbussen en uitgeverijen. Haar boek gaat uitgegeven worden!
Natuurlijk moet er nog wat bijgeschaafd worden, maar met behulp van sexy en hot redacteur Damian gaat dat wel lukken. Zeker als hij de pikante scenes uit het boek met haar wil uitproberen.
Het feit dat Damian en Dennis het niet met elkaar kunnen vinden, vindt Sanne wel erg lastig.
Want Damian heeft toch niks te vrezen van Dennis? En Dennis toch niks van Damian?

“Na alles wat Dennis heeft gedaan om mij te verrassen, verdient hij het dat ik ook eens iets voor hem doe. Dat hij het niet leuk vindt dat ik met Damian ben, zit me toch niet lekker.”

Of is ze verblind?

Leuk in dit verhaal is dat je een sneakpeakje krijgt achter de schermen van de schrijverswereld. Het leuren met manuscripten, eindelijk die uitgever en al het werk wat er nog bij komt kijken voordat het boek helemaal print klaar is.
Sanne is een heerlijke, goedgelovige jongedame die je graag af en toe even wilt knijpen om haar wakker te houden. Juist omdat het verhaalverloop best voorspelbaar is, is het des te leuker om te lezen hoe Sanne toch op situaties gaat reageren. Met veel vaart, humor en steamy scenes vlieg je door het verhaal heen zonder het weg te willen leggen.

Een heerlijk, vrolijk, sexy verhaal!