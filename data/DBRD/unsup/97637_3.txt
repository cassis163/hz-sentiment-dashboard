Schrijfster Marieke Woudstra neemt mij mee naar het Portugese platteland, om precies te zijn naar Aldeia dos Anjos. Hier wonen Bart en Marjolein tussen de hoogbejaarden bewoners van dit dorp en zij gaan ervoor om hun Portugese droom waar te maken. Dit gaat niet altijd over rozen en ook de Portugese wetgeving en de natuur helpen hen niet om dit zonder slag of stoot te realiseren. Woudstra leidt mij rond als een soort van reisleidster door het Portugese platteland, welke heel veel charme heeft maar ook rauwe randjes vertoont. Persoonlijk had ik het verhaal wat sappiger verwacht en met minder feiten, hierdoor wordt het boek soms wat langdradig. Niettemin heeft de schrijfster de hoogbejaarde bevolking van haar dorp een prachtige podium gegeven, wat zullen zij trots zijn op haar!