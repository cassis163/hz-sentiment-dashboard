Flavia de Luce, onthou die naam. In De smaak van venijn leerden we een 11-jarige bolleboos kennen die gifmengen en voor detective spelen als hobbys heeft. Het stroeve touw is haar tweede avontuur in het fictieve kleine dorpje Bishops Lacey, ergens in het Engeland van 1950.
Flavia woont met haar vader en twee zussen op Buckshaw Castle. Vader heeft het moeilijk om de financiële touwtjes in handen te houden na de dood van zijn overleden vrouw en stort zich daarom fanatiek op zijn postzegelverzameling. Dat werd trouwens de aanleiding van de misdaad uit Venijn. Daphne en Ophelia, door Flavia in de wandelig Daf en Felly genoemd, zijn de zussen/ pestkoppen die zieke spelletjes spelen met hun jongste zusje. Flavia is hen mentaal echter de baas, en reageert zich (letterlijk) af in haar laboratorium, dat haar voorvader in het kasteel heeft achtergelaten.
De intrige van dit boek begint wanneer Rufus en Niala precies in Buckshaw in panne vallen. Rupert is een bekende poppenkastspeler, die een populair programma heeft op de BBC. De geslepen dominee doorziet de aardse gebreken van het koppell en verleent hen hand- en spandiensten. In ruil verkrijgt hij twee gratis voorstellingen. Bij de avondvoorstelling, voor de ogen van het hele dorp, vindt Rupert echter de dood. Flavia heeft onmiddellijk door dat de elektrocutie geen ongeluk is.
Als bijdehand maar vooral zelfverklaard hulpje van inspecteur Hewitt gaat ze op onderzoek uit. Ze rent door het hele dorp, op zoek naar de waarheid. Maar ze stoot op heel wat geheimen van enkele dorpelingen, die beter het daglicht niet hadden gezien. .
Met dit tweede deel uit de Flavia de Luce cyclus (al 6 boeken in het Engels), is het nu al duidelijk dat dit een serie wordt om duimen en vingers van af te likken. Flavia combineert haar jeugdige schalksheid met een bovennatuurlijke intelligentie die menig volwassene verrast. Schrijver Bradley hanteert hierbij een heerlijk spottend timbre waarbij je vooral geniet. Een Cozy Mystery dat recht naar