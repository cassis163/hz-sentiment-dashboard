Het verhaal van Barnum Nilsen en ook een beetje van zijn halfbroer Fred.
Barnum groeit op te midden van drie vrouwen, te weten zijn moeder Vera, zijn grootmoeder Boletta en zijn overgrootmoeder , die wordt aangeduid met de naam ‘de Oude’. Zijn vader is heel vaak op (zaken)reis.
Barnum kijkt erg op tegen zijn oudere halfbroer Fred en vindt diens mening over van alles en nog wat uitermate belangrijk, hoewel hijzelf een veel frissere kijk op de dingen heeft. In zijn puberteit raakt Barnum bevriend met Peder en Vivian, met de laatstgenoemde trouwt hij uiteindelijk ook, terwijl Peder zijn manager wordt, als Barnum eenmaal scenarioschrijver is geworden.

Het verhaal is meer dan 600 bladzijden lang, maar dat is niet erg want het wordt nergens langdradig of saai. Ik ga hier niet de gehele inhoud verklappen, want dat vind ik altijd jammer voor degene die het boek nog niet heeft gelezen en dat wel van plan is.

Ik zal alleen nog vertellen, dat ik van Lars Saabye Christensen al eerder een boek had gelezen, namelijk ‘The Beatles’, in het Nederlands ‘vertaalt’ als ‘Yesterday’. Dat is een coming-of-age-roman over vier vrienden die opgroeien in Oslo en helemaal gek zijn van The Beatles. Dit is één van mijn absolute lievelingsboeken, en ‘De Halfbroer’ haalt dat nivo wat mij betreft niet, maar er zijn genoeg andere lezers en recensenten heb ik gezien, die ‘De Halfbroer’ een veel mooier boek vinden dan ‘Yesterday’, zo zie je maar weer eens dat smaak gelukkig persoonsgebonden is, en dus per definitie kan verschillen. Niets houd je dus tegen om dit boek te gaan lezen. Veel plezier ermee.