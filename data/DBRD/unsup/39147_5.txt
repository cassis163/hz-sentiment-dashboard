De ondertitel verklapt al dat dit boek een diepdonkere bladzijde uit de recente geschiedenis vertelt, maar toch slaagt de auteur er in om het verhaal ernstig en af en toe luchtig te brengen. De vriendschap tussen het hoofdpersonage en de hond deed me vaak denken aan de relatie die Nello had met Patrasche in het boek 'Een hond van Vlaanderen'.
'Zullen we samen schuilen' is een van die vele boeken, die zich afspelen in WW2, die leerkrachten geschiedenis aan hun leerlingen zouden moeten aanbevelen wanneer ze dat thema aansnijden in de klas. WW2 was jammer genoeg meer dan alleen Anne Frank en Auschwitz.