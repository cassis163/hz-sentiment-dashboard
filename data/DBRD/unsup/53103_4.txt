De boeken van Simone Van Der Vlugt, Saskia Noort, Nicci French enz. worden vaak beschreven als boeken voor vrouwen. Wel, ik kan zeggen dat ik als man ook van deze boeken kan genieten. Ik vond Schaduwzuster een goed boek. Spannend en origineel vind ik de afwisseling tussen de twee hoofdpersonages die het verhaal "vertellen" vanuit hun eigen ervaring. Dat het niveau van het boek niet hoger ligt dan dat van de gemiddelde Libelle lezer(es) vindt ik een belachelijke opmerking, niet elk boek moet moeilijk of ingewikkeld zijn. Gewoon een spannend boek met een goed verhaal en geloofwaardige plotwendingen kan ook heel leuk om lezen zijn. En dat is met dit boek het geval!