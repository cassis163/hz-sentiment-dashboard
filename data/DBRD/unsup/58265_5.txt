"Een onbreekbare band" is het vierde boek in de serie Drägan Duma. Dit deel speelt zich voor de trilogie af en is dus afzonderlijk te lezen. Het is echt een schitterend verhaal, waarin een band met tweebeners en Drägan vol passie is beschreven. Niet alleen de band, maar ook de gevechten en het overleven ervan, maken het dat je blijft lezen. Alle emoties zijn zo puur, dat de vriendschap als vertrouwd aanvoelt, de liefde straalt en de overlevingsdrang je de tanden op elkaar laat zetten, het is alsof je erbij bent. De pijn, het verdriet zijn zo voelbaar, dat soms de tranen over je gezicht lopen. Patty van Delft heeft de magie om met haar woorden, het verhaal als een levensechte film in je hoofd af te laten spelen. De onbreekbare band zelf is ook zo bijzonder, elkaar verstaan zonder dat je van dezelfde oorsprong bent, is gewoon om jaloers op te worden. Het ontstaan van het verbond wordt uitgelegd, mede als de geschiedenis er rond omheen, daarin wordt het duidelijk waarom er onderlinge verschillen zijn ontstaan. Van vrouwe van Silverfang naar Drägannymare, is iets wat Feniksa met bloed, zweet en tranen moet ondergaan. Of ze daarbij de vrijheid krijgt die ze voor ogen heeft, is nog maar de vraag. Dit verhaal is echt een meesterwerk, die je zeker als fantasy liefhebber gelezen moet hebben. Eén voordeel is dat als je net als ik in boek 4 begint, je nog drie boeken hebt om te lezen, namelijk:

Boek 1 – Zij die hoort
Boek 2 – Bondgenoten en Verraders
Boek 3 – Het Zwarte Kristal