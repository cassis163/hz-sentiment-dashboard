Wanneer er een jonge vrouw wordt vermoord en gekruisigd, wordt Fenny op de zaak gezet. Zo begint het boek. De tweede verhaallijn vertelt het verhaal van het politieke gekonkel naar aanleiding van de burgemeesters verkiezing. De personages en die zijn nogal talrijk maar worden goed beschreven en realistisch neergezet. Je kan je dan ook echt in Fenny inleven tijdens haar speurtocht naar de dader van de moord. De plot zit goed in elkaar, al in het begin worden de verhaallijnen uitgezet en komen op een gegeven moment weer netjes bij elkaar. De schrijfstijl is wel prettig, het boek heeft korte hoofdstukjes en een eenvoudige schrijfstijl en leest daarom prettig weg. Geen hoogspanning, maar een gedegen en boeiend verhaal dat zeker garant staat voor weer de nodige uurtjes spanning en ontspanning.

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren