Sluipwesp is het thrillerdebuut van Annerieke de Vries, een debuut waar ze lang aan heeft gewerkt maar het is een zeer geslaagd debuut geworden.
Maud is een jonge vrouw met een psychiatrische achtergrond en woont alleen. Haar narcistische ex echtgenoot heeft ervoor gezorgd dat hun zoontje niet meer bij Maud kan wonen.
Na haar opname krijgt ze werk als mortuariummedewerker. Met een achtergrond als kapster en grimeuse is Maud de juiste persoon voor deze baan. Ze doet alle moeite om ervoor te zorgen dat de overledene tot in de puntjes verzorgd is voor het laatste, definitieve afscheid.
Annerieke de Vries beschrijft dit op een bijzondere ingetogen, respectvolle manier maar schuwt een beetje humor ook niet waardoor het realistisch overkomt.
Het leven kabbelt wat voort voor Maud totdat Sjoerd, een vriend van Maud wordt binnen gebracht. Hij heeft een fataal auto-ongeluk gehad. Slechts weinig mensen zijn op de hoogte van hun vriendschap. Bij het verzorgen stuit Maud op geheimen rondom Sjoerd en ze besluit op onderzoek te gaan.
Niet iedereen is blij met haar zoektocht en Maud loopt zelf gevaar.
Maud komt zelfs achter de verblijfplaats van haar zoontje maar werkt zichzelf steeds verder in de nesten.
Een uitstekend debuut van Annerieke de Vries, een fijne schrijfstijl waarin heden en verleden elkaar afwisselen. Actuele thema's zoals geestelijke â€“ en lichamelijke mishandeling, psychiatrie en de dood worden niet geschuwd. Het is een boek waarin langzaam de onderhuidse spanning wordt opgebouwd, een mooi plot en een verrassend eind. Ik kijk uit naar een volgend boek!