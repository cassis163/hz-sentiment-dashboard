"Bloed is dikker dan water" is de debuutroman van Timo Bruijns. Timo (1979) is schrijver in het mediateam van Ajax. Timo heeft een vlotte manier van schrijven en door de korte, makkelijk lezende zinnen, zit je meteen in het verhaal.
Tommy is geslaagd voor zijn havodiploma en zijn familie wil dit vieren met een barbecue voor familie, vrienden en buren. Tommy woont samen met zijn moeder, zus en oma. Vader is machinist op de grote vaart en woont gescheiden van zijn gezin. Tommy heeft het nog steeds moeilijk met de afwezigheid van zijn vader. De barbecue is tevens een afscheid, want Tommy zal de volgende dag naar Engeland vertrekken, dat is zijn droom die uitkomt na het behalen van zijn diploma.
Het milieu waarin Tommy opgroeit is een éénoudergezin in een volksbuurt. De familie en vrienden worden door de schrijver zeer duidelijk en het veel humor beschreven.
Het verhaal wordt verteld vanuit de actualiteit met flashbacks naar zijn jeugd. Het verhaal begint vol humor, is luchtig, maar eindigt ontroerend.
Het verhaal blijft wat oppervlakkig, is in het midden wat langdradig naar mijn smaak, maar de humor en het einde maken dat ik **** sterren geef aan dit boek.