"Hier zijn zonder haar is als op een dagwandeling gaan zonder water. Je overleeft het wel, maar het is beslist niet ideaal" ~ p41.

Een hele bijzondere, bijna spirituele young adult waar ik echt van genoten heb! Prachtig om te lezen hoe ellende mensen kan verbinden, hoe vertrouwen hersteld kan worden en de kracht van velen samen komt tot een.

"De wesp in mijn hart heeft denk ik van de honing gegeten. De honing van hoop en vertrouwen." ~ p187.

De kracht van velen is het vervolg op Voorlopers, waarin wij kennis hebben gemaakt Emma en Precursor. In dit tweede deel begint er weer een nieuw schooljaar en is het tijd voor Emma om aan de Circelceremonie deel te nemen. In het kamp heerst er een onbekend virus en tijdens de ceremonie vallen 3 bewoners flauw, met alle gevolgen van dien.
Het lijkt er op dat het virus hun Voorlopers-vaardigheden aantast. Alles word op alles gezet om de oorzaak Ã©n de oplossing te vinden, maar ze moeten snel zijn want het virus lijkt steeds sneller om zich heen te slaan!
Wat is het toch heerlijk om de groei van een auteur mee te maken als lezer.  Waar er in deel 1 nog een wat jeugdigerige toon aanwezig was, is er nu echt een omschakeling gemaakt naar YA. En mooi hoe het spirituele een plek heeft gevonden in dit verhaal. Wel had er voor mij hier en daar iets meer tempo in gemogen, en wat spanningspieken toegevoegd mogen worden. Het verhaal leent zich daar prima voor. Het leest nu meer als een roman, terwijl de elementen zeker aanwezig zijn om het nog spannender te maken. Maar goed, dat is puur mijn mening natuurlijk!

"Echte kracht zit in de wil vol te houfen als je kwijt bent waarvoor je leeft." ~ p216.

Ik ben echt enorm trots op Mirjam Hildebrand na het lezen van dit tweede deel. De lat ligt vaak enorm hoog na het schrijven van een eerste deel, en ze heeft het zeker waar gemaakt. Ik hoop de stijgende lijn te blijven zien in haar volgende boek, waar ik nu al naar uit kijk!