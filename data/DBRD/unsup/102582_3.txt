Carry Slee is, denk ik, wel de meest bekende jeugdboekenschrijfster van Nederland. Ik vind het echt heel knap dat ze na al die jaren nog steeds succesvol is. Haar boeken veranderen mee met de veranderende wereld en dat vind ik bewonderenswaardig.

‘Verdacht’ vond ik in het begin best wel een beetje voorspellend. Ik had al vrij snel door wat er aan de hand was en vond sommige acties van de vier hoofdrolspelers dom en zelfs een beetje ongeloofwaardig. Maar aan de andere kant kon ik me ook wel weer voorstellen dat jongeren zulke dingen denken en doen. (Oh wat klink ik oud als ik dit zo schrijf…)

Maar dat was het begin. Tot ongeveer halverwege vond ik het boek mwah, maar later in het verhaal werd ik toch wel verrast en de ontknopig zag ik toch niet helemaal aan komen. En daar ligt dan ook de kracht van Carry Slee. Ondanks dat je denkt te weten hoe het verhaal loopt, ligt het toch net even wat anders. Dat maakt haar boeken boeiend en dat is de reden dat ze nog steeds zo succesvol is. Carry Slee gaat goed met de tijd mee en houdt de lezer goed geboeid.

Wil je meer over Carry Slee en ‘Verdacht’ weten? Op haar site kun je meer lezen en ook Carry TV kijken!

‘Verdacht’ van Carry Slee vond ik in het begin voorspellend en misschien zelfs ongeloofwaardig. Maar het einde was onverwachts en daarom draaide mijn mening om. Opnieuw een goed jeugdboek met een mooie boodschap.