Dit is een herdruk uit 1988 uitgegeven door uitgeverij Nioba. Op zijn zakenreis strandt RÃ¶sz midden in de woestijn en is gedwongen te overnachten in motel Valhalla Daar ontmoet hij bijzondere figuren, zoals het echtpaar Dahlgren, de louche Jack, de serveerster Hannah en de robot Frithjof die verlichting en vrijheid probeert te vinden door de monnik van het Spiegelende water te volgen. Zo ontspint een verhaal met bizarre en buitengewone gebeurtenissen.

Vincent zet een fascinerend verhaal neer. In zijn verhaal duiken er allerlei uitzonderlijke figuren op. In het begin weet je niet welke kant hij met het verhaal op wil gaan en dat brengt spanning in het verhaal. Dit is niet de spanning van een spannend verhaal, maar van een boeiend verhaal, van een verhaal vol mystiek en vervreemding. Het verhaal gaat vooral om de karakters, en de ontwikkeling die de hoofdfiguur mee maakt. Verder is het een studie van menselijk gedrag, de onderlinge spanning en strubbelingen die ze met elkaar hebben.

Dit boek is in geen hokje te plaatsen. Je mag het Sciencefiction of Literatuur noemen, maar voor mij is dit een boek geworden die verschillende genres samenvoegt en je een bijzondere ervaring geeft als je het leest.