De boeken van Robert Harris zijn goed. Allemaal. Sommige zijn steengoed. München 1938 hoort bij de categorie ‘goed’. Het boek beschrijft vanuit 2 verschillende perspectieven de aanloop tot de 2e WO: het Duitse verzet tegen Hitler en de Engelse hoop om een oorlog te voorkomen.
Het boek geeft een mooi inkijkje in de entourages rondom de belangrijkste leiders uit die tijd: Hitler en Chamberlain. De machtscultuur en persoonsverheerlijking rondom Hitler versus de Engelse bijna kneuterigheid rondom Chamberlain. Als lezer krijg je het gevoel dat je er zelf bij bent.
Het is een spannend boek, met een mooi historisch thema. Waarom toch niet ‘steengoed’? De karakters hadden iets meer verdieping mogen krijgen en de verhaallijn en de gemeenschappelijke achtergrond van de beide hoofdpersonen had (nog) beter uitgewerkt kunnen worden. Maar nogmaals, dat is het verschil tussen ‘goed’ en ‘steengoed’...........