VN thrillergids geeft voor het debuut Ragdoll van DaniÃ«l Cole maar liefst vijf sterren. Ik kan hier eerlijk gezegd niet in mee gaan. Ik heb het allemaal al eens eerder gelezen, en vooral beter. Het is allemaal bijzonder schokkend bedoeld en toch wil het mij maar matig boeien. Op een bepaald moment ga ik me zelfs ergeren aan de vondsten. Zelfs de naam Wolf vind ik gezocht. Nee, dan toch liever de boeken van Mo Hayder, die Cole zeker gelezen heeft. Zij weet het schokeffect van de misdaden te koppelen aan boeiende karakters, een duistere omgeving en een spannend slot. Die elementen heb ik bij Ragdoll allemaal gemist. Eigenlijk wilde ik twee sterren geven, maar omdat het een debuut is wil ik de schrijver toch nog een kans geven. Maar, vijf sterren is echt overdreven.