Het 2e deel met Lucie Henebelle. Het gruwelhuis was al een erg goed boek, dit boek doet daar niet voor onder! Ik heb genoten van de schrijfstijl en de gruwelijkheden die allemaal uit de doeken gedaan worden. Ik vond het ook erg interessant om te lezen over de amnesie waar 1 van de hoofdpersonen (Manon) mee moet leren leven. Het nieuwe kijkje in het leven van Lucie was ook erg interessant en vond het heel mooi hoe het personage verder is uitgewerkt en de verdieping in de duistere geheimen van haar verleden en hoe die lang verborgen gebleven zijn in het boek.
Ik vind het boek erg knap geschreven, de emoties komen zo duidelijk en voelbaar naar voren en het zo kwetsbaar zijn van een jonge vrouw met amnesie, verschrikkelijk gewoon. Ik leefde echt met Lucie en Manon mee en heb het laatste stuk in 1 adem uitgelezen.
Het boek is 1 groot raadsel, Thilliez heeft me steeds weer op het verkeerde been gezet wie de dader(s) waren, en zelfs de epiloog was nog schokkend.
Ik heb mij uitstekend vermaakt met dit spannende en gruwelijke boek.