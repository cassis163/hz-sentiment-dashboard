De serie:
Waarom ik nou precies op deze serie verliefd ben geworden vind ik moeilijk uit te leggen. Hier heb ik al meerdere malen mijn hersenen over lopen peinigen. Waarschijnlijk is het de enorme zelfstandigheid en het sterke feministische karakter van Ella, het hoofdpersonage. Of misschien is het de ongekende liefde waarmee de Royals, Ella in hun gezin opnemen. Of het zijn de levensechte beschrijvingen van de personages van het boek, samen met hun gezamenlijke aantrekkingskracht. Samen met de krachtige schrijfstijl van Erin Watt zorgt ervoor dat je verliefd raakt op alles en iedereen in het verhaal. Wat het maakt dat je de serie onmogelijk weg kunt leggen tot je alles uitgelezen hebt.

De Royals: geheimen
Het tweede deel van De Royals eindigde met twee enorme cliffhangers. Ik zat vol ongeloof en verbazing toen dat boek uit was en heb onmiddelijk het derde deel erbij gepakt. Gelukkig had ik deze iets voor het uitlezen van het tweede deel al gehaald, want ooh man, hier had ik niet lang op willen wachten.
' Deze Royals maken je kapot', een uitspraak die op elke cover van de Royals heeft gestaan. De Royal-broers hebben in elk deel wel op één of andere manier de indruk gewekt dat ze onoverwinnelijk waren, tot dit deel. Er komen steeds meer geheimen boven water, die direct of indirect naar de Royals leiden. Onze bad boy Reed Royal komt hierdoor in de problemen, wat ervoor zorgt dat dit deel spannend, mysterieus en geheimzinnig blijft tot het einde. Weet Reed zich uit deze ellende te redden zonder Ella en de rest van zijn familie in gevaar te brengen?
Je zult versteld staan van de ontwikkelingen die in het boek naar voren komen. Misschien dat je ze aan ziet komen, misschien ook niet.

De personages:
Wat ik het meest bijzondere vond is het personage van Ella. Over de drie delen van de Royals die ik gelezen heb, zie je bij haar de meeste ontwikkelingen ontpoppen. Van een meisje dat snel volwassen is moeten worden tot een meisje dat weer leert te genieten van het leven van een tiener. Door de opname van haar in het gezin van de Royals leert ze weer wat het is om kind/ tiener te zijn. Ze wordt opgenomen in een warm, liefdevol gezin, met de kracht en onvoorwaardelijke liefde van de 5 Royal-broers en hun vader.

Conclusie:
Een heerlijk, onweerstaanbaar, verslavend verhaal waar je stapelverliefd op wordt. Zeker de moeite waard om te lezen!