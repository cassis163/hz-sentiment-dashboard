Dominic wordt door zijn tweelingbroer Kyle gevraagd om zijn verloofde het hof te maken, omdat Kyle andere verplichtingen heeft. Na enig aandringen stemt Dominic hiermee in. De verloofde Lady Meriel is een jonge rijke erfgenaam die zich, na een tragedie in haar jeugd, in zichzelf heeft terug getrokken. Ze praat niet meer en er wordt beweerd dat ze gek is. Betoverd door haar feeÃ«rieke schoonheid ontstaat er al gauw en band tussen Meriel en Dominic. Wat natuurlijk niet de bedoeling is, want Meriel behoort Kyle toe.

Als een Wilde roos is het eerste deel van The Bride Trilogy. Drie boeken waarbij een bijpersonage in een ander deel de hoofdpersonage is. De boeken zijn goed los van elkaar te lezen.

Het is een mooi verhaal om te lezen, vooral hoe de ontwikkeling in de relatie tussen Meriel en Dominic gaat. Hoe ze elkaar stukje bij beetje beter begrijpen en meer over elkaar te weten komen.
Het is een romantisch verhaal, natuurlijk krijgen ze elkaar, maar de weg naar elkaar toe zit vol bochten en hobbels.