In verjaard vertelt Alex aan zijn vriendin Colette dat hij twintig jaar geleden een moord heeft gepleegd, nou ja, het was een ongeluk en hij weet er zelf niet meer zo veel vanaf. Maar hoe verder Colette en haar vriendin Fiona het verhaal onderzoeken hoe gekker het wordt. Want, waarom is er nooit een lijk gevonden? En hoe heeft hij hier mee weg kunnen komen? Het boek heeft een leuk idee als uitgangspunt, maar de plot had beter uitgewerkt kunnen worden. Doordat ik al vrij snel door had hoe de vork in de steel zat was het ook niet erg spannend om te lezen. Het is wel leuk geschreven en vermakelijk om te lezen, maar meer chicklit dan thriller.