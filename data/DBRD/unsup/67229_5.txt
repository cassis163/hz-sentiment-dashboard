In 2014 deed ik mee aan de leesclub van ‘De dode kamer’ door Bronja Hoffschlag, het was haar debuut en ik werd fan van de boeken van Bronja Hoffschlag, haar schrijfwijze is weergaloos goed. Nu is ‘De Skinnermethode’ uitgekomen, het tweede deel van Project X. En de belofte voor een heel spannend boek is uitgekomen, ‘De Skinner Methode’ heeft aan mijn verwachtingen voldaan, en veel meer dan dat.

Was ‘De dode kamer’ al bloedspannend, psychologisch goed onderbouwd, ‘De Skinner Methode’ is nog veel enger, zwarter en bloedstollend. Vanaf de eerste pagina ben je weer in het verhaal verdiept en er kan van alles om je heen gebeuren, je merkt er niets van, totaal in het boek verzonken. De tijd verstrijkt en voor je het weet is de avond gevallen en heb je de gehele dag gelezen.

Technisch is ‘De Skinner Methode’ volmaakt, dialogen zijn knap en alle verhaallijnen worden door de schrijfster goed in de gaten gehouden. Als lezer heb je wel concentratie nodig en tijd. Want het is een lijvig boek wederom. Hoffschlag heeft met Project X twee weergaloze boeken geschreven, en zij kan haar meten met topthrillerschrijvers in de wereld. De manier van schrijven, het taalgebruik en perfectionisme en het onderzoek zorgen voor een geweldige en boeiende thriller. En eenmaal het boek uitgelezen wil je meer, maar daar moeten we (helaas) nog even op wachten. ‘De Skinnermethode’ verdient het alle awards te winnen die er maar zijn en als het kon gaf ik zes sterren, daarmee is ‘De Skinner Methode’ voor mij De thriller van het jaar 2015.