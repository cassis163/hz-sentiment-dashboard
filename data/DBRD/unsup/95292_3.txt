Ik heb eerder Overdosis gelezen van Helen Vreeswijk en dat vond ik een goed boek, maar daar heb ik dan ook alles mee gezegd. De Stalker ligt wel meer in mijn straatje, maar ook deze was voor mij niet meer dan een tussendoortje wat lekker snel wegleest. Zeker geen boek waarbij ik op het puntje van mijn stoel zit van spanning. De uiteindelijke dader was voor mij ook niet echt verrassend en ergens voelde ik dit al aankomen.

Het leest ontzettend makkelijk, waardoor ik bij zowel Overdosis als bij dit boek sterk aanvoelde dat het hier om een Young- Adult boek ging. Daar is verder niets mis mee, want ook die lees ik erg graag maar toch had ik meer van dit boek verwacht. Ik vind het ook echt een boek wat jongeren zouden moeten lezen. Voor mij echter kan ik er niet meer van maken dan dat ik me er prima mee vermaakt heb.