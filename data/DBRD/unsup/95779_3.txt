Els Ruiters is geboren in Eindhoven en is bekend als een Nederlandse jeugdboeken- en chicklitauteur. Vorig jaar verscheen haar thrillerdebuut Geraakt, dat meteen goed onthaald werd. In het dagelijkse leven werk ze parttime als dtp-er/grafisch vormgever.

Verborgen verleden is het tweede deel van de verhalen rond rechercheur Ava van Amstel. In een tuin in Valenberg wordt bij werkzaamheden een lijk gevonden dat er al zeker al twintig jaar ligt. Rechercheur van Amstel en haar collega Rob Welsman zijn belast met de klus. Het is niet zo eenvoudig om sporen te vinden die leiden naar de dader. Ondertussen worstelt Ava nog met een gebeurtenis uit haar eigen verleden die haar achtervolgt.

Het is een prettig geschreven verhaal dat vlot leest. Ava van Amstel is een personage, ietsje ruw waar je sympathie voor kan opbrengen. De spanning in het verhaal is naar het einde toe gelijkmatig opgebouwd. De zaak en de confrontatie met haar eigen verleden krijgen daar hun ontknoping. De twee verhaallijnen storen mekaar niet.

Voor mensen die niet houden van te harde politie thrillers maar toch spanning willen is dit een heel mooi boek. Leuk als tv-serie als er nog delen volgen.