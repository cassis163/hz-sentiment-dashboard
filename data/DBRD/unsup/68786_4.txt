Schrijfvrees krijg ik ervan, maagdelijk onaangetast is de ruimte voor reacties bij dit boek. Jongens, jongens, wie is het die er 5 duimpjes stemde...... had die mij op zijn minst niet even voooooor kunnen zijn???????

Alla.
Er zitten weer eens stukjes papier tussen de bladzijden. Soms is dat heel erg "slecht" of "gewoon goed" . De meeste keren betekend het dat ik er veel over aan het denken ben.
Het eerste mooie vind ik vele zinnen die de omgeving en de sfeer weergeven.
Verder de beleving vanuit drie hoofdpersonen: Istvan, Clara en Tomas (volgorde aan de hand van het "opkomen" in het verhaal).
Heerlijk de wisseling tussen het gedachtegoed en de levens van deze drie en de vertelling van het leven van Tomas in het nu, herinneringen, "geschiedenis" , film en boek.

Genoeg gedachtegoed trouwens om nog even mee bezig te zijn:

..."Betekend dat dat de werkelijkheid eigenlijk niet te beschrijven valt?"
"Het betekend dat er op het niveau van de taal, van het spreken, meer werkelijkheden zijn. En dan heb ik het nog niet eens over de lezer."
...."Hoe iemand kijkt, vanuit welke positie, maakt zelf deel uit van die werkelijkheid."
..."de verregaande doordringing van het individuele leven door het collectieve leven, de transparantie van de individuele burger zou je kunnen zeggen, maakt het voor een schrijver moeilijk...."

Censuur, trouw blijven aan jezelf, geschiedenis (geleefd of gecreÃ«erd als leugen) en waarheid, zelf denken, tweede generatie als zijnde zelfcensuur: "het zwijgen in zichzelf" , dan toch ook een ander bedrog - het achterhouden van de waarheid om bescherming te geven, maar ook een ouder geworden man met herinneringen en liefde voor zijn overleden vrouw, die kijkt - het liefst vanaf de buitenrand.

Nog vele stukken te herlezen: dat kijken wat zich herhaald, de schilderijen in het museum wat voor een ieder een ander kader geeft vanuit en voor zijn eigen leven, regelmatig komt er een hond voorbij.....
Waarom vallen die dingen mij op in dit verhaal, tot welk doel springen ze er voor mijn ogen uit?

Fijn leesbaar, mooie beelden, genoeg gedachten die mij nog intrigeren,
ja, een mooi boek.