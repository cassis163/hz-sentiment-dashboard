Het verhaal handelt over Mike Ford. Mike is een student aan de wereldbefaamde Harvard University. Hij studeert wel goed, maar hij heeft last van schulden die hij moet terugbetalen. Dit is makkelijker gezegd dan gedaan en Mike kan gaan werken bij de Davies Group. Hier merkt hij dat niet iedereen even zuiver is en hij kan het hier niet bij laten, dus trekt Mike op onderzoek uit. Het verdere verloop van het verhaal vertelt wat Mike ontdekt en wat er gebeurt qua duistere zaken.

'De 500' is geen slecht boek, maar de eerste 120 pagina's waren moordend. Ondanks dat hebben we het boek toch uitgelezen. Gelukkig maar, wan het boek verbetert zienderogen meer naar het einde toe. De laatste paar hoofdstukken en het plot maken het feit van de eerste 120 pagina's zeker en vast goed.

Matthew Quirk rekent men misschien tot het rijtje van de grote auteurs, maar dat is hij zeker nog niet. Daarvoor moet deze auteur nog groeien in de manier waarop hij boeken schrijft en meer aandacht besteden aan het begin van een boek.

Al bij al geen slecht boek, maar hopelijk is het volgende Buzzz boek beter.