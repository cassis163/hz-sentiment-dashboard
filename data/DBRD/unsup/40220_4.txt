‘Een fijne neus voor liefde’ is een grappige en luchtige young adult met een bijzondere noot, waarbij Mimosa (of Mim) met behulp van haar neus probeert mensen te koppelen. Haar moeder heeft haar vertelt dat aromateurs niet verliefd mogen worden, omdat dan hun reukvermogen verdwijnt. Naast aromateur wil Mim ook een normale tiener zijn, ze gaat dan ook naar school en probeert een normaal leven te leiden. Dit lukt niet helemaal en dan gebeurt het onvermijdelijke: ze wordt verliefd.

Uiteindelijk komt Mim achter haar ware zelf en dan loopt natuurlijk alles goed af. Van begin tot eind heb ik genoten van dit superleuke verhaal. Stacey Lee heeft het ideale zomerverhaal geschreven, met een bijzonder verhaal, wat lekker wegleest en gegarandeerd een glimlach op je gezicht zal brengen.

Je hoeft geen bijzonder uitgewerkt verhaal te verwachten, maar wel een fijn boek wat je zeker weten zal vermaken tijdens een dagje strand. En wat je volgende zomer zeker nog een keer wilt lezen, dit boek blijft zeker even hangen. Niet een tussendoor romannetje, maar net een stapje verder.

Stacey Lee heeft met ‘Een fijne neus voor liefde’ een fijne zomer YA neergezet. Eentje die net iets meer blijft hangen, maar die wel lekker wegleest. Ideaal voor een dagje strand of zwembad!