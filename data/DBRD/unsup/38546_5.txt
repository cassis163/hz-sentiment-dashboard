Het geheim van het Nachtegaalbos is een fijn boek om te lezen.
We maken kennis met Henrietta die net is verhuist naar een huis aan de rand van een geheimzinnig bos. De verhuizing is een nieuwe start na een vreselijke brand waarbij haar broer Robert is omgekomen. De moeder van Henry is ziek van rouw en op aanraden van de dokter sluit ze zich af van de wereld om uit te rusten. Als dan de vader van Henry vanwege zijn werk ook nog weg gaat en de dokter steeds meer invloed op de rest van het gezin lijkt te krijgen, moet Henry in actie komen.

Het boek is goed opgebouwd, stapje voor stapje worden de geheimen in dit boek ontrafeld, want niet alleen het bos draagt een geheim met zich mee.
Het is erg moeilijk om het boek weg te leggen, je wil weten hoe het met Henry verder gaat. Lukt het haar om de problemen op te lossen.

De personages gezien door de ogen van Henry komen in dit verhaal, met al zijn emoties, echt tot leven.

Het geheim van het Nachtegaalbos is een echt kinderboek, het verhaal is in duidelijke taal geschreven. Niet te moeilijk, maar ook niet te kinderachtig. Hoewel moeilijke themaâ€™s zoals rouw, verdriet, ziekte en verlies in dit verhaal sterk aanwezig zijn, maakt dit het verhaal niet zwaarmoedig, want tegenover deze zware onderwerpen staat het vinden van hoop, van nieuwe vrienden, van de kracht in jezelf, centraal. Dit maakt dat dit sprookje ook voor volwassenen een pareltje is om te lezen.