Glazomania is de ongecontroleerde drang om lijstjes te maken. Ik pleit schuldig. Het is geen geheim dat ik van lijstjes hou, lijstjes
• zijn snel te maken
• kunnen afgevinkt worden, geven me het gevoel dat ik vooruit ga
• helpen bij plannen op korte en lange termijn
• helpen me te focussen
• bieden structuur
• zijn gewoon ongelooflijk leuk
‘Alles op een rijtje’ is dan ook een boek naar mijn hart, want alles kan beter, dus ook het maken – en vooral het opvolgen – van lijstjes. Ook voor wie al bedreven is in het maken van lijstjes, staan er nuttige tips in, maar het boek lijkt me toch vooral interessant voor lezers die nog niet overtuigd zijn van het nut ervan. Voor mij werd het boek soms iets te anekdotisch en simplistisch, maar het is zo opgesteld dat je gemakkelijk een paar delen kan overslaan en eruit kan pikken wat voor jou interessant is. Lees het boek en wordt in geen tijd een glazomaniak.