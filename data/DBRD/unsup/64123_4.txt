Dit is dus echt een lief en grappig verhaal. Over Don met autisme of Asperger of allebei. Ik weet het niet maar het is een aparte, die Don. Maar ook een onwijs lieve, slimme en grappige.
Hij wil graag een Echtgenote vinden en bedenkt een grappige Vragenlijst voor de perfecte kandidate. Dat alleen is al hilarisch. Dan komt hij Rosie tegen. Ze voldoet totaal niet aan het beeld wat Don had geschetst voor De Ideale Echtgenote, maar toch vindt hij haar interessant. Aardig, grappig, slim en leuk. Alleen weet hij dat zelf niet. Ze gaan op zoek naar haar biologische vader. Handige bijkomstigheid is dat Don geneticus is en weet hoe hij DNA moet testen. Dit maakt het verhaal hilarisch, boeiend en steeds is er een nieuw doel. Dat is leuk en goed bedacht van de schrijver. Ik kan me voorstellen dat wanneer er niet echt een 'doel' was geweest voor de twee hoofdpersonage, zeker gezien het feit dat Don niet van tijd verspillen houdt, dit boek al snel saai was geworden. Langdradig enzo. Zoals 'Mannen van Raan' van Martine de Jong. Dat boek deed me denken aan the Rosie Project, alleen dan een heel stuk minder goed en grappig en origineel.
Ik kreeg een grote glimlach op mijn gezicht na het lezen van het Rosie Project en heb meerdere malen hardop gelachen tijdens het lezen van het boek. Ik hoop dat het verfilmd wordt. Dat zou smullen zijn!