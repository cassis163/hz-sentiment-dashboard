Slaap is de vierde thriller op rij van Lars Kepler (het echtpaar Ahndoril)
Ik heb de vorige boeken al met veel plezier gelezen, maar dit boek spant tot nu toe de kroon.
Het lijkt wel of het echtpaar Ahndoril met elk boek beter wordt.
Het verhaal is vanaf het begin af aan heel spannend en zit goed in elkaar.
Gaandeweg wordt steeds een tipje van de sluier opgelicht, waardoor je graag wilt verder lezen, om te zien waar alle gebeurtenissen naartoe gaan.
Het boek eindigt met een regelrechte cliffhanger, waardoor ik heel benieuwd ben naar het volgende deel!
Enige minpuntje is dat er in het verhaal nogal wat onwaarschijnlijkheden voorkomen, maar dat bederft in zijn totaliteit het leesplezier niet.