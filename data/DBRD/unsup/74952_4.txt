Ontdekken dat je echtgenoot je bedrogen heeft met een andere vrouw en dat hij een zoontje blijkt te hebben bij deze vrouw is een enorm zware klap. Je echtgenoot die op 40-jarige leeftijd onverwacht overlijdt, is een nog zwaardere klap. Helaas krijgt Janine beide te verwerken, in omgekeerde volgorde.
In Een jaar na Milo beschrijft auteur Olga van der Meer hoe Janine haar man Milo verliest na een plots overlijden en hoe ze enige tijd later tot de ontdekking komt dat haar man een affaire had met een andere vrouw en dat daar ook nog eens een baby uit voortgekomen is. Vooral dat laatste is voor Janine extra moeilijk omdat zijzelf onvruchtbaar is.
In chronologische volgorde, maand per maand, worden we meegenomen op Janineâ€™s emotionele rollercoaster. Na een jaar kan ze terugblikken op een periode van intens verdriet, boosheid, twijfels maar ook dankbaarheid, onverwachte vriendschappen en zelfs een prille liefde.
Een jaar na Milo is een mooie, herkenbare roman die je in een ruk uitleest en die je even doet stilstaan bij je eigen leven. Olga van der Meer weet je door haar vlotte schrijfstijl van begin tot einde aan het boek gekluisterd te houden.