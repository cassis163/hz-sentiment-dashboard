Leuk boek, leest makkelijk weg. Het geloof zit er mooi in verweven, gelukkig kwam het niet t√© veel naar de voorgrond. Wel ergerde ik me soms aan de vele eigenaardigheidjes die de hoofdpersoon had. Waarom had hij zulke bijzondere eetgewoontes? Deed het er iets toe, of diende het enkel als manier om Mick 'interessanter' te maken? Er werd mij iets te veel de nadruk opgelegd om alleen maar willekeurig bedoeld te zijn.

Begrijp me niet verkeerd. Er zaten ook vele spannende en sterke stukjes in. Bij sommige zinnen viel me de mooie beeldspraak op, bij weer andere zinnen kwam emotie naar boven drijven. Toch had ik naar mijn idee nog iets te veel losse (detail)eindjes die, wanneer afgesloten, het verhaal nog sterker had kunnen maken. Zo werd er bijvoorbeeld niet echt uitgelegd waarom Mick graag het gevaar van stormen opzoekt. Het moet wel van belang zijn, want het boek is ernaar vernoemd...