Dat Spanjaarden een verhaal kunnen vertellen, en sfeer kunnen scheppen is geen nieuws meer: denk aan Falcones, Grandes en natuurlijk Zafon. Redondo kan zich gevoeglijk scharen in dit rijtje topautuers.
Als Manuel hoort dat zijn man verongelukt is op een plek waar hij niet zou zijn, storten langzaamaan alle zekerheden van Manuel in. Manuel reist af naar Lugo, de plek des onheils waar hij de ene verrassing na de andere te horen krijgt/ontdekt. Zo is Avaro van adel en heeft hij (in tegenstelling tot wat Alvaro altijd gezegd heeft) wel contact met zijn familie: sterker nog: hij beheert het famiiekapitaal. Wat is er gebeurd?,Waarom moest Alvero aan de kant worden geschoven en vooral: wie is de dader?
Vanaf het eerste moment neemt Redondo je mee aan de hand naar Luga voor een duizelingwekkend verhaal met prachtig uitgewerkte personages. Manuel lijkt ten onder te gaan in familiegeheimen en kerkelijk bedrog, maar mede door de hulp van de eigenzinnige luitenant Nogueira weet hij boven water te blijven.
Redondo heeft een fantastisch boek geschreven, dat je niet weg kunt leggen. Ik hoop dat er nog vele zullen volgen van haar hand.