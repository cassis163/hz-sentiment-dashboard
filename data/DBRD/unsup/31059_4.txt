Een zomer in Parijs, Dat klinkt al lekker, struinen door de straatjes van Parijs en de stad ontdekken maar gaat dat voor Sophie ook zo zijn? Ik vind het leuk om boeken te lezen die in plaatsen afspelen waar ik ben geweest. Stukjes herkennen en de plekken voor me zien als ze er zijn dus hoop ik dat Denise Grover Swank zeker plekken noemt in haar boek.

'Een zomer in Parijs' is een zomerse Young Adult roman van Denise Grover Swank. De zestienjarige Sophie vindt het helemaal niks om haar zomer in Parijs te moeten doorbrengen. Ze is boos op haar vader, die is gescheiden van haar moeder en nu op het punt staat te hertrouwen. Tot overmaat van ramp heeft Sophies kersverse stiefzusje Camille vanaf het eerste moment een hekel aan haar. Camille heeft maar een pluspunt: ze is bevriend met de wel heel erg leuke Mathieu. Hij heeft een piano waar Sophie op mag oefenen, zodat ze auditie kan doen voor het conservatorium. Even lijkt het leven Sophie toe te lachen, maar dan gebeurt er iets dat dit alles in gevaar brengt.

Een zomer in Parijs is een leuke YA echt een zomerboek om lekker te lezen in het zonnetje, in de tuin, aan het water of op het strand. Zelf had ik niet echt het gevoel dat het een YA boek is, natuurlijk gaat het over een zestienjarig meisje maar ik vond het niet kinderachtig geschreven en dat is bij sommige YA boeken wel zo. Voor ik aan het boek begon vroeg ik me af of ik plekken zou herkennen en of de schrijfster plekken zou omschrijven. Dit gebeurde zeker en ik herkende natuurlijk de bekende plekken zoals Jardin de Luxembourg, de Eiffeltoren en meer bekende plekjes. Voor Jardin de Luxembourg haalde ik zo voor me toen ze daar liepen. Altijd leuk als je op deze manier nog beter in het verhaal komt.

In het begin vond ik het wel jammer hoe Sophie en Camille met elkaar om gingen. Het was niet een klein beetje irritatie maar een enorme strijd van Camille en niet even maar heel de tijd. Het had wat minder gemogen, gelukkig heeft Sophie haar broer Eric en gaat het na een tijdje wat beter en dat maakt het lezen plezieriger. Het verhaal is verder erg leuk om te lezen, de relatie tussen vader en kinderen die verstoord is door zijn vertrek maar nu wil dat opeens alles weer goed is. Je maakt echt mee hoe het loopt en hoe ze daarmee omgaan. Sophie die een droom heeft en daarvoor wil gaan. Een mooie combinatie van drama en liefde vind je in een zomer in Parijs.

De kleine ge√Øllustreerde Eiffeltoren bij elk hoofdstuk vind ik echt erg leuk gedaan.

Heb je zin om je te wanen in de straten van Parijs dan kan dat zeker in Een zomer in Parijs