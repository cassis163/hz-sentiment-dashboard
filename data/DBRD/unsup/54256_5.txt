Zelf ben ik het boek gaan lezen, omdat ik dacht dat die hype overdreven zou zijn, maar nadat ik begonnen was kon ik hem niet echt meer wegleggen en alleen de slaap was af en toe noodzakelijk. De mensen die hier het boek als slecht beoordelen omdat hij zijn karakters niet diep genoeg uitwerkt, zijn braaf naar school geweest dat is duidelijk. Maar Dan Brown laat zien dat je ook zonder dat te doen toch een bijzonder leuke spannende thriller kan schrijven. In plaats van de karakters zo enorm mooi en goed uit te werken, heeft Dan Brown zijn theorie goed uitgewerkt. Hij heeft heel veel research gedaan en zodoende de feiten en fictie met elkaar weten te verweven dat we zelf het spoor bijster zijn in wat wel en niet waar is en dat is een van de goede dingen aan het boek. Dan Brown schrijft een theorie die eigenlijk tegen het hedendaagse Christelijke geloof in gaat. Aangezien mensen er tegen protesteren is een teken dat het boek aangrijpt en doet wat het moet doen, mensen tot denken aan zetten, het zorgt ervoor dat je dieper in het verhaal getrokken wordt. Wie niet kan inzien dat het als roman geschreven is waar gewoon de geschiedenis goed naar eigen hand gezet is, zal het misschien een niet zo'n goed boek vinden en zal blijven zoeken naar onwaarschijnlijkheden en niet kloppende 'feiten'. En die zullen er ongetwijfeld inzitten, maar ik vind het een ingenieuze constructie die zeer overtuigend overkomt. Nog eenmaal applaus voor Dan Brown en kan niet wachten om te beginnen aan zijn andere boeken