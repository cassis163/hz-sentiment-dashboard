COVER:
Mooie cover en zou het zeker nemen als ik het in de boekenwinkel zou zien liggen, zeker al omwille van de titel. Het is me niet helemaal duidelijk wat die krassen over die foto betekenen. Doet me denken aan vandalisme en woede. Ik geef deze cover 6 punten.

Ik heb dit boek aangeboden gekregen door “De Perfecte Buren” om een recensie te schrijven, en ik was ook zeer benieuwd naar het verhaal.

BESCHRIJVING:
Eva woont samen met Johan die makelaar is in onroerend goed. Hun relatie loopt nogal stroef en Eva is nogal ongelukkig en voelt zich ook altijd moe. Eva heeft 4 jaren geleden haar vader verloren en is nog altijd in de rouw, ze mist haar vader enorm.
Eva werkt samen met Stijn in een bankfiliaal, deze hebben een goede werkrelatie alhoewel Stijn tot over zijn oren verliefd is op Eva. Stijn is de jongere broer van Niek.
Lotte is getrouwd met Niek, een chirurg. Samen hebben ze een tweeling, 2 dochtertjes. Lotte is nu fulltime huisvrouw sinds de geboorte van de tweeling en houdt zich ook bezig met schilderen. Hun relatie is ook niet zo denderend op het moment en brengt nogal strubbelingen met zich mee. Lotte is op negenjarige leeftijd haar ouders verloren door een tragisch verkeersongeval. Ze is opgegroeid bij een oudere oom en tante.

Op een gegeven moment krijgen Eva en Lotte slaande ruzie en dan lees je ook hoe moeilijk Eva het heeft met deze breuk en waar andere gevoelens ook een groter rol in mee spelen. Het verdriet en de het gemis van Eva’s vader waren voor mij zeer ontroerend, je kon echt de pijn voelen hoe het werd beschreven. Lotte heeft het ook zeer moeilijk met de breuk met Eva, ze is hierdoor heel gefrustreerd en ze kan zich niet van het gevoel ontdoen dat Eva een stokje tussen hun huwelijk wil steken. Ze vindt ook dat Eva veel kapot maakt en ze weet niet of ze nog wel terug wil herbeginnen met Eva.

Deze thriller is het debuutboek van Susan Moonen en speelt zich af in Ravenstein. Het stadje wordt zeer mooi beschreven met zijn smalle straatjes en ook hoe de waterkant van de Maas wordt beschreven. Het verhaal leest heel vlotjes en je wordt meegesleurd met de innerlijke strijd die Eva heeft, deze gevoelens worden heftiger naarmate het einde van het boek. Het verhaal wordt dan ook verteld vanuit haar standpunt in de ik-vorm en ook vanuit de standpunten van Lotte en niet te vergeten de verkrachter/moordenaar. Deze beschrijft zijn lusten, zijn woede en zoals het een seriemoordenaar beaamt ook zijn slechte jeugd. Hij moordt niet om het even wie want daar zit een achterliggende reden achter. Wat ik ook raar vond was dat hij zijn slachtoffers “mijn vrouw” noemde, dat klonk bij mij in het begin toch een beetje vreemd in de oren de manier waarop hij het zei.

Het plot was voor mij teleurstellend en dit omdat ik al vroeg wist wie de dader was. Het enige positieve waren de beweegredenen van de dader en dat vond ik wel een interessant puntje.

Dit boek leest heel vlotjes, echt mooie beschrijvingen van gevoelens en plaatsen en was in no time uitgelezen. Na een pagina of 30 wist ik al wie de dader was en dit mede door het te weinig aan hoofdpersonages en ook bij sommige delen was er een spoiler die moeiteloos werd weggeven wat ik dan ook zonde vind mede omdat het zo vlotjes geschreven is. Ook een spelfout ontdekt in het boek wat ik zeer jammer vind en zeker als je weet dat er 6 proeflezers waren. Dit is een boek om tussendoor eens te lezen en ik geef het 3,5 sterren. Ik kijk wel uit naar andere boeken die ze gaat schrijven want ik heb een gevoel dat ze nog mooie verhalen zal schrijven.