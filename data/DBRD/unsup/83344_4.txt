In 2011 debuteerde A.J. Kazinski, wat het pseudoniem is van het Deense schrijversduo Anders Ronnow Klarlund en Jacob Weinreich met het goed ontvangen boek “de laatste goede man. De slaap en de dood is het tweede overigens goed los leesbare deel met de Deense politieman Niels Bentzon in de hoofdrol en kwam in Nederland in 2015 op de markt, eind 2016 verschijnt “de herboren moordenaar”.

Lang blijf je in onzekerheid wat de twee verhaallijnen waaruit de slaap en de dood is opgebouwd met elkaar te maken hebben. Aan de ene kant de verhaallijn rond de merkwaardige zelfmoord van de balletdanseres Dicte von Hauen en de andere verhaallijn rond het psychiatrische patiëntje Silke Bergman. Kazinski brengt deze verhaallijnen echter prachtig bij elkaar. Naast de twee genoemde verhaallijnen is er ook een belangrijke rol voor de uit de laatste goede man bekende personage Hannah Lund en haar worsteling met haar verleden als ze zwanger blijkt te zijn.

Het boek bevat maar liefst 540 pagina’s en toch vertelt het een verhaal wat slecht een paar dagen beslaat. In vele kort hoofdstukken met wisselend perspectief slagen de auteurs erin de spanning op te bouwen en houden je constant bij de les.
Het niet alledaagse hoofdonderwerp van het verhaal maakt het boek bijzonder en origineel, Bij bijna doodervaringen denk je misschien aan zweverigheid ten top, maar dat wordt het nooit. Wel is er een ijzersterk plot, is het boek geschreven met een rappe pen, is het spannend en is het doorlopend genieten.
Kortom een pareltje en absoluut het lezen waard.

Eindoordeel 4,5 ster

Spanning 4****
Plot 4****
Leesplezier 5*****
Schrijfstijl 4****
Originaliteit 5*****
Psychologie 4****