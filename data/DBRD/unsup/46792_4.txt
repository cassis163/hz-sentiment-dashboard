Ik heb dit boek met bewondering gelezen. Miriam is geboren met een "open ruggetje" en is daardoor vanaf het begin opgegroeid in een wereld die gecombineerd werd met ziekenhuisbezoeken , hulpmiddelen en uitdagingen. Omringd door haar lieve familie en vrienden zoekt ze telkens naar een passende oplossing om alles uit het leven te halen. Respect!

Zelf kwam dit boek op mijn pad omdat ik zelf met mijn gezondheid kamp. Het boek leest makkelijk weg maar zelf mistte ik enkele praktische tips... HOE tackel je alle obstakels? Voor Miriam en haar familie blijft het ook steeds een zoektocht in het frustrerende woud van regeltjes in de zorg, wachttijden etc. Toch lukt het uiteindelijk om een zelfstandig, sociaal en vol leven te leiden. Dit is een mooi voorbeeld waar velen iets van kunnen leren of hoop uit kunnen putten.

Miriam zou een prima woordvoerder kunnen zijn om de positie van gehandicapten in een beter daglicht te plaatsen. Zij zou deuren kunnen openen bij de politiek en zorg. Mijn stem heeft ze al binnen.