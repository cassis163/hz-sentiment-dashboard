Begin november komt Picolino in het paleis van Sinterklaas wonen.
Hij gaat de opleiding voor Zwarte Piet volgen.
Over zeven dagen vertrekt de stoomboot en hij moet alles nog leren om mee te mogen met Sinterklaas.
Elke dag leert hij iets, zoals pepernoten bakken, op het dak klimmen, de mijter van Sinterklaas borstelen.
Aan het einde van de dag krijgt Sinterklaas te horen of Pico geslaagd is.
Lukt het Pico om een goede Zwarte Piet te worden zodat hij mee mag?

Maria van Donkelaar en Martine van Rooijen maken al jaren verhalenboeken voor kinderen.
Ze vertalen, bewerken volksverhalen, sprookjes en fabels.
Wendy Panders heeft de illustraties gemaakt.
Zij tekent met een pen en zwarte inkt.
Het inkleuren doet ze met verschillende materialen zoals pastelkrijt, stift, kleurpotlood.

Zwarte Piet in Zeven dagen is een prentenboek voor kinderen vanaf 4 jaar.
Ze leren hoe het leven is in het paleis van Sinterklaas en wat Zwarte Piet allemaal moet kunnen.
Het verhaal wordt verteld in rijmpjes van 4 regels.
Regel 2 en 4 rijmen, dit heet gebroken rijm.
De illustraties van Wendy Panters zijn prachtig.
Er is zo ontzettend veel op te zien, je blijft kijken.
De illustraties beslaan steeds een dubbele pagina.
Ze zijn gemaakt in zwart-wit, de achtergrond is gekleurd en Pietje Pico is ook gekleurd.
Hierdoor springt Pico uit de tekening.
Op de binnenkant van de kaft zijn pakjes getekend met namen van kinderen erop.
Het is een heerlijk boek om voor te lezen of samen met je kind te lezen.