Zes meiden moeten het Kwaad bestrijden, alleen door hun samenwerking zal dit kunnen gaan lukken. Zes meiden die elkaar niet kennen en allemaal een bovennatuurlijke gave hebben moeten zich bundelen om zo mee te werken aan een oude voorspelling.

Totaal verschillende personages worden neergezet met hun onhebbelijkheden, hun privé leven en hun gezamenlijke strijd tegen het Kwaad. Je leert de meiden kennen, de ene bevalt je meer dan de andere, niet allemaal zijn ze gecharmeerd van hun rol als heks.

Het verhaal begint spannend met twee "zelfmoorden" maar is dit wel zo........of is er meer aan de hand in het stadje Engelsfor. Je maakt kennis met de conciërge en de rectrice van de school allebei spelen ze een rol in de strijd.
Het verhaal verteld over de levens van de meiden, hun vrienden en gezinnen. Daarnaast lees je het verhaal over de geheime missie en hoe de samenwerking verloopt, met ups en downs.

Soms wat warrig maar vooral een leuk boek om te lezen, meer nog een roman met iets fantasie als andersom.