Ik heb een aantal boeken van Appel gelezen en iedere keer ben ik na afloop teleurgesteld. Zinloos Geweld leest vlot, de plot en de manier waarop de verhaallijnen van de twee hoofdpersonen in het boek verweven worden vind ik ook goed, maar het slot ... Andermaal stelt Appel teleur door met de laatste pagina's van zijn boek mijn positieve leesbeleving om zeep te helpen. Dat de schrijver zo geprezen wordt en het boek een Gouden Strop heeft gekregen begrijp ik niet. Ik heb mijn portie Appels in elk geval gehad na dit boek.