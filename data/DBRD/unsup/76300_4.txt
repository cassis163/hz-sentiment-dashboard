Dit boek, de tweede thriller van Chris Houtman, is net als zijn eerste boek (Akte van Berouw) een spannend verhaal maar ook een aanklacht tegen conservatieve en reactionaire krachten binnen de Rooms-katholieke kerk en alle instituties die zich daarmee liÃ«ren.
Het boek draait om herondekte geschriften van een Romeins schrijver en heerser uit de tweede eeuw na Christus, Plinius de Jongere. Hij was gouverneur van een deel van Turkije tijdens het keizerschap van Trajanus. Hij was een bekend en veel publicerend briefschrijver. Veel van zijn geschriften zijn bewaard gebleven en geven een goed beeld van het leven in het Romeinse rijk in de eeuw na Christus.
Niet al zijn geschriften zijn bewaard, en als dus een nieuw geschrift opduikt is dat een belangwekkende gebeurtenis. Zeker als die brieven een mogelijk exlosieve inhoud hebben die doctrines van de Kerk omver zouden kunnen werpen.
Wat volgt is een intelligente thriller over mannen die de geschriften willen ontvreemden en verstoppen, en een jonge scenarioschrijfster en een oud-SAS lid die voor de British Museum als conservator werkt in hun strijd om de geschriften te behoeden en te publiceren. Voor die publicatie kiezen ze niet voor een boek vorm, maar voor een film.
Het boek is spannend en filmisch geschreven en bevat interessante historische informatie. Al met al een goed boek van internationale allure.