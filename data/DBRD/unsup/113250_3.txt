Het lezen van dit boek is een enorme worsteling voor me geweest. Ik hoorde van verschillende kanten erg positieve reacties en ik had het boek al tijden ongelezen in mijn boekenkast staan. Omdat ik zo nieuwsgierig was naar wat er nu zo geweldig is aan dit boek, wilde ik het per se lezen.
Achteraf ben ik blij dat ik het gelezen heb, want gedurende de laatste 100 blz. werd ik het verhaal ingezogen en vond ik het prachtig! Zo prachtig dat ik op adem moest komen toen ik het dichtsloeg.
Wat ik erg knap vind, is dat dit boek zo goed in elkaar steekt. Er is ontzettend goed nagedacht over de verhaallijnen en bevat verschillende 'genres'. Maar ik heb ook veel last gehad van de verschillende namen en door elkaar lopende verhaallijnen en 'verhalen in verhalen'. Ik vraag me dan ook af of ik alles helemaal goed begrepen heb...
Ondanks een redelijk positief eindoordeel, voorlopig even geen Carlos Ruiz Zafon voor mij...