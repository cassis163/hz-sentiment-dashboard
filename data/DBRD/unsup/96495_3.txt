Ik had nog nooit van de auteur gehoord voor ik aan dit boek begon met lezen! De titel sprak mij wel aan en de inhoud leek veel belovend! Ik houd heel erg van verhalen die zich afspelen in Engeland en Frankrijk aan het begin van de vorige eeuw zoals Downton Abbey op tv. Vol enthousiasme begon ik met lezen en het verhaal leek een heel leuk spannend verhaal te worden van Polly Smith die tot de ontdekking komt dat zij niet is wie ze denkt dat ze is. Het verhaal gaat leuk verder vanaf deze ontdekking tot dat zij naar Frankrijk reist. Plots krijgt het verhaal een heel andere wending. Eerder leek het een leuke imitatie van een Agatha Christie roman maar vanaf haar aankomst in Frankrijk krijgt het verhaal een heel sterk Barbara Cartland gehalte zodat ik steeds vaker en vaker moeite had om verder te lezen! Het leek wel op sommige momenten alsof er twee auteurs waren die dit verhaal hadden geschreven, nl een auteur voor het Engeland gedeelte en een auteur voor het Frankrijk gedeelte. Hoe verder het verhaal vorderde hoe meer en meer toevalligheden Polly Smits op weg helpen naar haar ware achtergrond en familie! En natuurlijk moest het verhaal goed eindigen dus werd alles ten dienste gesteld in het verhaal om dat te bereiken. Voor mij een ontgoocheling! Ik weet niet of ik nog andere romans van deze auteur zal lezen!