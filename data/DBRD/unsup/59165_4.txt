Het boek wordt verteld vanuit Elias, een 20 jarige jongeman die opgeleid wordt tot Masker, de elite eenheid die het Imperium bewaakt, en vanuit Laia, een jonge Geleerde die na de moord op haar grootouders en gevangenneming van haar broer contact zoekt met het Verzet.
De spanning en vaart zitten er meteen vanaf de eerste hoofdstukken goed in.
Wat mij aanspreekt is dat de twijfel, onmacht en verwarrende gevoelens van Laia en Elias zeer geloofwaardig verwoord worden.
Je leeft enorm mee met beide hoofdpersonen omdat ze allebei op hun eigen manier sterk zijn maar ook twijfelen of ze het wel goed genoeg doen.
Als je het boek uit hebt, heb je echt het gevoel dat je 2 jonge mensen hebt leren kennen die hun angsten proberen te overwinnen en te overleven in een wrede wereld.
De wrede commandant van Blackcliff martelt en verminkt haar slaven en dat wordt zo gruwelijk goed verteld door Sabaa Tahir dat je het gevoel hebt erbij te staan.
Het boek wordt meer dan terecht de YA-sensatie van het jaar genoemd!
Ongelofelijk dat dit een debuut is, ik kijk uit naar boek 2.