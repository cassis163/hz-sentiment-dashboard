Met een tiener in huis kun je niet om dit programma heen. Het was dus wel bekend dat deze jongens ver gaan om leuke, grappige en gekke dingen te laten zien op YouTube.
Ze lijken in het voorwoord zelf verbaasd over het feit dat er nu een boek over uitkomt.
Misschien krijg ik mijn tiener nu ook aan het lezen?
Het is een leuk boek, helemaal niet saai omdat je eerst leest hoe alles begon. Best grappig om te lezen dat een keer tv kijken kan leiden tot een kanaal met heel veel volgers…..ik heb net even gekeken en het zijn er 1.254.750!!
Een hippie, een kakker en een manager beginnen een youtube kanaal. Het klinkt als de eerste zin van een mop maar het is de werkelijkheid.
Na een voorstelrondje van deze drie en hun medewerkers kun je lezen en vooral bekijken hoe een uitzending tot stand komt. Daarna volgende lijstjes van bizarre of gevaarlijkste opdrachten en zelfs de ouders komen aan het woord.
Na het lezen van het boek kijk je anders naar hun werk. Wat op de pc lijkt als een snel in elkaar geschoten filmpje blijkt heel wat voeten in de aarde te hebben. Ik heb zo ontzettend gelachen tijdens het lezen van de vlot geschreven verhalen! Heerlijk!
Ondertussen zocht ik de filmpjes op want het maakt je echt nieuwsgierig naar hoe het er allemaal uitzag op youtube. De foto strips zijn grappig, mooie gezichtsuitdrukkingen en leuke teksten.
De waarschuwingen zoals “don’t try this at home” zijn tegen dovemans oren gesproken. Ai, zal ik het boek toch verstoppen?? Nee, het is gewoon te leuk om uberhaubt ín je boekenkast te leggen. Tot woensdag 17 uur!!