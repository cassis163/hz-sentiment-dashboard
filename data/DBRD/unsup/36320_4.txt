#SergePils‬ ‪#DeInsteek‬

Serge Pils, een auteur die vroeger op school al de opmerking kreeg : "Dit opstel heb jij niet zelf geschreven"
Inmiddels zijn er tientallen jaren verstreken en verrast deze auteur ons met zijn debuut De Insteek.

Een bijzonder boek, alleen al als je afgaat op de cover. Een werkbank met wat gereedschap en een vibrator. Hoofdpersoon P. werkzaam in een doe-het-zelfzaak, waar ze sinds kort, je raadt het al, ook de vibrator in het assortiment hebben opgenomen.

"Sinds kort verkochten we vibrators. Iedereen, behalve ik, had gedacht dat het een briljant idee was. Ik zag het niet gebeuren dat een vrouw in een doe-het-zelfzaak een seks-speeltje zou aanschaffen als ze er een gratis kon krijgen bij een proefabonnement op de Viva. Het leven was een aaneenschakeling van teleurstellingen."

Op het eerste gezicht is P. een saai figuur die zijn ding doet en zich verder van weinig iets aantrekt. Leer je P. wat beter kennen, dan kom je hier wel op terug en val je met deze persoon van de ene in de andere hilarische situatie. P. heeft ook zo zijn fantasieën over het plegen van de perfecte moord, maar hoe breng je die ten uitvoer.

Wat een debuut wordt hier neergezet! Een boek dat je leest met een grote grijns en lach op je gezicht. Geen standaardboek, verfrissend, zeer veel humor en enkele thrillerachtige elementen. Eénmaal begonnen in dit boek, was ik niet meer te stoppen en beleef je met P. de ene na de andere hilarische gebeurtenis.Ik heb er ontzettend van genoten en Serge heeft er dan ook een grote fan bij!

Dan blijf ik alleen nog met de vraag zitten : Had de leraar vroeger op school het bij het juiste eind en is Serge Pils wellicht een pseudoniem?
Want dat dit geschreven is door een rasauteur staat vast. Zou dit misschien een pseudoniem zijn van Jeroen Guliker, Karin En Dimitri of Ad Van de Lisdonk ? Mocht het geen pseudoniem zijn, dan is dit boek zeker aan te raden als je ook fan bent van de zojuist genoemde auteurs, maar ook als je een keer geen standaard thriller wilt maar eens enorm wilt lachen!

Ik neig tussen de 4 en 5 sterren. Voor nu geef ik het 4, als de ware Serge zich bij mij meldt overhandig ik hem/haar de 5e ster!

GENIAAL TOPDEBUUT