Net 'Papieren kind' uitgelezen. Wat een mooi en bijzonder boek! Tia staat haar kind af aan adoptieouders. Caroline, de adoptiemoeder, twijfelt eraan of ze wel een goede moeder kan en wil zijn. Juliette is de vrouw van Nathan, de vader/verwekker van het kind. Vanuit alle vier personages wordt beschreven hoe zij het bekend worden van de verschillende banden met het adoptiekind, een meisje, beleven. Bijzonder omschreven hoe de verschillende mensen vanuit verschillende belevingswerelden de dingen voelen en beleven. Uiteindelijk pakken zij allemaal hun leven op, en hoe gek ook, allemaal lijken ze er 'rijker' uit te komen voor mijn gevoel. Een aanrader!