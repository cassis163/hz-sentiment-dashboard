Een uitstekend boek geschreven door Indridason. Het is niet reuze spannend maar het is op zo'n dusdanige manier geschreven, dat het je blijft boeien tot de laatste bladzijde.
In een dorpje wordt een dode vrouw gevonden in haar zomerhuis. Het lijkt erop dat de vrouw zelfmoord heeft gepleegd. Als een paar dagen na de dood van de vrouw, een vriendin van haar bij inspecteur Erlendur komt. Deze vrouw heeft een opname bij zich waarbij de dode vrouw bij een medium in openbaarheid treedt. Erlendur begint hierdoor te twijfelen of het wel zelfmoord is geweest. Doordat er geen officieel onderzoek is ingesteld begint hij in zijn eentje het delict te onderzoeken. Hierdoor komt hij soms in vreemde en moeilijke situaties terecht, maar lukt het hem om achter de waarheid te komen waarom de vrouw tot deze daad is gekomen.