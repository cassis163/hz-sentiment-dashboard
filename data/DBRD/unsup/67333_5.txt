De zes levens van Sophie van Sarah Meuleman laat de rijke fantasie van de schrijfster op meeslepende wijze tot leven komen. De losstaande verhaallijnen lijken in eerste instantie geen verband met elkaar te houden, maar dat maakt dat voor leesbaarheid niet uit: dit is zo'n boek waar je in één ruk doorheen vliegt. En terwijl je je continue verplaatst in tijd en plaats, feiten en fictie nauwelijks van elkaar te onderscheiden zijn en je je het ene moment in het Vlaamse plattelandsleven in de jaren negentig bevindt en op de volgende bladzijde deelgenoot bent van flamboyante bon vivants leven in het New York van nu, ontvouwt zich een heldere rode draad. Die - als je denkt dat je het verhaal begrijpt - uiteindelijk toch uitmondt in een onverwachte ontknoping. Een prachtig boek, over passie en verraad, over verdriet en verwerking, en over liefde en geluk.