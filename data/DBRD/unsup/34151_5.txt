De Lanterfanter is een moderne klassieker, een psychologische roman, waarin de hoofdpersoon zich afzet tegen de normen en waarden van het Turkije halverwege de vorige eeuw. Tegen hypocrisie. Tegen het gemak de weg te volgen die allen kritiekloos volgen. Maar zeker ook een verhaal over de liefde, de ware liefde. Het verhaal is hier en daar licht erotisch te noemen maar wordt nergens banaal. De schrijfstijl is helder en zonder al te veel franje. De sfeer van het Istanbul rond de jaren 60 is heel erg mooi omschreven. Een Istanbul in een hele andere tijd. Wellicht een betere?

Wat een mooi boek. Lezen!