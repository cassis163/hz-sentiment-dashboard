Dit was mijn eerste roman van het jaar en wat voor 1! Elke seconde genieten geblazen.

Je volgt een aantal verhaallijnen. De leukste is die van de kat MacGyver. Deze kat heeft een overvolle agenda. Hij moet een mannetje vinden voor zijn baasje Jamie. Mac gaat hier echt heel ver mee. Je ziet het door zijn ogen. Hoe ziet hij zijn baasje? Hoe ziet hij de hond van de man, waar hij Jamie aan wil koppelen…… Hij is er van overtuigd dat veel mensen zijn hulp nodig hebben.

Jamie snapt er niets van. Ze denkt dat ze een stalker heeft. Mac is de enige man in haar leven. Ze heeft haar buik vol van mannen. Ze gaat nu een jaar helemaal aan zichzelf denken. Geen menselijke mannen. Maar waarom vindt ze dan steeds mannelijke kledingstukken op haar deurmat?

Bij David verdwijnen allerlei dingen. Hij móet gaan daten, van zijn beste vrienden. Maar hij is het verlies van zijn vrouw, nog lang niet te boven. Maar dan komt hij een bijzondere vrouw tegen…

Mac brengt David ook spullen van Jamie, maar de mensen lijken hem maar niet te begrijpen. Wat is er toch mis met ze? Hij besluit om andere mensen ook te gaan helpen.

Ik heb genoten van de humor en ook zitten zwijmelen. Je wordt verliefd op deze kat. De titel is daarom perfect gekozen.

Leest bijzonder goed, deze feelgood roman. Een echte aanrader!

5 verdiende sterren *****