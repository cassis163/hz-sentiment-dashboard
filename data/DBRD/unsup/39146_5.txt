Ik kende Suzanne al (Van eerdere boeken) en toen ik dus hoorde dat er een nieuwe uit kwam kon ik niet wachten om hem te lezen. De boeken van Suzanne hebben niet alleen een amusementswaarde, maar ze gáán ook nog ergens over. Dat is ook het geval met 'Reken maar.'

Dit boek gaat over Jasmine, die na een break up met haar vriend gaat verhuizen. Helemaal naar een andere stad, gewoon weg van haar oude leven. Haar buurman blijkt een ontzettend leuke man te zijn, en al snel hebben ze het héél erg gezellig. Maar toch blijkt er iets niet helemaal in orde te zijn met Quinten.

Ik heb van het boek genoten, had zelfs een paar 'OH NEE!!' momentjes. Iets dat je niet snel verwacht bij een romantisch boek. Het verhaal loopt vlot, geloofwaardig, en niet zoals bij de meeste romantische boeken, dat je denkt 'Ja, het zal wel!' Dit verhaal zou je zomaar zelf kunnen overkomen. Dat is het fijne aan de boeken van Suzanne: het zijn geen rijke zakenmannen met helicopters maar fijne, bestaande mensen en vrienden die ook zomaar echt zouden kunnen bestaan.

Een heerlijk boek om even lekker bij weg te zwijmelen (Om af toe te roepen 'Jeetje, doe niet zo DOM!" ) Om heerlijk bij te snotteren. Gewoon een boek dat van de eerste tot de laatste bladzijde boeiend blijft. Ik verheug me alweer op de volgende Suzanne!