Aaron Bachman groeit op in een bedenkelijk milieu, op school en daarnaast wordt hij veel gepest en in elkaar geslagen.
Als zijn vader iemand dood slaat en in de gevangenis belandt, meldt hij zich bij een sportschool waar de trainer van het kickboksen wel in hem ziet zitten en hem op weg helpt om een onverslaanbaar kickbokskampioen te worden, hij verdient nu geld (daar was het hem in eerste instantie om te doen) en probeert zo zijn liefdeloze moeder het financieel iets dragelijker te maken, bovendien durft nu niemand meer hem te pesten.
Het succes reikt steeds verder, ook internationaal breekt hij door en hij is the man to beat geworden, dan krijgt hij zelf een ongeluk.

Een fantastisch boek, zonder meer, wat heeft Alex Boogers het leven van Aaron treffend neer gezet, dit is al het derde boek van Booger die ik met 5 sterren beloon, hij begint zo langzamerhand tot mijn favoriete schrijvers te behoren.