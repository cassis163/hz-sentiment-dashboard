Hoewel ik wel van de boeken van Chantal van Gastel heb gehoord en recensies erover heb gelezen is Ik wist het, het eerste boek dat ik zelf van haar lees.Via een winactie kreeg ik het boek toegestuurd en het heeft even geduurd voordat ik er daadwerkelijk in begonnen ben, een reden daarvoor was o.a. dat ik een leesdip had. Om daar weer uit te komen zocht ik een boek dat je weg kon leggen zonder de draad van het verhaal gelijk te verliezen en ik had het vermoeden dat het bij dit boek wel zou kunnen. Het kan inderdaad want het is geen zware kost om te lezen maar ik wou het boek niet wegleggen als ik het eenmaal in de handen had. Wat een heerlijk boek om te lezen zeg. Ik wil zeker meer van Chantal gaan lezen. Mia beschikt over een bijzondere gave die er onder andere voor heeft gezorgd dat ze een goed lopende bloemen winkel heeft. Tijdens het lezen kreeg ik gewoon de neiging om zelf een bosje bloemen te kopen, hahaha. Ze denkt te weten wie haar liefde voor het leven is maar heeft het vloeipapier wel gelijk of kan ze zelf haar keuze maken?Het boek is een beetje ‘zweverig’ door de gave van Mia (helemaal als je zelf er nuchter bent op dat gebied) maar het is goed geschreven en daardoor komt het verhaal toch natuurlijk op me over.