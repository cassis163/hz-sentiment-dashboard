Zoals eigenlijk voor alle boeken van Linda van Rijn geldt is ook De jaarclub een leuk, luchtig boek om tussendoor te lezen.
De jaarclub van 6 meiden bestaat 15 jaar en om dit te vieren gaan ze met aanhang een weekend naar Wenen. Een avond herinneringen ophalen aan o.a. het onverwachte overlijden van een medelid tijdens hun studententijd heeft dramatische gevolgen. Wat is er jaren geleden gebeurt en wat is het verband met de gebeurtenissen in Wenen?

Het boek is makkelijk leesbaar maar heeft helaas weinig diepgang en is eigenlijk te kort om de spanning goed op te bouwen. Toch blijf ik op zijn tijd genieten van deze schrijfster. Ontspannen boeken met een spannend tintje .