Met dit boek zet Marlies Allewijn haar eerste stappen in lectuur voor volwassenen. Eerder publiceerde zij reeds twee Young adult romans.

In het boek ‘De meid’ volgen we de levensloop van Neeltje Lokerse die in Yerseke, Zeeland geboren werd in het begin van de twintigste eeuw. Haar vader overleed toen ze pas acht jaar was. Haar jongere broertje en zusje stierven eveneens op jonge leeftijd. Zoals vele meisjes in die tijd ging zij werken als dienstbode, eerst in Zeeland en na haar twintigste ook in Amsterdam en Den Haag. Het pad van deze meisjes liep niet altijd over rozen. Velen kwamen op het slechte pad terecht doordat zij misleid werden door zowel hun werkgevers als mannen die het niet zo goed met hen voorhadden.
Toen zijzelf zwanger raakte van haar Haagse werkgever en deze het kind niet wilde erkennen, noch met haar trouwen was zij zo verontwaardigd dat zij hem neerschoot. Hiermee wilde zij de aandacht vestigen op de positie van de vele dienstmeiden die hoegenaamd geen rechten hadden. Onderzoek naar vaderschap was in die tijd dan ook verboden. Door haar actie werd zij gearresteerd, kwam voor de rechter maar werd vrijgesproken waarna zij begon lezingen te geven over vrouwenrechten.

Marlies Allewijn maakt in dit boek veel gebruik van flashbacks. Aan de hand van geschreven brieven worden er sprongen gemaakt in het verhaal. Marlies Allewijn heeft een vloeiende schrijfstijl.
.