Wat als je man niets van je verleden als prostituée afweet en 10 jaar later eist je criminele vriend je opnieuw op?

Bij het lezen van "Alles te verliezen" weet ik weer waarom en wanneer een boek 5 sterren verdient!

Claire heeft een goed en mooi leven. Ze heeft een lieve echtgenoot die ook een succesvol zakenman is. Samen hebben ze 2 dochters. Zij wonen in een mooi huis en komen niets tekort. Claire is huisvrouw wat in schril contrast staat met haar leven 10 jaar eerder. Toen haar vader stierf liet hij hen achter met een berg schulden. Ze startte haar werk als prostituée om deze af te betalen, maar raakte het snel gewend om vlug groot geld te verdienen. In die periode had ze een relatie met Marius, een beruchte crimineel. Als hij voor 10 jaar de cel invliegt in het buitenland begint zij een nieuw leven. Zoveel tijd later staat Chris, de vriend van Marius, opeens voor haar neus om hen opnieuw met elkaar in contact te brengen. Ze besluit hierop in te gaan, maar wil zelf de spelregels bepalen. Claire wil kost wat het kost vermijden dat Chris of Marius haar gezin en haar huwelijk op het spel zetten. Zal haar dit lukken? Heeft Marius nog steeds zoveel vat op haar?

Vanaf het eerste moment zat ik in het verhaal. Vier dagen later legde ik na middernacht het boek weg toen ik het plot gelezen had...

Ik heb er weer een topboek bij!