Dit is een YA verhaal waarin we kennismaken met Aysel van 16, die al maanden rondloopt met het idee om zelfmoord te gaan plegen. Haar leven is toch niks waard, op school ziet niemand haar staan, haar moeder haat haar en haar vader is een crimineel. Ze wil geen zinloos en nutteloos leven leiden. Zelf haar bijbaantje maakt haar somber. Aysel bezoekt fora over hoe je je eigen dood kan regiseren , je kan er zelf een buddy vinden die gelijkgestemd is, waarmee je kan praten over je wensen en die je helpt op het moment dat je het besluit te gaan doen. Zo ontmoet ze Frozenrobot oftewel Roman, een 17- jarige jongen die ook zelfmoord wil plegen.
Ze ontmoeten elkaar een paar keer om het er met elkaar over te hebben hoe ze dan zelfmoord gaan plegen, ze hebben zelfs al een datum..Samen bespreken ze hun verrotte leven en hun drijfveer om zelfmoord te gaan plegen. Het lijkt allemaal prima uitgewerkt te zijn als de twijfels bij Aysel toeslaan. Zet ze haar wil om dood te gaan door of â€¦. Het is lastig om te kiezen.
Het boek leest vlot en ondanks het beladen en zware onderwerp is het leuk en humoristisch geschreven. Het is herkenbaar en realistisch. Je voelt met Aysel en Roman mee, het is iets waar pubers echt mee kunnen zitten. Je wilt ze zo graag helpen de juiste beslissing te nemen. Het verhaal pakt je meteen vanaf de eerste letter en je wil pas stoppen als het boek uit is.
Het is al vrij snel duidelijk hoe het verhaal gaat eindigen, maar er zit toch een stukje aan eind in dat me heeft verrast. Zo had ik het niet gedacht.
4 sterren.