Wat een indrukwekkend boek, deze "Seringenmeisjes". Of hoe het leven van zoveel jonge vrouwen door WOII ondersteboven werd gehaald en beschadigd werd. De dames in het verhaal komen uit verschillende landen en verschillende milieus, maar hun levens kruisen elkaar, als gevolg van de oorlog. Bijna elk hoofdstuk verspringt van personage en is geschreven met veel vaart, de auteur houdt er goed de spanning in. Gebaseerd op waargebeurde feiten en echte personen, is dit verhaal zeer meeslepend en aangrijpend, je moet maar eens info zoeken over Ravenbrück en Herta Oberheuser ...
Ondanks alle ellende, overheerst toch het gevoel van hoop, en de enorme vechtlust van de vrouwen, waardoor je als lezer absoluut wilt weten hoe ze zich overal doorheen hebben geslagen, en of hun leven uiteindelijk een positieve wending heeft genomen. Na lectuur van dit boek blijft één gedachte hangen: Laten we dit nooit of nooit vergeten ! Aanrader !!