Ik vond 'Veertig dagen' werkelijk een prachtig boek! Ik heb genoten
van het verhaal an sich; over de zussen Jennifer en Grace, hun
verleden, hun liefdes, de breuk, alles. En het einde maakte het
verhaal echt helemaal af en was voor mij toch verrassend. Maar wat
ik werkelijk geweldig vind, is dat er op iedere pagina wel iets
moois te lezen is. Pieter Webeling verrast me met zijn taalgebruik,
met zijn inzicht in de vrouwelijke psyche en de pareltjes van
zinnen. Voor mij kwam in dit boek alles tesamen en ik kan niet
anders dan dit boek aanraden aan al mijn leesvrienden.