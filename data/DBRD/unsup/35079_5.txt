Dit is het eerste deel in de serie Roos van de profeet. Van de 13 (of was het 17 - in ieder geval een priemgetal, zou dat bewust zijn?) ia er 1 die het spel niet meer speelt zoals de andere goden verwachten: Ahkran de Zwerver.Hierdoor is de machtsbalans verstoord. Er is dan ook een grote oorlog gaande. Misschien tegen de bedoeling van de schrijver in, maar ach ja als vrije lezer haal je er uit wat je wilt, heb ik het verloop van de tovenaarsleerling Mathew als de hoofdlijn, in ieder geval het meest aangesproken, ervaren. Mathew is de enige overlevende, naar later blijkt bewust door een god in scene gezet, hij wordt gespaard omdat de overvallers denken dat hij een mooie jonge vrouw is die heel wat zal opbrengen op de slavenmarkt. De omzwervingen van Mathew hebben mij meer geboeid dan de oorlog, waarbij ik de rest niet als oninteressant wil afdoen, zeker niet.
Ik kijk al weer uit naar het volgende deel, maar zoals ik dat altijd doe met series, daar zitten wel een aantal andere boeken tussen omdat ik nu eenmaal van afwisseling houd.