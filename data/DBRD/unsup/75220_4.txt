Halsoverkop is het debuut van Aline van Wijnen. Dit verhaal/boek is de winnaar van de vriendin schrijfwedstrijd.
Het boek gaat over Nicole, zij heeft geen relatie en qua carri√®re de laatste jaren ook geen stap vooruit gekomen. Ze heeft twee goede vriendinnen, Lora en Krista. Lora gaat trouwen, Krista zou dat ook graag willen met haar vriend, en Nicole... Die is alleen. Nou ja, alleen: ze heeft haar boeken. En dan ontmoet ze een man, een man met een boek! Ze wordt halsoverkop verliefd, zonder hem echt te kennen.

Wat een knalkleur heeft dit boek zeg! De cover zegt weinig over het boek, een half hoofd, bloemen.... jammer, het had wat mij betreft meer bij het verhaal mogen passen.

Het verhaal leest heel vlot. Geen enkel moment is saai. Het is een vrolijk boek, een echte feelgood. Met soms wat dieptepunten voor de hoofdpersoon, allemaal passend bij het verhaal en in vlotte taal beschreven.
Alleen het eind gaat wat te vlot, ook omdat het een dun boek is maar ook worden een aantal punten te snel (te kort) geschreven waardoor het wat afgeraffeld lijkt, het gaat te snel! Ik zat in het moment en dat moment was alweer voorbij waardoor het bijna geen toegevoegde waarde heeft. Jammer! Dat had wat mij betreft wat langer gemogen! Dan kreeg dit boek 5 sterren, voor nu 4! En dat is toch zeker wel een ruim voldoende!