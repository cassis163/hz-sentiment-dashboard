Bij het zien van de vrolijke vrouw op de cover verwacht je geen afschuwelijk en verdrietig verhaal te gaan lezen. Schijn bedriegt gaat hierbij zeker op.
Het is het autobiografische verhaal van Dina-Perla. In dit eerste deel maak je kennis met Dina-Perla, kan je lezen wat een afschuwelijke, verstikkende jeugd zij heeft gehad. Een jeugd waarbij je je afvraagt waarom zoveel mensen niet eerder hebben ingegrepen, waarom ze zwegen ondanks dat Dina-Perla bij bepaalde personen wel terrecht kon als ze het even niet meer zag zitten, waar de jeugdzorg was, waarom bepaalde personen in de doorzichtige praatjes van andere personen trapten. De vraag komt dan automatisch naar voren of dat nu nog zo is of dat men tegenwoordig sneller ingrijpt. Gelukkig was, en is nog steeds, Dina-Perla een sterke vrouw die de afgrijselijkste mishandelingen wist te overleven dankzij haar overlevingsmodus en uiteindelijk veel gesloten deuren heeft geopend. Ze laat zien dat er soms meer achter gesloten deuren gebeurd dan men denkt, dat het niet altijd even vredig is. Hoe ouders hun kinderen kunnen brainwashen, tegen elkaar op kunnen zetten en niet alleen hun kinderen, maar ook andere mensen. Het is dan ook bewonderswaardig hoe Dina-Perla uiteindelijk haar ouderlijk huis heeft weten te verlaten.

Lees verder op https://surfingann.blogspot.nl/2018/02/exodus-uit-de-vuurtoren-dina-perla.html.