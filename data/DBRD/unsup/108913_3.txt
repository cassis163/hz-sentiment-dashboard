Een wat autistische jongen, wiens vriendinnetje in coma geraakt door een val op de trampoline en die daardoor weer terugvalt in zijn isolement.
Zijn ouders geven hem een airsoft sniper, waarmee hij samen met buurjongens/vrienden oorlogje kan gaan spelen, in de hoop dat hij wat uit zijn isolement wordt gehaald.
De ouders hebben nauwelijks een idee hoe zij om moeten gaan met Seb en ook zijn oom komt niet verder dan wat zinloze opmerkingen en de problemen onder tafel te schuiven.

Het boek is wat traag, suggereert een zekere ontwikkeling, waardoor je nieuwsgierig blijft naar de afloop, maar leidt uiteindelijk tot niets. Het boek krijgt van mij het voordeel van de twijfel door het taalgebruik en door het prikkelen van mijn nieuwsgierigheid.