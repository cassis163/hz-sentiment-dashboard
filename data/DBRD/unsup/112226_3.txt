Het Venetiaans bedrog is het eerste boek van Steve Berry dat ik heb gelezen en waarschijnlijk ook het laatste. Het is een goede avonturenroman maar zeker geen thriller. Ik heb altijd een beetje moeite met avonturenromans omdat de verhalen vaak onwaarschijnlijk zijn. Het zal best zo zijn dat Steve Berry grondig de geschiedenis bestudeerd heeft en dat maakt het boek soms interessant. Maar het hele verhaal over het medicijn tegen aids wil er bij mij niet in. Als je daar doorheen kijkt, lees je een goed geschreven boek dat boeit. Het belang van de olifantpenningen is mij niet geheel duidelijk geworden. En er vallen heel wat doden. Ik hou het toch maar liever bij een goede Engelse thriller.