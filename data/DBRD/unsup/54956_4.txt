Een ongeluk zit een klein hoekje. Hulp kan in zo’n geval even op zich laten wachten, maar heel veel kun je zelf al doen. Spuitende slagaders & Overstromende oceanen beschrijft verschillende soorten rampen en vertelt daarbij wat jij zelf kunt doen in een dergelijke situatie.

Het boek maakt hierbij onderscheid in drie categorieën. Het begint bij rampen in en om het huis. Denk hierbij aan botbreuken, bloedingen en verslikken. Hierna volgen de grote rampen die ook weer keurig zijn onderverdeeld in verschillenden soorten: aarde, water, lucht, vuur en mensen. Tot slot zijn er nog de rampen ver weg. Hierbij gaat het om de rampen die elders plaats vinden en een soort van ver-van-mijn-bed-show zijn. Ook daar kunnen we bij helpen, al gaat het hierbij voornamelijk om manier waarop geld ingezameld kan worden.
Voordat we ons echter in al die rampen storten worden er eerst nog vier belangrijke regels gedeeld. Zo is het belangrijk om voor veiligheid te zorgen. Je moet kijken wat er precies gebeurd is en wat er met het slachtoffer aan de hand is. Indien nodig moet je 112 bellen. En ten slotte moet je het slachtoffer helpen.

Elke rampen wordt ingeleid door een interessante gebeurtenis rondom het onderwerp. Beten en steken vertelt over een jongetje dat opgroeit met een fascinatie voor slangen en zichzelf inspuit met slangengif, zodat hij immuun wordt voor het gif van de slangen waarmee hij werkt. Bij rampen zoals oorlogen en aardbevingen worden de rampen met de meeste slachtoffers benoemd. Deze informatie beschrijft het verhaal achter de rampen en daarmee komt het iets meer tot leven. Je krijgt ene beeld bij de situatie. Daarnaast wordt er uiteraard beschreven waar je zelf allemaal op moet letten en wat je allemaal kunt doen in een dergelijke situatie.
De kleurrijke tekeningen ondersteunen de teksten en zijn bovendien erg leuk om te zien. Dat maakt het voor kinderen extra leuk. Dat is een mooi extraatje, aangezien het hier vaak om redelijk heftige onderwerpen gaat.

Spuitende slachtaders & Overstromende oceanen is een mooi vormgegeven boek, met heldere teksten. Daardoor is het ideaal voor kinderen om samen met hun ouders te lezen.