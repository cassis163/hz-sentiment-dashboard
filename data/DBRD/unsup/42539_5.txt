Financieel journalist David Enrich schreef met kennis van zaken een interessant boek over het Libor schandaal. Het onderwerp van het boek is de jarenlange manipulatie van de Libor rente tarieven die in de financiÃ«le wereld gebruikt worden om miljoenen transacties te waarderen. David Enrich schetst een beeld van hard werkende mensen die constant onder druk staan om nog beter te presteren en als de resultaten tegen vallen onmiddellijk ontslagen kunnen worden. Er wordt niet alleen hard gewerkt maar ook veel gefeest en dure etentjes en reizen zijn de norm. In deze omgeving worden door een briljante handelaar langs de weg der geleidelijkheid de rentetarieven steeds vaker gemanipuleerd en wat in eerste instantie een helpende hand lijkt te zijn om een goed resultaat te tonen wordt uiteindelijk fraude.