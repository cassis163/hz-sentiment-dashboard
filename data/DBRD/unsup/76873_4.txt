Esther verhoef – Facade

Verschenen in maart 2019
Uitgeverij Prometheus
ISBN 9789044641196 , 9789044641547 , 9789044641202

=====Ze lijkt jong en onschuldig en heeft een lekker lijf.
Het sportbroekje spant strak om haar billen.
Ik blijf staan, gebiologeerd door de transpiratiedruppels op haar lippen, vol en gezwollen. Als ze praat zie ik haar tong heen en weer flitsen. Een intense tinteling jaagt door mijn kruis.=====

Iris van der Steen brengt haar zoon Levi naar zijn vriendje Bastiaan.
Die verblijft met zijn ouders, Bo en Maarten, op een camping in een caravan.
Een week later gaat Levi met zijn vader voor 14 dagen naar Zeeland.
Iris vindt het spannend omdat ze niet eerder zolang zonder haar zoon is geweest. Ze heeft zelfs nooit in het buitenland gereden.
Iris is van plan om de auto, een Defender die ze Toet noemt, van haar moeder die samenwoont met Philippe naar Portugal te brengen.
Ze moet de auto alleen nog bij de garage ophalen waar hij klaar gemaakt wordt voor de lange reis.
Philippe heeft een uitgebreide reisbeschrijving gestuurd dwars door dorpjes en langs kastelen. Zelfs de hotels zijn geboekt en er zijn verzekeringen afgesloten. Er kan niets mis gaan.

Wanneer Iris bij een benzinepomp wegrijdt pakt ze haar mobiel. Ze schrikt als er ineens iemand voor de auto opduikt en op de motorkap valt.
Er ligt een man voor de auto die wat schaafwonden heeft opgelopen.
Hij blijkt een lifter te zijn. Ineens weet ze dat ze de man eerder heeft gezien in de sportschool.
Iris biedt de man, die zich heeft voorgesteld als Mischa, een lift aan.
Samen rijden ze verder want Mischa moet in een dorpje zijn aan de Spaanse grens.
Als ze onderweg moeten overnachten wordt Iris wakker.

===== Mischa ligt niet meer naast me Een onbekende geur. Er is iets helemaal mis. Ik kom overeind en het laken zakt van me af. Op een stoel in de hoek van de kamer zit een man naar me te loeren. Als onze blikken elkaar ontmoeten krullen zijn mondhoeken in een onaangename grijns.=====


Wat een verhaal en wat heb ik het spannend gevonden.
Van het begin tot het einde voelde ik de spanning en wilde ik weten hoe het af zou lopen. Een aanrader. Esther heeft weer een geweldig boek geschreven.

Het boek begint met enkele regels uit het lied “Het gras zal altijd groener zijn” wat ik ken van Liesbeth List en Ramses Shaffy geschreven door Lennaert Nijgh. Heel toepasselijk voor dit boek.

Rotterdam, 31 maart 2019
Annemarie van de Kuilen
Ik geef dit boek 4½ *