Het is noodzakelijk dat het boekenvak af en toe reflecteert. En dat gebeurt in deze bundel, uitgeven ter gelegenheid van het 25-jarig bestaan van de Libris Literatuur Prijs. In deze bundel geven diverse schrijvers, journalisten en essayisten hun visie over de toekomst van de Nederlandstalige roman. Dat doen zij op zeer uiteenlopende wijze. De stukken zijn divers, spannend, soms humoristisch en uitermate interessant. Grotendeels zijn de stukken vanuit het perspectief van Nederland en Vlaanderen, maar een aantal stukken zijn ook vanuit buitenlands perspectief (Duitsland, Frankrijk en het Verenigd Koninkrijk). Als boekverkoper ben ik er trots op om deze bundel onder de aandacht te brengen. Lees deze bundel en geniet!