De auteur

Alexandra van Bergen (Roermond, 15 oktober 1960), beter bekend als Sandra Berg, is een Nederlandse schrijfster en woont in Zweden. Ze schreef meer dan tweehonderd romans voor de Favorietreeks. Haar eerste boek, De Nacht van de Wolf, verscheen in 2002 bij uitgeverij Ellessy. Het is een thriller die zich afspeelt in het Nederlandse Peelgebied. Haar meer recente boeken zijn voornamelijk romans. Gevangen vlinder is uitgebracht bij Z&K.

Het verhaal

Zweden. Cecelia van 6 jaar is erg boos op haar ouders. Haar moeder Anna-May en vader Walter zijn uit elkaar. En vandaag is de grote dag, dat haar moeder gaat hertrouwen met Wincent de Pincet. En die mag ze echt niet. Cecelia heeft er echt geen zin in en is tegen de draad. Als haar moeder dan boos op haar wordt loopt ze weg. Naar het veld met de vlinders. Een aardige vrouw vraagt haar mee te komen. Het is Viola. Viola heeft vroeger nare dingen meegemaakt. En is getekend voor het leven. Daarvoor moet ze elke dag haar medicijnen innemen. Dan gaat het goed. Minder goed gaat het op dat moment met moeder Anna-May. Ze raakt in paniek en wil de ceremonie niet beginnen zonder Cecelia. Want waar is haar dochter??

De elementen

De cover is kleurrijk. 2 meisjes met een rood-roze jurkje proberen een vlinder te vangen. De titel is kort en duidelijk. De vertelperspectief is 3e persoon. Vanuit het "nu" lezen we over Cecelia, die na een ruzie met haar moeder wegloopt. Daarnaast lezen we over de vrouw Viola, die erg in de war is en Cecelia wil helpen en haar meeneemt. Ook worden er stukken uit het vroegere leven van Viola blootgegeven. Als lezer krijg je mee wat ieder denkt en voelt. Met name Viola voelt zich erg angstig. Cecelia die wijzer is dan de rest van haar leeftijdgenootjes, is meer vol ongeloof. Vader Walter en moeder Anna-May verwerken het verdriet van de verdwenen Cecelia op ieder hun eigen wijze. Voor Anna-May brengt het een grote verandering te weeg en gaat zich dingen beseffen. Veel diepgang hebben de personages niet. Veel achtergronden ook niet. Als lezer blijf je in het moment van het "nu". Viola heeft wel last van flashbacks, de momenten die ze dan opnieuw meemaakt zijn niet prettig. Dat heeft haar gevormd en angstig gemaakt.

Conclusie

Gevangen vlinder is een mooie roman over de kleine Cecelia. Zij staat centraal in dit boek. Door haar stoere houding en wijsheid die ze al heeft kan ze met Viola op een manier communiceren. En dat is heel knap. Het is niet de vertelwijze die mij boeiend laat verder lezen. Sommige zinnen lopen niet echt lekker. Maar het is hier de kleine gevangen vlinder Cecelia die mij meenam in haar wereld en wat zij meemaakte.

Waardering 3 sterren

Gevangen vlinder is een mooi verhaal, maar met weinig diepgang. Na het lezen wil je meer te weten komen over de personages. Het zou het boek meer "body" geven.