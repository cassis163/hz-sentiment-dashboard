Interessant om te lezen wat het speurderswerk in 1860 inhield en hoe de media er toendertijd al opsprong. En: hoe het publiek meespeurde en brieven schreef waarin het verdachten aanwees etc. Dat het not done was om de privacy van de gegoede burgerij te schenden, zelfs niet om een moord op een kleuter op te lossen.

Ik vond het echter op een gegeven moment echt niet interessant meer om te lezen want de krant genaamd XXX schreef op die dag en wat krant YYY schreef op diezelfde dag en wat krant ZZZ schreef op die dag daarna.
Heel nauwkeurig natuurlijk en allemaal keurig onderbouwd maar het haalde de vaart eruit en maakte het een stuk saaier naar mijn mening.
Op een gegeven moment betrapte ik mezelf erop dat ik de pagina's een beetje aan het scannen was en bijna zonder interesse aan het verder lezen was (en dat is normaal gesproken zeer zeker niet mijn manier van lezen).

Aan de andere kant is de constructie van deze moord zeer goed en zorgvuldig opgebouwd en vond ik het leuk om allerlei feiten te lezen over het leven in Victoriaans Engeland rond 1860. Het is niet spannend, maar soms maakte het toch zeker wel nieuwsgierig. Maar toch, helemaal overtuigd ben ik niet...