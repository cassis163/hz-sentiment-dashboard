Een verhaal dat speelt tegen de achtergrond van de glitterwereld Hollywood. Achtergrond mag je hier letterlijk nemen, van glitter is geen sprake, wel van de donkere, vuile en vieze kantjes van Hollywood, zijn sterren en zijn mislukkingen.
Toby Peters, advocaat die net zijn neus boven water kan houden, past perfect in dit plaatje.
De plot waarin vampieren (nu ja Bela Lugosi dan toch), namaakvampieren (De Kinderen van de Nacht) en namaak-namaakvamieren (de leden onder valse voorwendsels van de Kinderen van de Nacht) een belangrijke rol spelen zit goed maar ietwat ingewikkeld in mekaar. De 2de plot waabij Peters de onschuld moet bewijzen van een moordenaar die beschuldigd werd door zijn stervende slachtoffer zelf, heeft hier schijnbaar niets mee te maken. Maar dit is Hollywood, sommige dingen zijn voorbeschikt...
Hard-boiled detective waarbij het merendeel van het geweld op Toby voor rekening van zijn broer komt, hoofdinspekteur bij de politie.
Een originele kijk en verfrissende blik op een oud en bewezen genre met goede gevolgen.