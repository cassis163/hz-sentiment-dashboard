De vrouw die wilde afrekenen is het eerste boek van deze auteur dat ik gelezen heb. Dus ook het eerste boek met een rol voor inspecteur Frederik Broman.
Het boek leest makkelijk weg. Ik had het als ebook geleend van de bieb.
Ik vond het boek niet superspannend maar was toch benieuwd naar de afloop. Wat me wel opviel was het feit dat het hele politiekorps op zoek is naar een man (Arvid) terwijl de titel is de vrouw die wilde afrekenen. Ik zat de hele tijd met iets van: waar blijft die vrouw nou, wanneer komt die nu eens in beeld?
Wel een einde wat ik niet verwacht had, doordat je helemaal meegaat in de gedachtengang van de politie.
Wat mij betreft drie sterren.