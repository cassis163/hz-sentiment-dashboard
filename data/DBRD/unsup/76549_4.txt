Een thriller waarin forensisch antropoloog David Hunter terug een hoofdrol speelt. Dit betekent dus ook dat dit verhaal een beetje van hetzelfde is (ref. De geur van de sterfelijkheid) maar dan in een andere setting. Deze keer speelt het verhaal zich af op een afgelegen eiland waar eilandbewoners een gesloten gemeenschap vormen met hun geheimen. Alle ingredienten zijn aanwezig voor een zenuwslopend spannend verhaal: een afgesloten eiland (storm), eigenzinnige eilandbewoners, moord en brand en dit overgoten met de expertise van de forensisch antropoloog.
Bovendien is het verhaal zeer vlot leesbaar en wordt het verzorgd gebracht met een zinderende ontknoping. Ditmaal 4 sterren omdat het nieuwe (bij het lezen van het eerste boek) er een beetje af is. Maar zeker een aanrader.