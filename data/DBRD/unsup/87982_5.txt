Op een hilarische en leuke manier vertelt Jonkman over het schrijven van een boek en hoe dat haar is vergaan. Ze maakt je regelmatig aan het lachen. Tijdens het lezen heb je het gevoel alsof ze bij je in dezelfde ruimte zit; alsof ze haar ervaringen rechtstreeks aan je vertelt. Dat zorgt ervoor dat je haar tips en trucs heel gemakkelijk leest.

Ik roep al sinds de basisschool dat ik boekenschrijfster wil worden; ik heb er alleen nog niet heel concreet iets mee gedaan. Jonkman geeft nuttige en handige tips, waar je echt iets aan hebt. Daarnaast geeft ze je een virtuele schop onder je kont om écht te gaan schrijven. Begin gewoon; wat heb je te verliezen? Met de opdrachtjes tussendoor zorgt ze dat je al wat meer met je verhaal bezig bent. Nu is het slechts een kwestie om écht te gaan beginnen…

‘Schrijven Kreng!’ is een geweldig boek en een absolute must-have voor iedereen die ooit een boek wil schrijven of er al mee begonnen is en vastzit. Het zal voor velen een soort schrijfbijbel worden.