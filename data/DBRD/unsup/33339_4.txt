Iris wil maar een ding, model worden. Haar beste vriendin Alix is zeer leergierig, gek op geschiedenis en totaal niet bezig met haar uiterlijk en kleding. Toch wordt juist zij gevraagd door een populair modellenbureau en ze blijkt al snel zeer fotogeniek te zijn. Binnen de kortst mogelijke tijd wordt ze met regelmaat gevraagd voor leuke opdrachten. Alix geniet er meer van dan ze had verwacht, maar Iris is flink jaloers! Brengt dit hun vriendschap in gevaar?

Alles voor de catwalk is een vermakelijk jeugdboek over vriendschap en starten in de modellenwereld, een droom die veel jongeren hebben, maar die voor maar een kleine groep waarheid zal worden. Joke Reijnders – de auteur van dit boek – schreef het verhaal vanuit het oogpunt van Alix. Samen met haar beleef je de eerste stappen in een nieuwe wereld waarin alles draait lijkt te draaien om mode en uiterlijk. Joke Reijnders beschrijft de situaties waarin Alix terecht komt op een spontane humoristische manier, zonder hier in extreem te overdrijvingen. Ze schetst een nuchter en realistisch beeld van dit populaire wereldje. Is het echt haat en nijd tussen de modellen? Moet je superknap en mager zijn? Wat zijn de leuke dingen van het vak en hoe kun je ervoor zorgen dat je schoolopleiding niet zal lijden onder een beginnende carrière? Allemaal vragen waarop je tijdens het lezen van de pageturner Alles voor de catwalk een antwoord krijgt. Aanrader!