bijzondere emoties, gevaarlijke liefdes en moeilijke vriendschappen. ,* Wat je moet weten
De zevenentwintig jarige Aimée Carter is geboren in Michigan. Ze begon al vroeg met schrijven en debuteerde in 2011 met The Goddess test, dat nu in Nederlandse vertaling is verschenen als De Godinnentest. Het is het eerste deel van vijf boeken over Kate Winters in de wereld van de Griekse mythologie. In Amerika is de serie een groot succes en in Nederland is het eerste deel goed ontvangen bij het publiek. Aimée Carter is nu bezig aan een nieuwe Young Adult serie. Maar voorlopig wachten we hier in Nederland nog op de andere vier delen over Kate Winters.
* Het verhaal
Kate Winters, een meisje van zeventien, verhuist van New York naar Eden, de geboorteplaats van haar doodzieke moeder. Ze gaat daar naar een nieuwe, kleine middelbare school. Helemaal alleen zonder vrienden of familie, met de angst dat haar moeder er met de herfst niet meer zal zijn. Ze ontmoet op school een meisje genaamd Ava die haar niet in de buurt bij haar vriendje wil hebben. Ava probeert Kate te laten verdrinken, maar Ava verdrinkt bij een ongeluk zelf. Dan komt Henry en die brengt Ava weer tot leven met zijn goddelijke krachten. Henry is de God van de onderwereld en hij wil dat Kate hem komt helpen en net als hij onsterfelijk wordt. Eerst wil Kate dat niet, maar als door haar schuld Ava voor een tweede keer sterf gaat ze met Henry mee naar de onderwereld. Daar leeft ze samen met Ava en met Henry, voor wie ze steeds meer gevoelens begint te krijgen. Zal ze slagen voor de godinnentest om met Henry te trouwen en samen met hem te heersen over de onderwereld?
* Waarom je dit boek moet lezen, of niet
De Godinnentest is een boek vol met raadsels, bijzondere emoties, gevaarlijke liefdes en moeilijke vriendschappen. Het begin is niet echt spannend en meer een drama in plaats van een boek voor jongvolwassenen. Pas rond de helft van het boek begint het avontuur echt. De raadsels over Henry en alle andere figuren uit de onderwereld nemen je gedachten over en nemen je mee in de denkwereld van Kate. Het is een origineel boek waar veel Griekse mythologie in is verwerkt zonder dat je het doorhebt. Pas aan het einde van het verhaal valt alles op zijn plaats en begrijp je alle onduidelijkheden. Ik raad het boek aan voor meisjes vanaf dertien jaar omdat het geen moeilijk boek is en er ook niet veel actie in voor komt. Toch vind ik ondanks het slechte begin en het gebrek aan actie De Godinnentest een goed boek wat ik iedereen die van raadselachtige boeken houdt aan wil raden. Ik ben benieuwd naar de andere vier delen.