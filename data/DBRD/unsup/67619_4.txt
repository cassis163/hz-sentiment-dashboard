Een bizar verhaal over een aanslag waarbij de dader niet schiet neemt je stilaan mee in een kafkaiaanse maatschappij. De situatie neemt alsmaar groteskere vormen aan. Na een dolgedraaide zoekacties wordt een monsterproces tegen zo maar even 4200 verdachten opgezet. Het is zeker geen toeval dat de setting Antwerpen is. Een parabel over psychose en paranoia, die geen ver-van-je -bed show is, maar angstvallig dichtbij.
Hoewel geen enkele bekende naam vernoemd wordt, zit je zo al met een resem actoren in je hoofd.
Een boek dat enkel kan geschreven worden door een kritische observator met een vlijmscherpe pen. Kafka kon dat, Van Ostaijen kon dat , Elsschot kon dat en ... Vincent Merckx kan het.