Albert, de alligator die Elsie heeft gekregen van een leuke vrijbuiter, moet vanuit Coalwood, Virginia teruggebracht worden naar Florida. Met Albert in een klein formaat badkuip gaan Elsie en Homer , haar echtgenoot, op weg. Deze reis wordt een reis vol avontuur en ontmoetingen.

Met hoge verwachtingen in de leesclub aan dit boek begonnen. De kaft en flaptekst beloofden veel goeds!
Toch zijn de verwachtingen niet helemaal uitgekomen. Ik hoopte op iets meer inhoud. Regelmatig lees je een mooie gedachte, zoals : "Haat is een verschrikkelijk iets, het vreet zich naar binnen en laat je dingen doen waarvan je gezworen had ze nooit te doen." Maar verder blijft het een boek zonder duidelijke hoogtepunten of plot. Het is uiteindelijk een vrolijk reisverslag geworden.

Het boek is erg mooi vormgegeven.