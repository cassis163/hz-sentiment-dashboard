Wanneer er een moord gepleegd wordt gaat de jonge Kyra kijken en op onderzoek uit. Ze loopt hiermee Maud Mertens voor de voeten. Voor Kyra wordt de moord een obsessie en ze stort zich hier dan ook volledig op. De personages worden goed beschreven; Kyra komt al snel over als een eigengereide tante terwijl Maud wat ingetogener is en niet zo goed weet wat ze met het onderzoek aan moet vangen. In het begin moest ik wel even aan de schrijfstijl wennen, de korte zinnen en de staccato schrijfstijl maken het wat moeilijk te volgen allemaal, maar eraan gewend leest het toch wel vlot weg. De plot zit goed in elkaar, al heb je bij de verhaallijn in Schotland wel wat vraagtekens of dit wel bij het verhaal past. Al met al; een goed boek dat smaakt naar meer. Ik geef hem 4 sterren.