De hoofdpersoon gaat naar Egypte, op zoek naar Alexander de Grote, maar ook naar zichzelf. Hij is in de rouw, zijn boezemvriend Tomas, schrijver, is onverwacht overleden. Ze hebben elkaar een belofte gedaan en die gaat hij invullen.
We lezen over het leven van Tomas in de buurt van Ieper, waar hij zijn vriend ook uitnodigt om er aan zijn scriptie te werken. Van Veelen heeft het over zijn kat die belangrijk is en zijn leven redt, over zijn vrouw, over Nederland en St. Louis. Diverse locaties waar het verhaal zich afspeelt komen aan bod. Soms lijkt dit een non fictie werk met illustraties en foto's, maar het is toch fictie.
Ik vond de informatie die ik meekreeg uit dit boek wel interessant, maar dit is niet direct een boek dat lang zal blijven hangen. Het was mee in de running voor de Libris literatuurprijs. Van de boeken die meedingden heb ik er nu vier gelezen en dit was niet het beste.
Dit boek heb ik gewonnen bij Hebban waarvoor mijn dank.