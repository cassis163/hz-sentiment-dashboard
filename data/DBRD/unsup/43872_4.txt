Dit was mijn eerste Murakami. Hierna zijn er nog velen gevolgd.... en raakte ik gewend aan die "rare dingen".

Het verhaal bestaat uit vluchtige momentopnames van een aantal levens die elkaar in 1 nacht kruisen. Wat de meesten van hen gemeen hebben is het feit dat een Chinese prostituee in elkaar wordt geslagen door een klant. Hier raken de diverse personen allen bij betrokken.
Er gebeuren ook erg rare dingen. Een man zonder gezicht, het meisje Eri wat slaapt in haar kamer en dan plotseling via een tv-scherm in een andere ruimte terecht komt, waar ze in paniek raakt als ze wakker wordt omdat ze niet weg kan. Haar zusje Mari ontmoet intussen alle andere personen uit het boek, met wie ze soms over haar zus praat en waaruit blijkt dat hun relatie niet al te goed is.
Het slot is best ontroerend wanneer Mari thuis komt en bij haar zus in bed kruipt en zich met haar verzoend voelt.