Vanaf de eerste t/m de laatste pagina spannend. Herkenbaar en emotievol.
Moeder Floor heeft een haat/liefde relatie met haar oudere zus Bente. Bente is, in haar beleving, een 'bekende' vrouw, die het buitengewoon goed ging. Toen haar man Ran overleed, raakte zij aan lager wal en begon te drinken. Dit leidde mede tot verdere verwijdering tussen beide zussen. Nu Bente in een verpleeghuis is opgenomen en Floor als bewindvoerder ( tegen wil en dank) is aangesteld wordt in een spannend verhaal meer en meer duidelijk over de werkelijke situatie van grote zus Bente. Wanneer Bente op een moment ontvoerd wordt en een losprijs geÃ«ist wordt, besluiten moeder Floor en dochter Kim samen voor de vrijlating van Bente te vechten.
De haat/liefde relatie tussen de zussen Floor en Bente blijkt aan het eind gebaseerd te zijn op verkeerde aannames. De allesomvattende liefde tussen zussen is voelbaar en wordt gedurende het verhaal op een krachtige manier neergezet.
De moeizame relatie tussen moeder Floor en dochter Kim ontwikkelt zich gedurende dit boek tot wederzijds begrip.
Realistische dialogen houden de lezer geboei en aan het einde blijft er nog genoeg over om de lezer nadenkend achter te laten.

Toegeven: het kost je nachtrust en je partner of kinderen zullen absoluut aandacht tekort komen, maar wat een heerlijke en vooral realistische thriller is dit. Een echte aanrader.