Een waardige opvolger van het eerste deel over Mirjam Zomer (Hondenhandel). In Zwijgen is Goud word je vanaf de eerste pagina meegezogen in het leven van Mirjam Zomer. Haar onzekerheden over haar werkzaamheden, haar hunkering naar liefde en haar zorgen over de gezondheid van haar vader worden goed uitgewerkt. Hierdoor leef je mee met het personage. Het verhaal over de ontvoering van Walter blijft spannend tot aan het eind toe. Er wordt ook een goed beeld geschetst van de andere personages in het verhaal, wat het voor de lezer aantrekkelijk maakt om te lezen. Het verhaal is goed uitgewerkt tot in de kleinste details. De woonplaats van Mirjam "Mausveld‚Äù is door de schrijfster bewust gekozen. Het hondje Binky is ook in dit avontuur haar trouwe metgezel. Ik kon het boek niet laten liggen en vond het jammer dat ik het boek had uitgelezen. In het dankwoord wordt vermeld dat de schrijfster genoeg inspiratie heeft voor een hele boekenkast en ik hoop dat de schrijfster snel weer een nieuw deel op papier zet over de avonturen van Mirjam Zomer. Ik heb volop genoten van Zwijgen is Goud en vind het boek een echte aanrader voor mensen die van spannende verhalen houden.