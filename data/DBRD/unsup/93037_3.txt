Dit boek heb ik mogen recenseren voor de Hebban leesclub. Ik wil Hebban.nl en uitgeverij Manteau bedanken voor het toesturen van het boek.

Het is voor mij niet het eerste boek van deze auteur, het is het laatste deel waarin Maud Gelderblom en haar team van de politie Gent de hoofdrol spelen.

Dit keer krijgen ze te maken met een vreemde zaak, er vind een aanrijding plaats en de dader laat het slachtoffer voor dood achter. Waarom geeft hij of zij zichzelf niet aan? Wat de dader en de politie op dat moment nog niet weet, is dat het bewijs van de aanrijding is gefilmd en gefotografeerd. Saskia is amateurfotografe en zij is op het moment van de aanrijding samen met haar vriend Ruben fotoâ€™s aan het maken van een vos, als ze ongewild getuigen zijn van dit afschuwelijke ongeluk. Ze heeft het bewijs, zal ze naar de politie gaan? Wie is die persoon op de foto? Maud staat voor een raadsel, maar samen met haar team zullen ze de dader wel kunnen vinden.

Er komen veel personages in het verhaal voor, wat af en toe verwarrend is. Saskia is een van de belangrijkste. Ik heb niet meteen sympathie voor haar, later in het verhaal wat meer. Ruben is een persoon die me meer aanspreekt. Het karakter van de dader is het meest interessante van allen.

Het verhaal leest vlot, de hoofdstukken zijn kort en de zinnen zijn in heldere taal geschreven. Wel komt er Vlaams taalgebruik in voor, voor mij als Nederlandse is dat altijd even omschakelen. Je snapt wel wat er mee bedoelt wordt. Het is me in het begin van het verhaal niet helemaal duidelijk wie de persoon is die in de flashbacks voorkomt, dit komt later naar voren. Het begin is spannend maar daarna komt er een lang middenstuk waarin niet heel veel spanning in zit maar meer een speurtocht naar de dader. Naar mijn idee is het ook niet echt een thriller maar meer een misdaadverhaal. Toch heeft het plot me aangenaam verrast, ik zat er dichtbij maar toch. Het allerlaatste zag ik niet aankomen.

Zenuwslopend vind ik het niet, wel spannend. Ik geef het 3.5 sterren .( Bij de meeste sites wordt dit afgerond naar 3, aangezien ik 4 teveel vind)