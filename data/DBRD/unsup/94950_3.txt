Phobia is een boek dat lekker weg leest, maar helaas het niveau van DefloÂ’s vorige boeken niet haalt. Het verhaal spitst zich dan ook meer toe op Mendonck en Deleu. Hun relatie en onderzoek naar de moord komen ruimschoots aan bod. Ik mis echter de inbreng van de moordenaar waardoor het boek minder spannend is dan anders. Luc Deflo heeft hier voor mij dan ook wat steken laten vallen. Aardige bijkomstigheid is dat het taalgebruik wel prettig is en dat er af en toe ook nog wat te lachen valt. De plot zit aardig in elkaar maar is hier en daar wat rommelig. Ook de ontknoping komt zomaar uit de lucht vallen. Kortom, een aardig boek, maar niet wat ik gewend ben van Deflo. Volgende keer maar weer beter....