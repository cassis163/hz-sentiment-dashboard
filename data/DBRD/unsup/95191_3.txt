Deze bundeling van Griekse Mythen lijkt behoorlijk compleet. Althans: ik kan zo niets verzinnen dat er niet in staat. En da's dan ook gelijk mijn probleem: ik heb dit boek gelezen als roman, als epos en op die manier was het een beetje teveel van het goede. Ik ben fan van de schrijfstijl van Pfeijffer dus dat nodigt ook enorm uit om door te lezen, terwijl dit boek meer een naslagwerk is waarin je zo nu en dan wat op kunt zoeken ... op momenten in je leven dat je verzucht: hoe zat het ook alweer? Of op zijn minst had ik het beter in etappes kunnen lezen, elke maand een hoofdstuk.

Dat alles neemt niet weg dat ik fan ben van de Griekse Mythen en dat ik dit boek met veel plezier heb gelezen. Naast de bekende verhalen, waren er toch ook nog heel wat nieuwe avonturen te beleven. Dus ik heb me een paar uurtje kostelijk vermaakt.