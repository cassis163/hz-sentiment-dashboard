Spelenderwijs verbinden en hechten heeft een rustiger cover met veren, die veren doen mij denken aan de kwetsbaarheid van onze kinderen. En ik verwacht dat het boek daarover zal gaan.
Leony Coppers is klinisch psycholoog en zij vertelt in het voorwoord over de hechtingstheorie van John Bowdly die al in de jaren 40 en 50 ontwikkeld werd. Spel speelt een belangrijke rol bij de verbetering van de gehechtheid tussen ouders/opvoeders en het kind. Een veilige gehechtheid is volgens Leony Coppens d√© belangrijkste taak van alle volwassenen die een rol spelen in het leven van een kind. Het vergroot de kansen van een kind om zich cognitief, sociaal, emotioneel en fysiek optimaal te ontwikkelen.
Dit is een praktisch boek waarbij er voor mij vele herkenningsmomenten waren. Naast de informatie die gegeven wordt zijn er 100 spelletjes uitgewerkt die achter in het boek op alfabetische volgorde staan.
Daarnaast kun je gelijk zien of het in individueel of een groepsspel is, voor welke zintuigen bv levenszin en in welke theraplay dimensie. Bv uitdaging (theraplay is een therapie die de ouder kind relaties versterkt oa door spel)
Ik herkende bijvoorbeeld een spel waarbij je met lekker ruikende olie de aandacht van een kind kunt vangen, gewoon door een druppel over je arm te laten lopen. Of met een veertje dat je heen en weer blaast. Voor oudere kinderen is er bijvoorbeeld een doorgeefspel of het spel waarin je een cirkel van vertrouwen vormt om het vertrouwen in een groep, club, klas te versterken.

Het is een mooi uitgevoerd en duidelijk boek. Ik raad mensen die hiermee aan de slag willen in hun gezin of een groep kinderen wel aan om het eerste stuk goed te lezen. Dat kost wat tijd maar is echt de moeite waard.
Je kunt met een aantal spellen namelijk wel wat losmaken bij kinderen. En dat is goed, als je maar weet hoe je met de verschillende reacties om moet gaan. Begin ook niet met het eerste beste heftige spel maar bouw het op. Kijk naar het kind en zijn (en jouw) reactie.
De toon in het boek is rustig. De uitleg is duidelijk en praktisch en er staan gewoon heel veel tips in waar je iets mee kunt als ouder/verzorger.