Sebastien de Castell heeft met de Greatcoats serie naam gemaakt als fantasy schrijver om rekening mee te houden. Vogelvrij is het eerste boek van hem dat in het Nederlands vertaald is. Het boek moet uitmonden in een serie van zes boeken en is niet alleen fantasy maar Young Adult.

Dat merk je aan de hoofdpersoon Kellen. Hij komt uit een belangrijke magiërsfamilie van het volk Jan'Tep. Hij heeft één probleem: hij kan vlak voor zijn 16de verjaardag, wanneer hij zich moet bewijzen als magiër zijn magie niet vinden...

Het verhaal van Kellen is een typisch coming of age verhaal. De Castell weet hier voldoende originaliteit in te brengen waardoor het een fris verhaal is. Dat komt door zijn vlotte schrijfstijl, met veel humor, een levendige wereld met geschiedenis en een uitgediept verhaal met originele thema's als familie versus eer en wat zijn echte vriendschappen in moeilijke tijden.

Kellen is geloofwaardig, hij is onzeker maar ook een vechter. Je ziet hem in het verhaal groeien. De Castell weet zijn ervaringen erg geloofwaardig te maken en komt met verrassende wendingen die hout snijden. De magie is origineel uitgewerkt, de geschiedenis maakt nieuwsgierig en het verhaal smeekt om snel meer over te horen.

Ondanks dat dit de eerste in de reek is, is dit wel een verhaal met een eind en tegelijkertijd kan ik niet wachten op deel 2, 3 en verder. Een aanrader voor jong en oud. Fantasy en Young Adult.