Meestal verraadt de flaptekst te veel van het verhaal, maar nu hielp het mij een beetje het verhaal te duiden. Het was mij niet duidelijk dat Edgar Berlijn had ontvlucht. Zo werd halverwege het verhaal mij duidelijk in welk jaar het verhaal zich afspeelt. De flaptekst heeft mij ook op dit punt geholpen.

Ik heb het vaker geschreven. Een verhaal hoeft niet perse op een dienblaadje te worden aangereikt. Als lezer vind ik het niet erg om moeite te doen voor een verhaal, ik wil best uitgedaagd worden. Maar Kruso vond ik lastig. Vaak wist ik niet wat de schrijver mij wilde vertellen. De personages zijn soms fascinerend, kleurrijk, soms matig. Edgar is Ã©en van die personages die mij niet aansprak, zijn vriend Kruso daarentegen is best een interessant persoon.

Helaas, Lutz Seiler wist mij niet te overtuigen.