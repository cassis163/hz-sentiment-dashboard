Oké. Dus. Katy verhuisd met haar moeder naar West Virginia, voor een nieuw begin voor hen beiden. Katy’s vader is drie jaar eerder overleden en beiden hebben het er nog zwaar mee. Katy’s moeder stort zich in haar werk als verpleegster, Katy stort zich in haar wereld van boeken en haar blog.

Als Katy’s moeder haar dwingt om even bij de buren kennis te maken, staat Katy oog in oog met haar ultra knappe buurjongen Daemon. Hij blijkt alleen niet knap, maar ook nog eens knap lastig te zijn. Katy kan hem niet uitstaan.

Vooral niet als ze er achter komt dat zijn tweelingzusje Dee, met wie Katy al snel goed bevriend raakt, Daemon dwingt om aardig te zijn voor Katy. Alles wat Daemon doet of zegt komt met dubbele gevoelens bij Katy binnen. Meent hij nou wat hij zegt, of is hij gewoon echt een uber klootzak? En is ze nou stom, of voelt ook Daemon de spanning die regelmatig tussen hen hangt…?

En als dat niet allemaal al ingewikkeld genoeg is voor een puber van 17 die van een grote stad in een klein dorp gaat wonen, gebeurt er op een avond iets dat alles in sneltreinvaart op zijn kop zet.

Even over de personages. Katy vind ik echt een toffe meid. Ze heeft een uitgesproken karakter en weet wat ze wilt, maar vooral wat ze niet wilt: dat Daemon haar de wet voor schrijft. Steeds als Daemon haar probeert te waarschuwen voor situaties, doet Katy het lekker toch. Daardoor komt ze ook regelmatig in de problemen.
Dee, de zus van Daemon, is al snel Katy’s beste vriendin geworden. Ook Dee heeft een eigen karakter. Ze is erg levendig, beter te beschrijven als bubbly. Ze is erg gek op Katy en beschermd haar ook regelmatig voor Daemon als hij weer eens over de streep gaat.

Nu gaan we het over Daemon hebben. Zoals ik al zei, hij is niet alleen knap, maar ook knap lastig. Hij is erg moeilijk te doorgronden en soms krijg je van zijn moodswings een whiplash. WAT WIL JE NOU? Hetzelfde geldt voor Katy. Vind je Daemon nu wel of niet leuk? Tenminste geeft ze wel aan dat ze hem haat en hem een klootzak vindt. Mooi.

Qua world building, het speelt zich af in een klein dorpje in de VS, in de huidige tijd. Compleet met alle highschool problems. Maar het plot is heel origineel, ik heb nog geen boek gelezen waar de knappe jongen waar het meisje voor valt een alien is. Een hele knappe alien. Met sixpack. En groene ogen.

Ik heb dit boek in twee dagen uitgelezen. Het is een heerlijke mix van New Adult/ YA Contemporary en Fantasy waardoor je van alles het beste hebt. Het is ook een echte aanrader voor als je iets wilt lezen wat niet te zwaar is, maar toch uniek en interessant. Een echte aanrader!