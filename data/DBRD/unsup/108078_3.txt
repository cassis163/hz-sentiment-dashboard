Een heerlijk YA boek met veel vaart en onderhuidse spanning.
Als Sofie zich ongelukkig voelt door het overlijden van haar vader, zoekt ze bij haar leraar Nederlands troost en begrip.Doordat ze op dat moment zwak staat, grijpt Hugo zijn kans om haar in te palmen en Sofie weet dan nog niet wat haar te wachten staat.
Ze vertrouwt hem volledig en geeft zich letterlijk en figuurlijk helemaal bloot.
Dat hij een getrouwde man is en vader van drie kinderen stoort haar in het begin niet door haar verliefdheid. Op het moment dat zij twijfelt aan zijn goede bedoelingen, krijgt ze hulp van haar vroegere vriend om uit te zoeken wie die Hugo eigenlijk in werkelijkheid is.
Een spannend plot, gewoon een lekker boek om te lezen! Ik heb mij er prima mee vermaakt.