Futuristisch Chicago. De wereld van de zestienjarige Beatrice Prior is opgedeeld in vijf facties. Elke factie staat voor een bepaalde waarde: Oprechtheid, Zelfverloochening, Onverschrokkenheid, Vriendschap en Eruditie. Ieder jaar moeten alle zestienjarigen kiezen bij welke factie zij de rest van hun leven willen horen. Voor Beatrice betekent dit dat ze een keuze moet maken tussen haar familie en haar ware identiteit. Haar beslissing verrast iedereen, vooral zichzelf.

Wow, dit had ik niet verwacht. Ik dacht wel dat het boek goed genoeg moet zijn om zijn verfilming te krijgen, maar tegenwoordig zegt dat ook niet erg veel meer. Daarnaast hoorde ik niet zo ontzettend veel over deze serie en heb dit boek uiteindelijk gekocht omdat het toch zo goedkoop aangeboden werd. Maar ik had nooit verwacht dat dit boek me zo in zijn greep zou houden.

Laten we even met de hoofdpersoon beginnen: Beatrice oftewel Tris. Aan het begin van het boek is ze zoâ€™n zwak meisje dat op zoek is naar vrijheid en dat in een andere factie probeert te vinden. Maar hoe verder je in het boek zult komen, hoe krachtiger, en naar mijn mening geweldiger, ze wordt. Het is heerlijk om iemand zo te zien groeien en het doet je willen dat je net zo dapper kunt zijn als Tris.

Want aan actie komt dit boek niets te kort! Het is heerlijk hoe er telkens weer iets gebeurd, er zijn maar weinig scenes waar geen actie aan te pas komt. Dit houd je in een lekker ritme dat je dwingt om alsmaar door te blijven lezen. Echt waar, op een geve moment werd ik haast uitgeput van het lezen van al de actie, haha!

Zelfs toen ik dacht dat het verhaal afgelopen zou zijn, tenminste wat mij een logisch einde zou lijken, bleef het nog doorgaan. Nieuwe vijanden en nieuwe problemen komen aan het daglicht en opnieuw beland Tris in een groot avontuur. Ongelofelijk hoe dit boek steeds maar boeiend kan blijven.


Maar naast actie, wordt er op tijd afgewisseld met enkele heerlijke romantische scenes. Het zijn er niet veel, maar precies genoeg om even wat afwisseling te hebben. De langzame opbouw is fijn en laat je hopen dat er steeds iets meer gebeurd. Het wordt nooit zoveel dat de romantiek in de weg staat van het verhaal, dat gaat er namelijk helemaal niet om. Het is een mooi subtiele extra, wat het verhaal aanvult.

De wereld waar dit verhaal plaatsvindt is ook erg interessant. De vijf facties met elk hun eigen waarden zijn op hun eigen manier erg interessant uitgewerkt. In dit boek krijg je meer inzicht in de facties Zelfverloochening, Onverschrokkenheid en wat van de Eruditie. Hoe zij omgaan met het idee dat ze die waarde na moeten streven is ongelooflijk en dit leidt tot dingen die wij niet voor kunnen stellen dat iemand zou doen.

Het vorige boek dat ik las (Half Wild) is nog maar net omgedoopt tot mijn favoriete boek en nu al komt deze positie in gevaar. Divergent heeft me vastgepakt en het zal me niet snel meer loslaten. Ik ben gefascineerd door het leven in de facties en de hoofdpersoon. De vervolgen Insurgent en Allegiant ga ik zeker lezen, maar ik ben niet zo zeker van de films.

Cijfer: 9