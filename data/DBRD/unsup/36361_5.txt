Over Alles, van James Brown en Richard Platt beloofd een boek te zijn om van te smullen, met antwoorden op alles.
Van 'Hoe zwaar zijn wolken?', tot 'Wie vond het potlood uit?'
Van wolken tot Romeinse cijfers en van atomen tot schroeven.

Richard Platt is een Britse schrijver, die al sinds 1983, voornamelijk, kinderboeken schrijft.
James Brown een illustrator uit Londen, die al voor veel gerenommeerde merken gewerkt heeft.
Samen maakte ze Over Alles.

Wat opvalt aan dit boek, wat bestempeld wordt als 'young adult', is de grootte en de prachtige kaft.
Het doet denken aan een koffie tafel boek.
En ook wanneer je het boek opent valt de prachtige vormgeving op. Veel kleur, maar nergens overheersend of schreeuwend en illustraties die doen denken aan vroeger, bijna blauwdruk achtige printen.
Ook de mooie, zorgvuldig gekozen lettertypes vallen op.
Het lijkt haast vormgegeven als een klassiek, industrieel naslagwerk, met een speelse, moderne twist.

Elke 2 bladzijden bevatten een nieuw onderwerp, welke onderverdeeld worden in illustraties en tekst.
Onderwerpen worden helder en duidelijk uitgelegd, met af en toe wat grappige feitjes.
De informatie is soms reeds bekend, maar soms ook verrassend.
Hoewel de titel anders doet vermoeden, wordt niet 'alles' in het boek uitgelegd.
Veelal is het toch wetenschappelijk.
De inhoud lijkt soms meer geschikt voor volwassenen, dan voor jeugd, maar hier valt wellicht over te twisten.

Al met al is 'Over Alles' een prachtig boek. Een boek om te hebben en om te showen.
Om neer te leggen, nadat je het inderdaad in 1 ruk hebt uitgelezen, zoals de uitgever beloofd.