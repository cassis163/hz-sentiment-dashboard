Het verhaal word afwisselend verteld door Malin en Jake. Malin vind als tiener het skelet van een meisje in het bos. 8 jaar later werkt ze als politieagente en is deze cold case zaak heropent. Ze werkt hieraan samen met Hanne Lagerlind en Peter Lindgren die tijdens het onderzoek verdwijnen. Hanne wordt verward teruggevonden, ze weet niet meer wat er is gebeurd. Peter is onvindbaar. Hanne heeft last van dementie en houd dit verborgen, ze noteert alle belangrijke dingen in haar dagboek maar deze is ze tijdens de verdwijning kwijtgeraakt.
Jake is een jonge jongen die het leuk vind om jurken te dragen. Zijn moeder is overleden en zijn relatie met zijn vader is moeizaam. Ormberg is een ouderwets dorp en hij wil niet dat iemand weet dat hij jurken draagt, hij noemt dit 'de ziekte'. Hij komt in het bezit van het dagboek van Hanne en raakt hierdoor ook bij de cold case zaak betrokken.

De schrijfster weet de sfeer van het dorp en de omgeving goed neer te zetten. Het is een traag verhaal, daar moet je van houden maar het bouwt wel ergens naar toe en de spanning is ook constant waardoor je wel blijft lezen.Wat is er gebeurd, wie heeft het gedaan, het roept genoeg vragen op en je wilt doorlezen voor de antwoorden. De personages worden ook goed neergezet, vooral Jake is een interessant personage en de dagboek fragmenten van Hanne zijn ook leuk te lezen. Toch had ik meer verwacht van een verhaal over een profiler met dementie, niet dat dit alleen door de dagboekfragmenten aan bod zou komen.
Marin komt het minst aan bod in het verhaal, ze komt wat kil en afstandelijk over, maar dit past goed in het verhaal en vond ik geen probleem.
Al met al vond ik het een aangenaam verhaal en zorgde het voor de nodige uurtjes ontspanning!