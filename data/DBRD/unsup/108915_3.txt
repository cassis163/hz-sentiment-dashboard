Jules Bettinger wordt ‘verbannen’ naar Victory Missouri, nadat een zakenman zelfmoord pleegt in het politieburo in Arizona waar hij werkt. Bettinger heeft hem kort voor de zelfmoord gesproken en wordt verantwoordelijk gehouden.
Victory is heel erg koud en heel erg crimineel. Deze stad heeft het meest weg van een oorlogsgebied: de halve stad bestaat uit puinhopen, ingestorte huizen, overal liggen dode duiven en misdaad regeert!
Bettinger krijgt een partner, Dominic Williams, die zojuist gedegradeerd is nadat hij een drugsdeler ‘invalide heeft geslagen’. Toch probeert Bettinger in deze onmogelijke situatie zijn werk te doen en gaat de moord op een hoertje onderzoeken. Maar al snel wordt zijn aandacht opgeëist door een nieuwe zaak. Er worden op brute wijze 2 agenten vermoord en verminkt. Dit is het begin van nog veel meer ellende.
Het verhaal is heel beeldend geschreven, maar het mist echte spanning, het is echter wel een hard en ruw verhaal, bot met soms bijna horrorachtige gebeurtenissen. Het boek leest snel door de vlotte schrijfstijl en korte hoofdstukken, maar maakt dit het gebrek aan spanning niet goed.