Opgewekt word je er niet van, dat is duidelijk. Het leven van de hoofdpersoon in deze graphic novel draait rond strips en filosoferen over hoe lastig het leven wel is. Zes fragmenten uit zijn leven beschrijven zijn zoektocht naar een onbekende cartoonist uit de jaren '50. Toch vier sterren voor deze navelstaarderij omdat het vlot leest en goed getekend is. Bovendien is er een hele pagina aan de figuur Kuifje gewijd en dat doet de tintinofiel in mij deugd.