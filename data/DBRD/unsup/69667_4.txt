Amy viert haar vrijgezellenfeest in een kroeg in Alaska, ze staat op het punt om met Leo te trouwen. Haar zus Kirsten is vanuit Nederland overgekomen om haar vrijgezellenfeest en bruiloft mee te maken,
Als Amy naar buiten gaat omdat ze zich door de drank niet goed voelt, slaat het noodlot toe en wordt ze ontvoerd. Ze wordt meegenomen naar een uitgebreid natuurgebied in Alaska. De ontvoerder zwijgt over de reden van ontvoering, wel wordt duidelijk dat hij met haar een gezin wil stichten. De tocht door het gebied is zwaar en ontvluchten is niet mogelijk. 's Nachts wordt ze met een handboei vastgemaakt aan de ontvoerder. Als ze probeert te ontvluchten, schiet hij op haar, maar hij kan ook heel zorgzaam voor haar zijn,
Ondertussen gaan Kirsten en Leo op onderzoek uit. Kirsten komt tot ontdekking dat ze eigenlijk niet weet wie Leo echt is. Hij schijnt niet de man te zijn die hij zegt te zijn. Hij reageert heel agressief en Kirsten weet niet meer "wat" en "wie" ze moet geloven. Ze duikt in zijn verleden en dat zorgt voor nog meer onzekerheid, wie is hij en wat is er gebeurd?

Het boek "Overmand" is goed geschreven, de spanning zit er al snel in. De beschrijving van de tocht door het natuurgebied is zo realistisch dat je als lezer het gebied voor je ziet en de ontberingen aan eigen lijf ondervindt.
De mysterie van deze ontvoering blijft lang onduidelijk.
In het boek wordt je getrokken door de strijd van de zusjes.
Je ziet de strijd van Amy ten opzichte van de ontvoerder en de strijd van Kirsten om achter de waarheid te komen.

Een minpuntje vind ik, dat ik halverwege het boek al een vermoeden had, wie de dader was en ook naar de reden kon ik raden.
Maar het blijft zeker een boek die je gelezen moet hebben.