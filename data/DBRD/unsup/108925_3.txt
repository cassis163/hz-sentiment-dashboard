Geen recensie, maar een korte feedback n.a.v. een buddyread.

Ik vond de fictieve historische achtergrond niet zo geslaagd (de Duitsers hebben de tweede Wereldoorlog gewonnen en zijn de baas in Engeland). Bovendien waren de relaties tussen de verschillende personages mij zelden duidelijk, onder andere omdat iedereen constant van kamp veranderde en de anderen verraadde. Het boek lijkt aanvankelijk één grote vechtpartij, mensen worden overhoop geschoten alsof het niets is. De geloofwaardigheid vond ik niet top, de hoofdpersoon (een Engelsman die voor de Duitsers werkt) krijgt ‘overnight’ zijn geweten terug, right… En toch was het niet alleen kommer en kwel, de laatste honderd bladzijden zijn zoals het hoort, met een duidelijke verhaallijn, spannend en goed geschreven. Want ja, schrijven kan Schumacher, zoveel is duidelijk, op zijn schrijfstijl valt niets af te dingen, hij weet een perfecte setting en ook de nodige spanning te creëren.