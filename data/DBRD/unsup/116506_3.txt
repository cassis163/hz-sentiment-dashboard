Dit boek is een bundel met elf verhalen over de wereldberoemde detective uit de 19e eeuw, Sherlock Holmes en zijn compagnon dr Watson. De verhalen zijn door de BBC in een hedendaags jasje gestoken om te gebruiken in de tv-serie Sherlock. Het voorwoord is door scenarist Steve Thompson geschreven.
De verhalen in deze bundel zijn de populairste, zoals het verhaal : “Silver Blaze”, het verhaal over het vreemde voorval met een hond in de nacht, het verhaal “de Griekse tolk” en een verhaal waarin de broer van Sherlock , Mycroft, een rol speelt. Het meest bekende verhaal zal ongetwijfeld “Het laatste probleem “zijn over Sherlock die het opneemt tegen meestercrimineel Moriarty.
Wie de verhalen van Sherlock Holmes niet kent, zal het lezen van dit boek als een leuk tussendoortje beschouwen, aangezien het geen spannende of griezelige verhalen zijn. Sherlock is een opmerkelijke detective, die niets ontgaat en zelf kleine, onbelangrijke details onthoudt, om zo de zaak op te kunnen lossen. Zoals de curry in een laatstgegeten maaltijd of een niet blaffende hond. Dat is zijn handelswijze, eerder zijn met de conclusie dan de politie. Zijn “kijk” op de problemen die hij gaat oplossen is uniek.
De personages van Sherlock en die van zijn compagnon Watson worden goed omschreven.
Op de cover staan de acteurs die Sherlock en Watson spelen in de serie.
Leuk boek om te lezen, maar geen hoogvlieger wat mij betreft.