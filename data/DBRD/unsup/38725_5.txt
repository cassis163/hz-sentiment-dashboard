Wauw!! Vanaf de proloog heeft Berg je in de ban. Griezelig actueel is de verhaallijn die aangeduid wordt met “eerder”. En wat een manier van schrijven! Alsof je er bij bent.
Ook de verhaallijn van Lotte en Fillion zijn werkelijk prachtig. Berg neemt je mee in hun leven en de problematiek van het communiceren met een autist en verstandelijk beperkt persoon. Heel erg knap en mooi gedaan! Alles en iedereen wordt perfect uitgediept en met exact genoeg details. Je weet dat de verhalenlijnen samen gaan komen, maar hoe dat blijft lang DE vraag. Je twijfelt en je weet het zeker om dan toch weer al je conclusies in twijfel te trekken. Hoe en waarom is Amin hier in betrokken? Wat is de rol van Felix? Krijgt Lotte haar antwoorden?
Berg heeft een paar mooie twists verwerkt in dit verhaal en als het plot daar is zit je op het puntje van je stoel….. Mien god wat goed gedaan. Ik heb van bladzijde één tot 512 genoten met een hoofdletter G!
Conclusie:
Op alle fronten vijf sterren.