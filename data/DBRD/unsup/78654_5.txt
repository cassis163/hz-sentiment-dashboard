Ik moet toegeven dat mijn verwachting over dit boek niet zo hoog was. Het kwam voor mij ook langzaam op gang. Maar daarna ging het hoofdstuk na hoofdstuk steeds beter, werkte het verhaal naar een ontknoping en was ik verkocht!
Het boek heeft me op een gegeven moment zo aangegrepen dat ik meerdere stukken opnieuw heb gelezen om het goed tot me door te laten dringen wat er gebeurde. Ook was ik vaak verontwaardigd dat de aandacht naar de verkeerde persoon ging en dat ik me er eigenlijk mee wilde bemoeien, zo goed is het geschreven. De gruweldaden zijn zo gruwelijk goed beschreven dat je het zo voor je ziet, als het ware geeft het je kippenvel.
Daarnaast gaat dit verhaal over eigenlijk over Jack Caffery, de rechercheur. Je ziet en hoort wat hem beweegt en motiveert. Ook ga je je afvragen wat hij met al deze gruwelijkheden te maken heeft.