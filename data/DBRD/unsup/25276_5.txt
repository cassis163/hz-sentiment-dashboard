Meg Corbyn is de hoofdspersoon in dit eerste boek. Zij is een bloedprofeet en ziet elke keer dat ze in haar huid snijdt de toekomst. Zij is gevlucht voor de mensen die haar gevangen houden om haar gave te exploiteren. Zij heeft nog nooit in de echte wereld geleefd. Ze vlucht en krijgt een baantje als contactmens en ze krijgt onderdak in het Stadspark van de Anderen. Daar geldt de menselijke wet niet. De wereld is verdeeld tussen mensen en wezens die geen mensen zijn maar de menselijke vorm kunnen aannemen. Er heerst een gewapende vrede tussen mensen en niet-mensen.
Simon Wolfgard is een gedaantewisselaar en de leider van het Stadspark in Lakeside, De komst van Meg maakt heel wat los bij de Anderen en de vraag is of zij het waard is om een oorlog te riskeren.
Het leuke aan dit boek vind ik onder andere hoe de Anderen met elkaar samenleven en hoe ze met elkaars en hun eigen dierlijke instincten omgaan. Dit levert hun ook nogal problemen op in de omgang met mensen. Die in hun ogen in eerste instantie gewoon voedsel zijn. De vooroordelen tussen mensen en anderen, hoe zij over elkaar denken en hoe zij denken van elkaar beter te kunnen worden zijn ook interessant. Ik kreeg een heerlijk roedelgevoel bij het lezen van dit boek. IK zou het zeker aanraden.