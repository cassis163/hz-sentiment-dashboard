Sarah Winman is bekend van haar debuutroman Toen God een konijn was. Dit is een internationaal prijswinnend verhaal. Tevens is zij actrice op tv en in het theater. Haar tweede boek is Het laatste jaar van Marvellous Ways. Haar nieuwste boek Tin Man komt 27 juli uit.
De prachtige cover is van b'IJ Barbara, een full service ontwerpstudio gevestigd aan het het IJ. Zij maakten ook de omslag voor Kwijt van Anja Feliers.
Toen ik de schrijfster vroeg of de kleur blauw van de omslag te maken heeft met ptss zei ze: I don't know whether the cover designer had that in mind. I (unfortunately) have little say over my covers so the colour blue and ptss wasn't in my mind at all. It's an interesting thought though. It is exactly what Drake is going through. I think, more likely, it was used as the colour of healing, of Marvellous's connection to water, to baptism - although not in a religious sense. Thanks for the question though. Sarah

Het verhaal gaat over Marvellous Ways, een 90-jarige dame die bijna haar hele leven woont in St. Ophere in Cornwall. Ze is een bijzondere vrouw met een bijzonder levensverhaal. Een aantal mensen dat vastzit in hun leven, komt bij haar terecht en zij helpt ze weer op weg door ze dingen te laten inzien. Drake Francis is een van de mensen die bij haar 'strandt' nadat hij uit de Tweede Wereldoorlog is teruggekomen. Hij is getraumatiseerd door de oorlog en kapot van verdriet als een vriendin van hem zelfmoord pleegt.
Bij Marvellous leert hij omgaan met zijn verdriet en nieuwe manieren om het leven te bekijken en ervan te genieten. Hij op zijn beurt helpt Marvellous dingen los te laten richting het einde van haar leven.

De beeldende stijl van schrijven is zeer mooi, maar af en toe ook teveel. Het volledige toneel wordt geschetst waarop de personen hun reis maken. Er blijft weinig over om zelf te fantaseren. Marvellous is een prachtige vrouw met al haar mooie en minder mooie kanten. Het kunnen lezen van bepaalde voortekenen en het weten van zaken over de reizigers die bij haar terecht komen, kan voor sommigen als zweverig overkomen, maar zij zelf vindt er niets zweverigs aan. De dingen zijn zoals ze zijn. Maar ook zij kan dingen moeilijk loslaten. Drake Francis helpt haar daarbij.
Hij strandt bij haar als een gebroken man, gedesillusioneerd door de oorlog en zijn vriendin pleegt voor zijn ogen zelfmoord. In het begin laat hij zich verzorgen terwijl hij zwelgt in zijn eigen medelijden. Maar langzaam herpakt hij zich en staat open voor de wijze raad en hulp van Marvellous.
Via de herinneringen van Marvellous en Drake leren we hun geschiedenis steeds een beetje meer kennen. Hun verhaallijnen houden elkaar mooi in evenwicht. Bij beiden wordt een levenslang raadsel opgelost.
Een tweetal personen wordt nog ge√Øntroduceerd in het verhaal. Peace Rundle, een van de kinderen die Marvellous ter wereld heeft gebracht, keert terug naar haar geboorteplaats om haar dromen na te jagen. En Ned Blaney, een visser die al zijn hele leven in de omgeving woont. Helaas worden hun verhalen pas bijna aan het einde van het boek toegevoegd, waardoor je misschien een onaf gevoel hebt, omdat je graag meer over ze had willen weten.

Door de vele kleurrijke omschrijvingen en uitdrukkingen in het begin van het verhaal is het lastig om erin te komen. Misschien dat dit een gevolg is van een mindere Nederlandse vertaling en redactie. Dit kan voor velen een struikelblok zijn om niet verder te willen lezen. Ik raad jullie aan te blijven lezen. Het wordt echt beter. Het kan niet tippen aan Sarah's debuut Toen God een konijn was, maar het heeft zijn eigen charme.