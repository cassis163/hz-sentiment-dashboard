In het boek wordt het leven van Victoria beschreven van kind tot aan haar overlijden, alsmede van Engeland in die tijd.
Het boek is geschreven aan de hand van dagboeken van Victoria zelf, ze begon daarmee op 31 juli 1832. Ze heeft 70 jaar lang dagelijks in haar dagboeken geschreven, tot aan haar dood in 1901, het zijn er 141. Ook zijn brieven van Prins Albert en haar familieleden gebruikt om een goed beeld neer te zetten.

Victoria heeft een sterke eigen wil en ontwikkelt zich tot een sterke standvastige vrouw die regeert met passie en doorzettingsvermogen maar vooral met kennis van zaken. Ze wordt een van de meest memorabele koninginnen uit de geschiedenis van de wereld.
Ze is geïnspireerd door Charles Dickens en bekommert zich daarom om de armen en kanslozen.
Het leven in een luxe omgeving waarin ze zich toch ook erg eenzaam en geïsoleerd voelt, valt haar vaak zwaar. Daarom is haar relatie met het hondje Dash zo speciaal.
Haar huwelijk met Albert is ook al is het om politieke redenen gesloten, toch liefdevol.

In het boek, dat bij de tv serie Victoria hoort en veel foto’s uit de serie bevat, krijgen we en goed beeld van Victoria en de wereld in de 19e eeuw. Ook bevat het originele afbeeldingen en fragmenten van de originele brieven. Er staat een goede stamboom voor in het boek hierdoor zijn familiebanden makkelijk terug te vinden.
Het boek is opgedeeld in diverse hoofdstukken die steeds een stukje van haar leven of een thema behandelen.
Mede door de vele illustraties is het boek een prachtig kijk en leesboek. Het geeft genoeg informatie om je in Victoria te kunnen verplaatsen en is zo geschreven dat je met haar mee kunt leven en vooral de vele foto’s maken het extra beeldend.

Ik heb enorm van het boek genoten en het er steeds een stukje in gelezen om er lang over te doen en extra lang te kunnen genieten en zal het zeker nog vaak inkijken.
Ik geef het boek vijf dikke sterren!

Dank aan uitgeverij Karmijn voor het exemplaar.