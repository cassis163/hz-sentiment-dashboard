Het uitgangspunt van het boek is goed. Een moordenaar pleegt moorden die één op één gekopieerd zijn uit verschillende films. Ook kun je als lezer lekker mee puzzelen met de codes die de moordenaar achterlaat.

Er zijn veel plottwists in dit verhaal. Dit zorgt ervoor dat het boek lekker wegleest en dat je snel door wilt lezen.

Wie de vorige twee delen van de serie heeft gelezen kan een patroon ontdekken in de opbouw van de verhalen en de uiteindelijke climax. Dat maakt dit boek minder dan de vorige twee delen, maar al met al is het een leuk boek.