Een boek over blogger, daar kun je als blogger geen nee tegen zeggen. Dus ik heb met plezier meegedaan met deze blogtour.. Het verhaal is origineel en ik heb er echt van genoten.

Moon heeft een succesvolle blog over dating. Hier op houdt ze haar ervaringen en belevenissen bij in het datingcircuit. Ze is single en geniet van het daten en haar blog. Naarmate je verder leest kom je erachter dat Moon een vreselijke dramatische gebeurtenis heeft mee gemaakt, die haar voor de rest van haar leven zal blijven achtervolgen. Stapje voor stapje bouwt de auteur de spanning op en kom je steeds meer te weten. Ze geeft niets te vroeg weg, het zit erg goed in elkaar. Moon krijgt steeds vreemdere reacties op haar van iemand die zich de Utrechtse Dater noemt. Hij kan niet rusten, hij wil haar hebben. Moon krijgt de kriebels van deze berichten. Haar beste vriendin Amy vindt deze berichten ook eng. Amy steunt haar vriendin door dik en dun. Ze wil dat Moon gelukkig is!
Een oude vlam komt weer terug in Moon’s leven en haar kattige baas blijft haar maar op haar nek zitten. Kan ze opbloeien tot de vrouw die ze wil zijn? Amy wil dat zo graag voor Moon!
Moon krijgt de kans van haar leven, maar is het dat allemaal wel waard?
En waar huist het gevaar, of beter gezegd: Wie is het? Er worden vrouwen gevonden in de stad. Ze zijn naakt en vastgebonden. Wie zit hier achter? Je gaat personages verdenken. Heerlijk!

Er zit vrij veel seks in dit verhaal, zeker in het eerste deel van het boek, dan krijg je nog niet echt het thriller idee. Soms vond ik het allemaal wat te heftig, maar het heeft allemaal met het personage te maken. Het past echt in het verhaal. Ook al gaan je oren er soms even van gloeien. Dat mag best! Alleen zie je dat niet veel in thrillers! Gewaagd, maar zeer origineel en ik vond het een goed boek.

Het leest vlot en de hoofdstukken zijn kort. De titel is perfect. De cover roept de hele sfeer van het boek op. Vrouw die op de vlucht is. En rood is gevaar. Een zin die je uitgelegd gaat krijgen.

Het plot zit goed in elkaar, ik had op een moment echt verdenkingen, maar je wordt steeds op het verkeerde been gezet. Dit is wat ik in een thriller zoek! Het laatste stuk van het boek zag ik echt niet aankomen en dat maakt het echt een goede thriller. Het komt uit een onverwachte hoek, deze slotscènes. En je blijft toch wel even achter met het gevoel van Onveiligheid. Want ben je online veilig? Absoluut niet? En de mensen om je heen, wat hebben zij op hun kerfstok staan? Je weet het simpelweg gewoon niet. En dat is wat dit boek met je doet!

Dus een echte aanrader!4****