Clare Mackintosh werkte jarenlang binnen de politie wereld. Haar thrillerdebuut Mea Culpa was een succes. Dit boek was vooral erg goed door een fantastische plottwist.
Ik zie jou is het tweede boek van haar hand, en ook dit boek ziet er weer veelbelovend uit. Een prachtige cover en een interessante verhaallijn.

Zoë reist elke dag met de metro en trein naar haar werk. Elke dag op dezelfde tijd, dezelfde trein, dezelfde route. Op een dag ziet ze in de krant een foto van haarzelf staan bij de seks advertenties.
Haar familie neemt het allemaal niet zo serieus, maar als er een vrouw word vermoord waarvan ook een foto in de krant stond is Zoë vastbesloten uit te zoeken wat er aan de hand is.
Politieagente Kelly Swift is eigenlijk de enige persoon die haar serieus neemt.

Ik was erg benieuwd naar dit boek en verwachtte er best wel veel van. Te veel misschien want het viel me toch wat tegen. Het verhaal leest heel erg vlot maar de spanning is eigenlijk lang ver te zoeken. Er gebeurd heel lang erg weinig en de hoofdpersonages konden mij op de 1 of andere manier ook niet zo boeien. Pas rond het einde komt de spanning er flink in.
Er word constant afgewisseld tussen Zoe en Kelly en een derde persoon, de dader. Deze gedeeltes hadden voor mij niet gehoeven en voegen mijn inziens weinig toe.
Ik zat te wachten op een plottwist die zou komen, maar helaas kwam die niet. Het einde was dan wel weer heel spannend en maakte veel goed, maar toch was het niet helemaal wat ik gehoopt had.
Het onderwerp is erg goed en ook erg origineel vind ik. Het is ook zeker wel een vermakelijk verhaal, het zorgt voor de nodige uurtjes plezier, maar voor mij was het helaas niet meer als een leuk tussendoortje.