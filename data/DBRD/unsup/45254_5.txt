Een Doodskap is een hulpmiddel om een dier te doden. Het is gemaakt van leer en wordt met riemen om de kop van een dier gesnoerd. In het midden bevindt zich een gleuf waardoor een ijzeren pin de kop ingedreven wordt en waardoor het dier overlijdt. Het kan echter ook bij een mens worden gebruikt.

Sigurdur Óli, een rechercheur bij de IJslandse politie, wordt door vrienden benaderd om te bemiddelen in een chantagezaak. Hij treft de vrouw, die de chantage bedrijft, zwaar gewond aan. De dader is nog aanwezig, maar weet te ontsnappen. De rechercheur wordt betrokken bij het onderzoek van deze mishandeling.

Privé gaat het Sigurdur Óli niet voor de wind. Hij doet er alles aan om zijn huwelijk te redden.

Sigurdur Óli, wordt lastig gevallen door een zwerver. Deze zwerver probeert de aandacht op zichzelf te vestigen om zodoende zijn gruwelijke verleden openbaar te maken. Ondertussen vlanst hij een doodskap in elkaar.

Het is alweer een tijd geleden dat de IJslandse banken een dubieuze rol speelden in de financiële wereld. Daarvan vind je een spoor terug in het verhaal. Het is onlosmakelijk verbonden met het gehele onderzoek.

Arnaldur Indridason is met DOODSKAP erin geslaagd om drie totaal verschillende verhaallijnen samen te smeden tot een goed lopend en tevens boeiend verhaal. Dat betekent vakmanschap.