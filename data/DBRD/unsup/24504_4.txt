De vluchtelingenpolitiek speelt nog steeds een belangrijke rol in ons dagelijkse leven. Nanda heeft over dit onderwerp een mooi, realistisch verhaal geschreven, de roman Sable.
Voor veel lezers zal het heel herkenbaar zijn, de vooroordelen en het wantrouwen dat we bijna allemaal hebben.
Maar Anna, de studente, wil zich niet laten leiden door alle vooroordelen en zij gaat de confrontatie aan. Het wordt haar ook bijna opgedrongen, zij heeft niet veel keus, ze wordt verliefd op Sable, een illegale allochtoon. Het brengt haar moeilijke, onhoudbare, maar ook zo mooie momenten. De twijfel en de achterdocht maken de liefde tussen Anna en Sable extra moeilijk. Anna zoekt ook steun bij haar vrienden en familie, maar ze moet het toch zelf oplossen en ervaren.
Een mooie kijk in het studentenleven van Anna en haar vrienden, met als rode draad de moeilijke en bijna onmogelijke liefde tussen Anna en Sable.