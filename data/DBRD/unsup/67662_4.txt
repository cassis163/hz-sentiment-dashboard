Tyler en haar dochter Charlie zitten al dertien jaar in een getuigenbeschermingsprogramma. Charlie kent de waarheid, haar moeder heeft haar verteld dat haar vader dood is, maar ze gelooft het niet en gaat zelf op onderzoek uit. Dat loopt uiteraard niet goed af. Tegelijkertijd wordt in Amerika een US Marschal neergeschoten. Zodra Tyler dit hoort, gaat ze ervandoor. Ze weet dat de verdwijning van Charlie en de moordpoging aan elkaar gerelateerd zijn en dat haar leven ook in gevaar is.
Wie kan ze vertrouwen? Wie liegt er allemaal en waarom liegt iedereen. Hoe goed kent ze de neergeschoten Marschal eigenlijk, is hij wel wie hij zei dat hij was? Haar leven zoals ze dat sinds het getuigenbeschermingsprogramma leidt, is op drijfzand gebouwd.
Een erg onnederlands boek, eerder iets wat je van een Amerikaan zou verwachten, maar wel heel spannend. Bovendien eindigt dit boek dan ook nog eens met een cliffhanger zodat het vervolg ook gelezen moet worden.
Het lijkt alsof alles klopt in dit boek. Korte hoofdstukken houden er bovendien de vaart in. Ik kijk uit naar het vervolg.