Carolien, Diana, Barbara en Anna zijn vier vrouwen in de overgang die elkaar leren kennen via een chatsessie. Omdat ze de overgang als gemeenschappelijk goed hebben, besluiten ze af te spreken en er een weekje op uit te trekken.
Diana, rijk en oversekst, kan wel een villa versieren voor hun uitje maar wat een leuke bedoening zou moeten worden veranderd snel in een nachtmerrie als Anna zich bespied voelt en op onderzoek uitgaat.
En ieder van de vier dames heeft toch wel een geheim dat langzamerhand naar boven komt in het verhaal.
Door rood verbonden is een leuk geschreven verhaal dat een goed plot heeft en zeer vlot leest. Het enige minpuntje dat ik ondervond is dat ieder hoofdstuk over een ander personage gaat maar iedereen is in de ik-vorm beschreven. Dus ik moest iedere keer even overdenken over welke persoon het ging.
Tip voor de auteur: misschien is het handiger om het hoofdstuk de naam van het personage te geven?
Voor de rest vond ik het een zeer aangename vrouwenthriller.
Rating: 3,5/5