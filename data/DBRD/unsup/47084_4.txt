Het verhaal begint wanneer Carey en Jenessa door haar vader en de Sociale Dienst worden gegeven in het bos.
Carey is een slim meisje, dat erg wantrouwend is naar vreemden. Ze herkent haar vader vrijwel direct, maar heeft alleen maar slechte herinneringen aan hem. Ze heeft de herinnering dat hij haar heeft mishandeld en haar moeder praatte nooit anders dan slecht over hem.
Begrijpelijk is dus de angst die Carey heeft wanneer ze hoort dat ze bij deze man moet gaan wonen.

Het boek heeft een mooie opbouw waarin Carey als personage groeit. Haar groei als persoon gaat geleidelijk en redelijk langzaam. Vooral ten opzichte van de andere personages om haar heen, zoals haar zusje Jenessa.
In het begin ergerde ik me een beetje aan de schrijfstijl, maar later besefte ik dat het wel erg goed past bij personage, Carey. De emoties van Carey zijn erg goed weergegeven en je kunt eigenlijk helemaal niet voorstellen hoe het is om zulke verandering als Carey mee te maken. En ik vind het heel knap hoe auteur Emily Murdoch het voor elkaar heeft gekregen dat je als lezer mee gaat voelen met dit vijftienjarige meisje.
Als men tegen me zou zeggen dat het waargebeurd zou zijn, dan zou ik het direct geloven.
Het is een prachtig verhaal over familieband en persoonlijke groei.

Zoals ik al zei: de schrijfstijl vond ik in het begin een beetje ergerlijk. De zinnen waren kort en simpel. De hele denkwijze was kort en simpel. Maar personage Carey zet natuurlijk een enorme muur op om zichzelf te beschermen tegen de nieuwe wereld. Dat is erg begrijpelijk.
Achteraf vond ik de schrijfstijl daarom juist wel erg passend bij het verhaal.

Personage Carey is een sterke, jonge meid die enorm veel heeft meegemaakt in haar leven. Echt verschrikkelijk is het allemaal.
Het is dan ook erg prachtig om te lezen hoe zij de verandering doormaakt en hoe ze er mee probeert om te gaan.
“Niets is wat het lijkt” is ook weer een slogan die goed past bij dit verhaal.

‘Als je mij vindt’ is een prachtig, ontroerend en aangrijpend YA-boek over familie en persoonlijke groei!
Een dikke aanrader voor iedereen!