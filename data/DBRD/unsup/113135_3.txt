Een familie met al zijn familietrekjes. Het begin van het boek was het voor mij erg lastig om de samenhang tussen de hoofdstukken te vinden. De karakters worden 1 voor 1 goed uitgewerkt. Ieder heeft zijn eigen leven met zijn eigen eigenschappen. Door verschillende gebeurtenissen komen de levens van de verschillende familieleden samen. De zoon wil zich losbreken van de bemoedering van zijn moeder. De dochter is onzeker binnen haar relatie en weet niet goed wat haar toekomst is. En de vader van Cecile gaat langzaam aan steeds meer in zijn eigen realiteit leven.Wat een nieuwe dynamiek met zich meebrengt.

Wat de naam ook impliceert is het verhaal gepositioneerd om een design meubel winkel die al jaren een begrip is in de omgeving. De verkoop van design meubels is natuurlijk erg afhankelijk van de grillen van de economie. Wat uiteindelijk ook invloed heeft op de toekomst van de winkel.

De verhaallijn van de zoon richt zich vooral op het losbreken van zijn moeder. Hij is jong, en succesvol en geloofd sterk in zijn eigen kunnen. Waardoor hij de stoute schoenen aan durft te trekken en (zonder dat zijn moeder het weet) een plan uit te voeren die zijn achternaam
weer groot gaan maken.

De dochter wordt door een gebeurtenis in Spanje in een situatie gebracht waar ze tijd heeft om na te denken. Tijdens deze tijd doet ze een schokkende ontdekking. Wat haar toch wel van haar stuk brengt. Wat de rol van haar vriend nu is blijft nog lang onduidelijk maar gelang het boek vordert komt hij steeds meer in beeld. Aan de band tussen moeder en dochter moet na de ontdekking toch hard worden getrokken. Met alle onzekerheden van dien.

De vader van Cecile is een trotse man die langzaam begint te beseffen dan zijn leven anders aan het verlopen is dan dat hij zelf denkt. Hij wordt vervolgens gedwongen om weer mee te gaan naar Nederland waar hij intrekt bij zijn dochter. Er ontstaan situaties die hem maar ook de familie op de proef stellen.

En natuurlijk Cecile zelf als spil tussen de bovenstaande personen. Trots als ze is moet ze toch toegeven dat het maximale wordt gevraagd van haar aanpassingsvermogen. Ze moet leren omgaan met veel veranderingen in een korte tijd.

Ook al heeft iedereen andere ideeÃ«n en zijn eigen leven. Toch is een dieper verband tussen de personen zichtbaar. Hierdoor is de opbouw van het boek richting het einde sterk. De ontdekking die Cecile doet over haar vader vond ik zelf een losse flodder wat niet direct impact heeft op het verhaal en die ook niet direct invloed heeft op de relatie tussen vader en dochter.

Een leuk en herkenbaar boek over familiebanden en hoe die veranderen in de tijd.