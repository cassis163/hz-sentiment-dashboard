De huurster van Winfell Hall is een prachtig verhaal over de spanning tussen trouw aan eigen waarden en aan die van de maatschappij. Wat voor intelligente vrouwen uit de gegoede klasse in de periode waarin dit boek zich afspeelt (1825) nogal een uitdaging was. Het boek is een heerlijke tijdmachine. Als je het kunt opbrengen om je over te geven aan het trage tempo van het verhaal en de lange zinnen waarin gevoelens en gedachten uitgebreid verwoord worden, dan heb je hier een prachtige kans om te onthaasten.