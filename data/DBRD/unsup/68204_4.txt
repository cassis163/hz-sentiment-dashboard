'Van jou' is het derde deel in de 'Pound of flesh' serie van de Britse schrijfster Sophie Jackson. Zoals je op mijn Hebban-spot kunt lezen heb ik haar ontmoet in amsterdam en ik was dan ook erg benieuwd naar dit boek. Ik heb mezelf met moeite in kunnen houden om het niet al in de trein te verslinden.

Van Jou gaat over Lexie en Riley, die elkaar vroeger al kenden, verliefd op elkaar waren, en elkaar uit het oog verliezen en dan toch weer samenkomen. (Dat is dan even in het kort.) Al meteen vanaf het begin moest ik lachen, ergens op de eerste pagina's al, om de zin 'Ze kon pijpen als een stofzuiger.' HOE DAN! Hoe weet Riley hoe een stofzuiger pijpt? Je krijgt ineens hele andere ideeÃ«n over de beste man.

Hoewel het verhaal een beetje te voorspelbaar was voor mijn smaak (Ik zag namelijk hetgeen waar het hele boek om draait al sinds de eerste opmerking aankomen) was het toch een fijn boek dat de serie op een mooie manier afsluit. Het was vooral leuk dat alle personages uit de eerdere boeken nog eens terug kwamen.

Af en toe neemt een flashback je mee terug naar het verleden en kom je er achter waarom er gebeurde wat er gebeurde (Wat is het toch ontzettend vervelend om een spoilervrije recensie te schrijven!!!!) en begrijp je Lexies beweegredenen wel iets beter. De erotische scenes zijn spannend maar niet plat, en de spanning tussen de hoofdpersonen is door het hele boek voelbaar.

Al met al wel verdiende vier sterren, (Die ene die ze niet krijgt is omdat het wel al heel vaak gedaan is...) en ik hoop dat Sophie nog HEEL LANG blijft schrijven!