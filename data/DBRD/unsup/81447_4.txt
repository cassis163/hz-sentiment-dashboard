Archie Isaac Ferguson wordt vlak na de tweede wereldoorlog geboren, enig kind van een vader die een winkel in huishoudapparaten uitbaat en een moeder die zot is van fotografie.
Wat kan er allemaal gebeuren met een kind dat uit deze ouders geboren wordt. Welk soort relaties kan hij aangaan, wat wordt zijn toekomst?
Paul Auster maak 4 keuzes en die worden per hoofdstuk gevolgd. Het is even wennen en uitkijken bij welke Archie Ferguson je zit want alhoewel meerdere personages in alle vier de verhalen voorkomen, is de uitwerking anders en zijn er andere bijrollen voor andere personen.
Terugkomend is Amy Schneiderman, waar hij wel niet misschien toch maar niet een relatie mee heeft.

Auster gebruikt het boek om heel veel boeken en stromingen mee te geven, om films te bespreken, om Laurel en Hardy in de kijker te zetten, maar ook om allerlei maatschappelijke situaties uit die tijd aan te kaarten. Zo zijn er de moorden op Kennedy en Maarten Luther King, rassenrellen, opstanden op universiteiten, de oorlog in Vietnam.

Ik vond dit een fantastische boek en heb even getwijfeld om 5 sterren toe te kennen. Ik heb het toch niet gedaan omdat de laatste honderd pagina's het verhaal wat inzakte. Daar had beter wat in geschrapt kunnen worden.
Verder kon ik de stukken over honkbal niet zo goed volgen, maar dat ligt eerder aan een gebrek aan kennis over deze sport van mezelf als lezer.