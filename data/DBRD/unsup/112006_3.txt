Blij was ik toen ik dit boek mocht lezen voor de Hebban Young Adult Leesclub. De cover laat zien dat het om een spannend,vurig verhaal gaat dus ik was meteen nieuwsgierig. Nog nooit heb ik iets van Floortje Zwigtman gelezen dus een boek lezen van een onbekend auteur voor mij, leek me wel wat.

De binnenflap in het boek liet me denken dat het om een liefdesverhaal gaat in een dictatuur. Daar gaat het ook wel over, maar dit was niet echt het hele hoofdverhaal en dat vond ik heel jammer. Dit boek gaat meer over politiek en literatuur. Toch wilde ik doorlezen want Floortje kan absoluut goed schrijven. De dialogen zijn ontzettend mooi verwoord, soms wat moeilijk maar wel heel goed. Dat het verhaal terugschakelt van vroeger naar nu vond ik niet vervelend het maakte het juist wel spannend.

Toch weet ik niet of ik het volgende deel zou willen lezen. Het was spannend, maar helaas was dit verhaal niet mijn smaak. Maar als je van literatuur, geschiedenis en politiek houdt dan is dit boek zeker een aanrader.