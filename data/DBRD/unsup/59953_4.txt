Lees eens iets anders! Een Russisch sprookje is dit, vol fantasy maar heerlijk om te lezen. Vasja is een bijzonder meisje, uit een groot Russisch gezin. Ze gaat zo haar eigen gang en heeft de gave geesten en demonen te zien. En te begrijpen, ondanks de angst die anderen voor deze geesten hebben. Ze is nergens echt bang voor en dat maakt haar sterk. Het is de bekende strijd tussen goed en kwaad en met behulp van Vasja gaat het allemaal - maar net - goed. Het is ijskoud in de winter, die de familie door moet zien te komen tot de warme zomer aanbreekt. Tijdens de sneeuw- en ijsperiode speelt dit verhaal zich af, de strijd tussen twee wintervorsten (broers van elkaar) wordt gestreden en met behulp van vader Pjotr uiteindelijk beslecht. Je leest het in een ruk uit en al houd ik niet zo van fatasyboeken, dit is heel een erg lezenswaardig sprookje! Een vooruitexemplaar gelezen, want het komt in oktober 2017 uit.