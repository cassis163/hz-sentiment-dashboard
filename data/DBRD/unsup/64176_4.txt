Voor de Hebbanbuzz actie van Hebban heb ik dit boek mogen lezen waarvoor mijn dank.

Su uit Zuid Korea is geadopteerd door Ruth en Bernie omdat Ruth niet zwanger kon worden. Toen Su net in het gezin was bleek Ruth toch zwanger te zijn van Leah. De eerste jaren konden beide zusjes goed met elkaar overweg maar naar mate ze ouder werden begon Leah moeite te krijgen met Su. Su is altijd braaf en volgens de regels, Leah is losbandiger.
Su, Leah en twee vriendinnen gaan op vakantie naar Mallorca om de bloemetjes buiten te zetten. Ze vermaken zich met veel alcohol, drugs en mannen. Omdat Su nog maagd is besluiten Leah en haar vriendinnen dat er een man voor Su gescoord moet worden. Op een gegeven moment tijdens een avond stappen is Su zo dronken dat ze in een club 12 mannen pijpt. Dit wordt opgenomen door Xano en op internet gezet. Superveel likes krijgt het filmpje en het leven van Su en haar ouders stort in. Su besluit op de vlucht te slaan. Als Leah alleen thuis komt van vakantie start de zoektocht naar Su. Ruth is rechter en wil koste wat het kost dat de daders hun straf krijgen en gaat op zoek naar de daders.

Het boek is boeiend en leest makkelijk weg. Je komt snel in het verhaal en wordt nieuwsgierig naar hoe het allemaal af loopt. De schrijfstijl is soepel. Voor mij was Helen Fitzgerald een onbekende auteur. Ik wil zeker meer van haar lezen en raad dit boek iedereen aan.