Nee, niet echt logisch om te beginnen met het tweede deel van een triologie, maar eerlijk gezegd wist ik het niet eens. Ik heb Ken Follett leren kennen door het boek Pilars of the earth en toen ik dit boek in een aanbieding tegen kwam, was ik benieuwd of het net zo interessant zou zijn.
Dat was het dan ook. Het boek begint vlak voor de tweede wereld oorlog en beschrijft het leven van meerdere personen in verschillende landen op de wereld die allemaal direct of indirect te maken hebben met de tweede wereld oorlog en zijn gruwelijk heden. Ik hou er van dat je telkens in een andere wereld bent en mee leeft met een ander persoon. Het volgende hoofdstuk gaat dan weer over iemand anders waardoor je door wilt lezen want je wilt weten hoe de levens van de hoofdpersonen verder gaan.

Gezien de triologie ben ik wel benieuwd wat er in de andere boeken gebeurd en hoe het leven verder gaat en ook wat er eerder gebeurde dus ik zie me binnenkort nog wel de andere twee boeken kopen. Ken Follett weet me door zijn schrijfstijl te binden.