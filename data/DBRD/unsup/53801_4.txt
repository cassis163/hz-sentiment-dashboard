Dit boekje is één en al vrolijkheid en kleur. Het spat zomaar van de bladzijden af. Op elke bladzijde staat naast de illustratie een kort gedichtje waar het op die bladzijde over gaat en een kernwoord erin verwerkt. Daarbij staat nog een memootje met een vraag die je aan je kind(eren) kunt stellen of met een uitspraak van Vogel Vera om er nog eens goed over door te praten. En wat valt er op de illustraties veel te ontdekken! Na het verhaal komen de extra bladzijden met de doe-opdrachten. Deze zijn van zeer toegevoegde waarde en geven het boek een extra diepgang, een extra dimensie. Een erg leuk en creatief boekje om met je kleuter mee aan de slag te gaan!