Telkens als ik aan een boek begin van deze serie, vraag ik me af of dit verhaal weer gaat inslagen bij me. En telkens als ik de laatste bladzijde lees...zucht ik en het eerste wat ik denk is vijfsterren waardig.

*Ceecee, de zus die altijd het gevoel heeft gehad dat ze anders dan haar ander zussen is, vlucht weg van Star. Star die ze altijd zag als haar zielsgenoot, heeft haar eigen weg gevonden en Ceecee kan enkel hopeloos toe kijken. Met in haar zak een zwart-wit foto en de naam van een vrouw die honderd jaar geleden leefde vlucht ze naar het mooie Thailand.

De auteur heeft hier werk gemaakt van de 4 de zus, de zus met vind ik persoonlijk een realistisch persoonlijkheid. De auteur neemt je mee in het hoofd van Ceecee, onzeker, een vechtlust zonder te laten zien dat het even niet gaat. Telkens vraag ik me af, waarom slaagt dit zo aan, is het de afwisseling, de geschiedenis, de geheimen of de herkenbaarheid in de persoonlijkheden van de zussen? Ik kan enkel zeggen Lucinda Riley briljant gevonden, briljant geschreven, briljant gegeven!