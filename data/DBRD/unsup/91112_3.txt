Het verhaal begint intrigerend met de moord op 3 mensen in Marrakesh, Marokko. Je zit op het puntje van je stoel en verwacht een spannend verhaal, een spionagethriller zoals de cover aangeeft. Spijtig genoeg verzandt het en kabbelt gezapig verder. Af en toe krijg je het gevoel in een reisbrochure voor Berlijn te zijn beland. Zonder twijfel mooi en gedetailleerd beschreven, maar het past niet echt in een traditioneel spionageverhaal. Met de karakters (zeker Ludwig Licht) kan nog veel worden gedaan en misschien is dat wel voor het volgende deel bedoeld. Daarom zal ik zonder twijfel deel 2 ook lezen. Delen 3 en 4, dat is af te wachten.