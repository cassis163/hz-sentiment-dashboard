#LucDeflo #Macht

Deflo, een auteur die niet stilzit, het onlangs verschenen Macht is de derde thriller van zijn hand dit jaar. Begin dit jaar verscheen Intifada. Daarnaast startte hij ook nog een nieuwe reeks, een samenwerking met Liefrink, waarmee hij de thriller Onderhuids schreef.

Luc Verstrepen, een man die niets te klagen heeft. Werkzaam in de politiek waar hij succes boekt en een mooie vrouw aan zijn zijde. Tot op een dag het allemaal even niet meer zo rooskleurig is. Zijn vrouw wil van hem scheiden en het vertrouwen van zijn dochter is hij kwijt. Van het één komt het ander en het draait uit op een ware (v)echtscheiding. Wie kan hij nog vertrouwen en wie van zijn familie en schoonfamilie probeert hem het gras voor zijn voeten weg te maaien? Op een dag komt hij de jonge Layla tegen, en in haar vindt hij een lotgenoot. Kunnen ze het tij samen nog keren?

Qua schrijfkunsten hoeft Deflo zich niet meer te bewijzen. Met inmiddels vele thrillers op zijn naam en meer dan een half miljoen verkochte boeken in de Benelux. Toch weet hij in Macht weer te overtuigen en heeft hij wederom een ware pageturner afgeleverd. Een boek dat leest als een denderende sneltrein. Veel (nagelbijtende) spanning, humor, emotie en diepgang zoals we van hem gewend zijn.

Macht is wederom een bewijs dat deze auteur een waar grootmeester is en alweer een thriller heeft afgeleverd die staat als een huis. Ik ben nu alweer nieuwsgierig met wat voor thriller dit meesterbrein naar alle waarschijnlijkheid nu alweer bezig is. Ik laat mij weer verrassen!

Macht is een dikke aanrader, je zou verwachten dat de auteur zichzelf niet meer kan overtreffen, maar toch lukt dit hem, elke keer weer!

★★★★★