Opnieuw een prachtig geschreven verhaal over liefde, trouw, verlies en een onuitputtelijke kracht om verder te gaan. De stukken die gaan over Clairs medische activiteiten zijn prachtig beschreven, net als de Amerikaanse geschiedenis. Hoe mooi de karakters worden uitgewerkt en zich ontwikkelen gedurende de eerste delen en dat ook in dit deel weer door gaat. Brianna is écht de dochter van haar vader én haar moeder! Wat soms details leken in eerdere delen, vluchtige situaties, of karakters die vluchtig leken, komen in de boeken weer terug waardoor het verhaal nóg beter wordt. Diepe bewondering voor de schrijfstijl, de woordkeus en het prachtig verweven van geschiedenis.