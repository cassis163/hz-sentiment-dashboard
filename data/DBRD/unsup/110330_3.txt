Ik weet niet of ik Annika nu echt een buitenbeentje vind, maar haar belevenissen zijn in ieder geval buitengewoon. Belevenissen van een buitenbeentje is een typisch tienerboek, maar daar is niks verkeerd aan. Het bevat de normale middelbare schooldrama’s, de pikorde, de roddels en de mean girl. Ik vond het echt irri dat iedereen zich zoveel van Becky aantrok. Dat ze zo veel belang hechten aan de mening van één persoon.
Gelukkig had je de vriendschap tussen Chelli en Anika nog.

En er waren natuurlijk de jongens, die voor de nodige drama zorgen. Logan, jammer genoeg niet die van Gilmore girls en Jared. Beiden kreeg ik niet echt hoogte van. Maar dat had ik bij meer personages, behalve Anika. Steeds denk je ze te leren kennen, maar dan blijken ze heel anders in elkaar te zitten. Daarom wist ik ook eigenlijk niet of ik dit boek nu leuk vond of niet. Het is allemaal een beetje apart en absurd, vooral de familie. Een vampier, een trol, jaloerse zussen, oudere broers en een zorgzame moeder, wat moet je daar nu mee?

Hier en daar vond ik het verhaal ook wat stereotype en te snel oordelend. Hoe dichter je bij het einde kwam hoe verbazingwekkender het verhaal werd. Het verhaal kent een vlotte en fijne schrijfstijl. Anika maakte voor mij het verhaal de moeite waard, door haar opmerkingen en haar kijk naar de wereld. Ze is een beetje apart, vind zichzelf spinnensoep, maar ze doet wel haar best om aardig te zijn, aan anderen te denken. Het mag dan wat lang hebben geduurd en het had wel anders mogen gebeuren, maar Anika laat iedereen zich herinneren dat je jezelf mag zijn, dat je moet doen wat je leuk vind, waar je in gelooft, zonder je de mening van anderen aan te trekken.