Wat hebben ballonvaart, fotografie en het verlies van een geliefde met elkaar te maken? Op het eerste oog niets zou je zeggen, maar na het lezen van dit boek heb je toch de overeenkomsten ontdekt.
Een citaat: Dus waarom streven we dan voortdurend naar liefde? Omdat in liefde de waarheid en betovering samenkomen. Waarheid als in de fotografie; betovering als in de ballonvaart,

Gaat het boek aanvankelijk over het samenvoegen van fotografie aan ballonvaart en over Sarah Bernardt en Fred Burnarby, het laatste deelvan het boek is gewijd aan het rouwproces dat de schrijver heeft doorgemaakt na het verlies van zijn vrouw in 2008. Kort samengevat in het volgende citaat:

"Het is letterlijk zo dat ik nog elke dag van mijn leven en bijna elk uur van de dag aan Sara denk.Telkens wanneer ik iets zie wat ze leuk zou hebben gevonden zeg ik tegen mezelf: dat ga ik kopen en voor haar meenemen, en ik bedenk altijd dingen die ik haar vertellen moet.

Dit is wat zij die de verdrietskeerkring nog niet zijn gepasseerd vaak niet begrijpen: het feit dat iemand dood is mag dan betekenen dat hij of zij niet meer leeft, maar het betekent niet dat hij of zij niet meer bestaat."

En zo wemelt het van de prachtige citaten in deze aangrijpende novelle.