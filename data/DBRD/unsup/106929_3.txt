Heather Gudenkaufs eerste boek verscheen in 2010, het heet In stilte gehuld en gaat over twee zevenjarige meisjes die verdwijnen. Haar volgende boek heet Voor mijn zusjes en kwam uit in 2011, het boek vertelt het verhaal van Allison Glenn, die na vijf jaar in de gevangenis gezeten te hebben, haar leven terug probeert op te pikken. Broer is haar derde en tot nu toe laatste boek en kwam uit in 2012. Alle drie de boeken kregen lovende kritieken, haar laatste boek werd een New York Times bestseller. Gudenkauf heeft een vlotte schrijfstijl en weet de lezer te boeien van begin tot einde, je leest haar boeken in een wip uit.
Broer gaat over een gijzelnemer die vlak voor de krokusvakantie een school gijzelt. Agente Meg is zo goed als onmiddellijk ter plaatse en probeert alles in goede banen te leiden. Augie en P.J. zijn twee leerlingen die in contact komen met de gijzelnemer en uit de school proberen te ontsnappen. De dader kan verschillende motieven hebben: een jaloerse ex-man, een ontslagen leraar, een wanhopige vader
Het verhaal heeft verschillende personages, die elk hun eigen rol hebben in het verhaal en je ziet de gijzeling dus ook door verschillende ogen. Dat maakt het spannend, omdat het verhaal telkens van verteller verandert wanneer het spannend wordt. Door de afwisseling van de personages kom je beetje bij beetje meer te weten over de gijzeling en op welke manier de personages iets te maken hebben met de gijzeling op school. De schrijfster schakelt tussen Augie (een leerlinge op de school), haar opa, haar mama, een schooljuf en een agente. Doordat er zoveel personages gebruikt worden, heb je veel invalshoeken in het verhaal, dit zorgt er voor dat het boek leest als een trein en dat je mee kan zoeken naar de identiteit van de gijzelnemer. Daarbij komt dat de personages elk nog een eigen levensverhaal hebben, wat al dan niet kan leiden naar de gijzelnemer. Je hebt dus niet alleen het verhaal van de school die in gijzeling wordt genomen, je hebt ook de verschillende belevenissen van de personages en hoe dat invloed heeft op het verhaal van de gijzeling. Het feit dat je zoveel verschillende personages hebt, maakt het soms wel moeilijk om te kunnen volgen omdat er zoveel verschillende namen zijn en verschillende relaties tussen de hoofdpersonages en andere personages.

Hoewel je pas helemaal op het einde te weten komt wie de gijzelnemer is, kan je het al redelijk snel afleiden uit hints die gegeven worden doorheen het verhaal en dat maakt het verhaal iets minder spannend. Ook lijkt het heel onwaarschijnlijk dat een kindje bij een gijzeling zomaar binnen en buiten de school kan lopen, toch gebeurt dit in het boek.
In het verhaal zijn er flashbacks, dit is handig omdat je zo meer te weten komt over het leven van de personages en waarom ze nu juist belang hebben bij het verhaal. Indien er geen flashbacks zouden zijn, zou het een heel langdradig en ingewikkeld verhaal geworden zijn.
De titel Broer vind ik niet goed gekozen, het lijkt of het boek enkel draait om Augie die haar broer weg probeert te halen bij de gijzelnemer. Dit is helemaal niet het geval, het verhaal gaat ook over Augies moeder die duizenden kilometers van haar kinderen verwijdert is, het vertelt het verhaal van een agente die wroeging heeft over een relatie die ze had met een getrouwde man, het boek gaat ook over een lerares die probeert om de gijzelnemer te overmeesteren en haar leerlingen te beschermen. De thriller gaat dus om meer dan alleen Augie en haar broer en de titel is dus veel te verengd. Het is een uit het Engels vertaald boek en de oorspronkelijke titel is One breath away. Dat vind ik wel een goed titel, omdat elke personage wel op een adem van iets verwijdert is. Bij Augies moeder is het een gevecht tussen leven en dood, de agente moet kiezen tussen binnenvallen of afwachten, Augie moet afwegen of ze haar broer uit de klas gaat halen of niet. Kortom, iedereen in het boek moet belangrijke beslissingen nemen en de titel past dus bij elke personage uit het boek.
Het boek is spannend en vlot. Het onderwerp lijkt cliché, maar naarmate het boek vordert bleek het toch een spannend boek en doordat je zoveel verschillende verhaallijnen hebt, blijft het spannend en boeiend. Het is een heel goed boek voor mensen die niet zo graag en weinig lezen.