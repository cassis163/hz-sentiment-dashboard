Divergent gaat over een futuristisch Chicago dat verdeeld is in facties: oprechtheid, zelfverloochening, onverschrokkenheid, vriendschap, eruditie. Tris is geboren in zelfverloochening maar nadat ze zestien is geworden moet ze kiezen bij welke factie zij wil horen. Ze mag ook in haar eigen factie blijven. Om de keuze makkelijker te maken gaan alle zestienjarigen in een simulatie waar een uitslag uitkomt. Meestal komt daar maar één uitslag uit maar bij Tris waren dat er drie. Ze noemen dat Divergent. Bij de ceremonie waar ze moeten kiezen, kiest Tris voor onverschrokkenheid.
Divergent is een boek dat heel snel leest en heel origineel is. De hoofdstukken zijn redelijk lang, maar omdat er zoveel in één hoofdstuk gebeurt merk je niet eens dat je al aan het volgende hoofdstuk bent begonnen. Het taalgebruik is niet heel moeilijk en liefde en actie zijn heel goed met elkaar gecombineerd. Wel vond ik de reacties van Tris op bepaalde gebeurtenissen aan het einde een beetje vreemd. Daarom vier sterren.