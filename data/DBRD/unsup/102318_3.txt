Om de beschermende armen van haar moeder te ontvluchten wil Alexa graag een semester in het buitenland studeren. Op aanraden van haar professor Engels- en letterkunde wordt haar aandacht gewekt voor Carnford Park University in Londen, een onbekende universiteit huizend in een merkwaardig gebouw met zowaar een magister aan het roer. Nadat Alexa een schokkende, en levensveranderende, avond beleeft maakt zij kennis met de wondere wereld van de magie. Naast haar reguliere vakken leert zij haar eigen krachten kennen en ontwikkelen op Untraceable University. Ondertussen gebeuren er geheimzinnige zaken waarbij een docent en huisgenote van Alexa getroffen worden door een onverklaarbaar coma.Is hier een duistere vorm van magie in het spel?

De titel van het boek en de tekst op de achterkant wekken de indruk dat je een magische wereld betreedt vol geheimen en raadselachtige gebeurtenissen. maar geen scenes die plaatsvinden op Harry Potters' Zweinstein. Toch ervaar ik tijdens het lezen enkele déjà-vu momenten, waarbij je wel aan het twijfelen wordt gebracht of dit boek de Nederlandse equivalent van Harry Potter is.

Met iets meer dan 600's pagina en een proloog waarmee je wat moeilijk inkomt, ontstaat er een lichte angst naar de rest van het boek. Gelukkig begint het lezen een stuk prettiger vanaf hoofdstuk 1. Ondanks de snel gelegde parallel met Harry Potter slaat 'De Verbogen Universiteit' een hele andere richting in waarbij thema's als eerlijkheid en vriendschap centraal staan en levensechte personen met herkenbare problemen gepresenteerd worden. Ethische dilemma's zijn een veelbesproken onderwerp waarbij de samenleving van non magische en magische mensen centraal staat. Een onderhoudend boek waarin de nieuwsgierigheid je drijft om verder te lezen naar de nog te ontwikkelen plotten, karakter en verhalen. Zo nu en dan is het wat langdradig, zijn bepaalde ontwikkelingen redelijk voorspelbaar en miste ik ondanks het groot aantal pagina's wel de nodige spanning en een bloedstollende plottwist..

Desalniettemin een onderhoudend boek waarbij nog lang niet alle geheimen uit de doeken gedaan zijn. Hierdoor kun je niet anders dan aan deel 2 beginnen. Wordt vervolgd.