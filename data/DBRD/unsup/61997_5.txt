De Lissabon brieven een prachtige roman met een onderwerp waar ik nog nooit mee van doen had gehad. Gaby schrijft in al haar boeken vol romantiek altijd met een insteek naar een actueel of in ieder geval een aangrijpend onderwerp. Deze keer ging het over een persoon met een nierziekte.

Maar niet alleen dat onderwerp komt ter sprake, ook psychische stoornis, bedrog, verlatingsangst en een taalbarri√®re komen in dit prachtige verhaal voor, met het decor van Lisboa op de achtergrond. Lissabon is het begin en de eindbestemming van deze roman en wanneer je leest heb je zin om je koffer te pakken en deze prachtige plaats te bezoeken.

Het 7e boek alweer van Rasters waarmee ze zich op de kaart zet als een roman schrijfster met een boodschap in het verhaal. Niet alleen roze geur en maneschijn, maar ook bittere ernst en tragedie volgen je door Lissabon en Nederland. Liefdes die uit elkaar worden getrokken, maar toch verbonden blijven. Het zijn meerdere verhaallijnen die samen tot het prachtige maar ook emotionele plot komen. Vier personages, allen met hun eigen problemen die ze in en met elkaar verweven.

Een boek voor iedereen die iets of juist niets van nierziekte weten, maar duidelijk maakt wat een nierziekte betekent voor iemand en wat anderen doen of kunnen doen om een donor te vinden. Nog steeds zijn er te weinig donoren en misschien denk je wel na dit verhaal, ik geef me op, ik registreer me. Dan heeft het boek niet alleen lees plezier gebracht maar ook een bijdrage kunnen leveren aan het tekort aan donoren.