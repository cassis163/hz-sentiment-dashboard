Dit is de eerste keer dat ik iets heb gelezen van deze auteur, maar eerlijk is eerlijk ik ben erg geboeid. Met een beetje een moeilijke opstap sleept het verhaal je toch snel mee. Met al die verschillende spannende gebeurtenissen moet je eigenlijk wel doorlezen.
Natuurlijk blijft het wel YA en dus wordt er helaas voor mij ook hier weer gebruik gemaakt van een ''lovetriangle''. Gelukkig voor mij heb ik deze toch wel iets anders ervaren dan in andere boeken, ergens dus ook wel een pluspuntje.
Het idee voor het verhaal vind ik erg origineel. Een oefening voor een eeuwig leven vind ik toch wel interessant. Het verhaal is naar mijn idee dan ook goed uitgewerkt. De informatie die gegeven wordt had van mij wel iets meer verspreid mogen worden over het boek, aangezien het hier en daar aanvoelde als informatie-dump.
Verder heb ik mij persoonlijk erg vermaakt met dit boek. De vlotte schrijfstijl en spanning zorgen er voor dat je het boek na een x aantal pagina's moeilijk meer kunt wegleggen.