Wat is het soms moeilijk om een oordeel te vellen over een boek. Ik kan me heus voorstellen dat hij voor mensen naar meer smaakt, maar bij mij niet.

Met Het vijfde seizoen start de serie De gebroken aarde. In het begin was het niet helemaal tot me doorgedrongen dat het een serie betreft en vaak kun je bij series het eerste boek als stand-alone lezen en bepalen of voor jou het verhaal af is of niet. In mijn geval is het verhaal niet af, maar ik wil ook niet door.

Ik ben een doorgewinterde fantasy lezer. Het is dan wel vooral in het Young Adult genre, maar misschien komt dat ook doordat er meer fantasy te vinden is voor de jeugd. Waarom ik struikel over Het vijfde seizoen, een titel moet direct een boek begrijpbaar maken. Dit was voor mij punt een. Zelfs na het lezen van het boek, wil voor mij het kwartje nog niet vallen waarom de titel van het boek is, wat het is. De titel van de serie begrijp ik daarentegen weer wel. Voor mij heb je dan als schrijver een station gemist. Het volgende waar ik over struikel is het aantal thema's. Het is goed om thema's te implementeren die naar het heden herleiden of de wereld waarin we leven. Persoonlijk houd ik ervan dat men dan 1 hoofdthema neemt en max 3 zijthema's. In Het vijfde seizoen wordt er gevochten om voorrang tussen de thema's. Dit is zo zonde, want er zitten thema's bij die momenteel hot lijken te zijn (bijvoorbeeld diversiteit), maar andere als kinderarbeid zijn best zeldzaam en in de wereld helaas niet. Daar naast zijn er nog veel meer thema's, maar ik wil dit geen spoiler recensie laten worden. Iedereen moet zijn eigen mening kunnen vormen.

Dit boek is met veel bombarie aangekondigd, het won de Hugo award, dus dan moet het toch wel wat zijn, toch??? Voor mij persoonlijk laat ik me niet meer beïnvloeden door een Hugo award, want de wensen in een boek tussen de jury en mij zijn te verschillend.

Het verhaal zelf wordt vanuit meerdere personages geschreven. Hier houden sommige mensen wel van en andere weer niet. Ik ben een lezer die dit leuk en prettig KAN vinden. Meerdere vertellers of hoofdpersonages, vraagt om verschillende stemgeluiden. Je merkte wel enigszins dat ze zich op een ander punt in het leven bevonden, maar een echt eigen geluid, dat hadden ze niet. Dat is, in mijn ogen, een zwaar gemiste kans. Ik ben een beeldende lezer, de wereld kon ik redelijk vormen, al leken veel lokaties wel erg op elkaar, maar met de stemvorming, daar liep ik klem. Deze bleef hetzelfde, dus in mijn hoofd, werd ik mijn eigen audioboek. Misschien ben ik de enige met deze rare afwijking, maar zo benader ik boeken nu eenmaal.

Kortom, voor mij is Het vijfde seizoen niet goed uit de verf gekomen. Ik heb heel lang moeten vechten om erin te komen, teveel thema's in een boek en weinig verschil in vertelstem tussen de hoofdpersonages. Tot de helft à drie/kwart van het boek heb ik gedacht aan een 2*, maar naar het einde werd er wel veel recht getrokken en schoot hij iets omhoog en rond ik het af naar 3*. De serie is voor mij na dit deel klaar. Door Nora K. Jemisin, je hebt me niet weten te raken.