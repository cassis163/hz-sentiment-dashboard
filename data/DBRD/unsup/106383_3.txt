Lieve is het nieuwe boek van Ronald Giphart. Lieve werd aangekondigd als een spannend verhaal over verliefdheid, verlangen en trouw en speelt zich af in de film en theaterwereld.

Het boek beschrijft in chronologische volgorde het filmen van de film Lieve en alle perikelen op de set. Lieve is de oud-geliefde van de regisseur Noah en hij is naarstig op zoek naar een actrice die haar zo goed mogelijk kan portretteren. Ernaast zoekt hij ook een nederlands acteertalent wat hemzelf kan spelen.

Zoals een goede Giphart betaamt volg je alle hoofdrolspelers in dit boek en wordt er geregeld gebruik gemaakt van een flashback zodat het verhaal lekker vlot leest en je een leuk kijkje krijgt in de filmwereld.

Of het allemaal realistisch is, weet ik niet maar je moet geheid een paar keer lachen en gniffelen. De hoofdrolspelers halen allemaal aparte trucjes uit in het boek en zijn allemaal op hun eigen manier toch een beetje van god los. Maar dit is vaker zo met boeken van Giphart.

Heb ik me met dit boek vermaakt? Jazeker, heb het boek eigenlijk zonder grote pauzes achter elkaar door uitgelezen en het boek is een heerlijk tussendoortje tussen moeilijkere romans, thrillers en biografieÃ«n.
Maar zal dit boek een onuitwisbare indruk achter laten? Nee dat ook weer niet, daarvoor is het toch net te weinig diepgaand en te weinig indrukwekkend voor me. Maar wil je een hilarisch inkijkje in de nederlandse filmwereld en gewoon lekker ontspannen met een boek in de drukke decembermaand? Neem dan gerust Lieve mee.