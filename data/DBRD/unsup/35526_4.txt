Kevers zijn niet alleen leuk, maar ook een reuzebelangrijke ecologische schakel in het bestaan van de aarde. En dus van groot belang voor de mensheid. Dat deze kleine beestjes nu 'gebruikt' worden om de alleenheerschappij over de aarde te grijpen, levert een mooi basisgegeven voor dit spannende verhaal.
Duurde het bij het eerste boek een tijdje voor het tempo omhoog ging .... bij dit tweede deel is er al vanaf hoofdstuk 1 volop spanning en actie. Een waardige opvolger dus met een mooie hoofdrol voor Lucretia Cutter.
Helaas komen de schitterende bijrollen van buurmannen Pickering en Humphrey – de ene dik, de andere dun, de ene schoon, de andere stinkend vies – wat minder aan bod. Die hadden van mij nog wat meer naar de voorgrond gemogen.
Op naar een - hopelijk - daverend slot in deel drie.