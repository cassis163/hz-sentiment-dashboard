Pluk de roos is het 3de deel rond inspecteur Helen Grace.
Leest heel vlot en je raast doorheen het verhaal vooral door de korte hoofdstukjes. Dit is zeker geen nadeel, ook omdat je niet telkens moet overstappen naar een andere gedachtegang. Ik vind dat ook fijn om vlug nog een stukje tussendoor te lezen.
De vaste personages worden verder uitgewerkt. In Piep zei de muis vond ik Helen niet altijd een aangenaam persoon, maar in dit boek moet ik mijn mening wel herzien. Hoe langer hoe meer, begin ik van Helen te houden.
De keuze van de titel begrijp ik niet, maar daar zal de auteur niet veel mee te maken hebben. Een vertaling van de originele Engelse titel The doll's house zou veel beter geweest zijn. Maar dit mag geen afbreuk doen aan mijn beoordeling.
De vervolgdelen wil ik zeker ook lezen!