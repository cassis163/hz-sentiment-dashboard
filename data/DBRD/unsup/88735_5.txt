Het huis van de drenkelingen is een literaire roman van Guillermo Rosales. In deze roman wordt William opgenomen in een ‘boarding home’. Hij voelt zich er niet thuis en vanuit zijn standpunt vertelt hij ons hoe het leven in dit gekkenhuis verloopt. Er zijn verschillende andere gekken, zoals hij ze zelf noemt, een ding hebben ze gemeen namelijk dat ze verlangen naar hun verleden en weg willen uit de home.
Het huis van de drenkelingen kan zich zonder problemen literair noemen, de mooie, soms korte, en bijna poëtische zinnen maken de roman een literair genot. En toch stralen die zinnen een zekere eenvoud uit. Alhoewel de personages kort geschetst worden en het hoofdpersonages ze nogal eenzijdig afschildert, zit er onder deze oppervlakkige laag toch veel diepgang. Anderzijds kan de auteur aan het trieste en donkere thema toch af en toe de nodige humor toevoegen.
Het boek is zeer aangrijpend, zeker als je meer te weten komt over de schrijnende toestand van de boarding home waarin de inwoners leven. Verder is het verhaal aan één stuk geschreven zonder verdeling in hoofdstukken, dankzij de vlotte schrijfstijl vervalt het boek niet in saaie een trage stukken. Persoonlijk heb ik het boek graag in een keer willen doorlezen.
Kortom het huis van de drenkelingen is zeker een aanrader voor de literaire lezer die zich niet laat afschrikken door het donkere thema. Vijf sterren.