Een super romantisch verhaal wat zich afspeelt op het Ierse platteland, dat is Een enkeltje Ierland. Lisa een Nederlandse dierenarts, maakt kennis met de norse William. Ongewild komen ze elkaar na de eerste ontmoeting steeds vaker tegen. Leidt dit tot een vriendschap of misschien wel tot meer dan dat?

Ondanks dat het einde zich laat raden, blijf je je als lezer toch steeds afvragen of het boek een happy end heeft. Iedere keer gebeurt er weer iets en zijn Lisa en William weer terug bij af, terug bij hoe het was tijdens de eerste ontmoeting. Daardoor blijft het verhaal boeiend tot de laatste bladzijde.

Een heerlijk feelgood roman wat je in één adem uit moet lezen. Beeldend geschreven waardoor het je als lezer geen enkele moeite kost om je op het Ierse platteland te wanen alwaar de dierenarts regelmatig midden in de nacht de storm moet trotseren om een spoed keizersnee uit te voeren. Alsof je het zelf meemaakt!