Toen ik het boek begon te lezen, wist ik niet wat ik moest verwachten. “De ijsprinses” is namelijk één van de weinige thrillers die ik tot nu toe heb gelezen. Maar ik was dadelijk in de ban van het meeslepende verhaal. In het boek werd zenuwslopende spanning vermengd met luchtige vriendschap en liefdesrelaties, een perfecte afwisseling. Het boek leest zeer vlot, waardoor de pagina’s in een oogwenk gelezen zijn.
Hoe dieper ik verzeild raakte in het boek, hoe liever ik de antwoorden verlangde te kennen op de vragen die ontstonden tijdens het lezen. Stukje na stukje was uiteindelijk de puzzel gemaakt naarmate het einde naderde.
Toch zorgde hier en daar het uitgebreide personagepaket vooral in het begin voor verwarring. Maar uiteindelijk bleek elk afzonderlijk personage een onmisbare rol te spelen in het boek.
Ik raad het boek zeker aan, aan allen die van spanning en mysterie houden. Het boek is een bron van (ont)spanning en genot.