De Hooglanders worden verslagen door de legers van een oorlogszuchtig volk ten noorden van de Hooglanden. Terwijl het volk lijdt onder het brute bewind, voorspellen zieners dat er een opvolger van de legendarische Yzerhand, koning van de Hooglanden, zal komen. Maar de enige nog levende afstammeling van Yzerhand is Sigarni, een wilde, koppige jonge vrouw die zich alleen bekommert om zichzelf. Totdat een ontmoeting met de mysterieuze Taliesin haar aanzet tot rebellie.
Recensie(s)

In een op Schotland geente wereld van boeren en ridders zijn de verschillende Hoogland-volkeren onderworpen en verdeeld onder de heerschappij van de Zuidlanders. Alleen in het hoogste gebergte kunnen de Hooglanders nog hun eigen cultuur bewaren. De verraderlijke, ambitieuze Zuidlandse gouverneur voelt zich op een zijspoor gezet in dit achtergebleven gebied. Zijn duivels plan: macht en aanzien in de Hoofdstad terugwinnen door de Hooglanders tot opstand te provoceren en ze vervolgens te verslaan. De Hooglanders kunnen zich echter alleen weren als zij zich verenigen onder een leider van het oude koningsgeslacht, die dan eerst ook nog zijn geschiktheid moet bewijzen. Deze blijkt te bestaan en is een vrouw: Sigarni. Met behulp van geesten en tovenaars legt zij de bovenmenselijke tests af. Zij leidt de troepen en wint de eerste confrontatie met de Zuidlanders. Dit eerste deel van de tweedelige serie 'De havikkoningin' is een van de vele spannende fantasy-ridderromans die tegenwoordig uitkomen.