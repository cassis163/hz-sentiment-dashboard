The master is back! Ook een goeie titel van dit stukje. Na een
lange periode van wat minder werk - misschien door zijn ongeluk in
1999 - schrijft King weer echte pageturners. Zo zijn er
bijvoorbeeld 11/22/63 (wat een fantasie heeft die man!), Doctor
Sleep (een meer dan geslaagd vervolg op the Shining) en Mr.Mercedes
(meer een thriller, maar evengoed...) waaraan dus Under the Dome
vooraf ging. De TV-serie moet je vooral links laten liggen, maar
het boek is top. Met een beetje fantasie kun je je voorstellen dat
ons eigen Universum zich ook onder een jampotje bevindt en dat wij
'speelgoed' zijn van aan de fantasie ontstijgende Godenkinderen.
Bij de boeken van King verdubbeld mijn leestempo, omdat het
spannend is en omdat het zo goed geschreven is. Met deze dikke pil
kun je heerlijk - ouderwets gezellig - wegkruipen in een hoekje en
vergeet je ff alles om je heen. Mede als compliment voor zo'n
sterke comeback de vijf sterren meer dan waard.