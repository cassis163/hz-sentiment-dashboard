Er wordt een babylijkje op het strand gevonden en de politie doet niks dus taxichauffeur Erhard gaar zelf op onderzoek uit.
De man met negen vingers is een typisch Scandinavische thriller waar het verhaal een beetje vaag begint en de hoofdpersoon iemand is die iets mankeert. Rydahl heeft een boeiend en meeslepend boek geschreven over een taxichauffeur die de dood van een baby wil oplossen. Tijdens zijn zoektocht naar antwoorden leert Erhard, de chauffeur, wie hij wel en vooral niet kan vertrouwen. Wat is de waarheid? Is er wel maar één waarheid? Niets is wat het lijkt ondanks dat de lezer toch al snel door kan hebben hoe het zit.
De sympathieke Erhard weet de harten van de lezers te veroveren met zijn goede bedoelingen en passie naar de waarheid, ondanks dat hij alles op geheel eigen wijze doet en hij weet dat sommige dingen die hij doet verkeerd en egoïstisch zijn.
Het is een fascinerend boek dat geen moment saai is. Het blijft spannend doordat er steeds kleine puzzelstukjes van het mysterie worden onthuld.