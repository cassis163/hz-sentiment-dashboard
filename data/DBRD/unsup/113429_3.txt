In een slechtere wijk van Londen wordt onder het ijs het lijk gevonden van Andrea Brown Douglas. Haar vader is een machtige man die probeert het onderzoek te sturen. Inspecteur Erika Foster wordt op de zaak gezet. Erika is enigszins getraumatiseerd door gebeurtenissen uit het verleden en is overgeplaatst van Manchester naar Londen.
Het boek is best spannend, maar het karakter van Erika is niet altijd even geloofwaardig. Ze werkt zo onconventioneel dat ze in real life al lang permanent door de achterdeur was verdwenen. Nu helpen haar collega's haar zelfs en krijgt ze de kans om het onderzoek voort te zetten. Dat vond ik jammer en is in het volgende deel hopelijk wat minder.
De schrijfstijl is gemakkelijk, je leest er zo doorheen. Het plot is niet al te ingewikkeld en een beetje voorspelbaar.
Al met al wel een vermakelijk boek en lekker als tussendoortje.