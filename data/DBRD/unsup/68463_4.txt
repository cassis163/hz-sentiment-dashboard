Veel te veel kinderen groeien op in een gezin met meervoudige problematiek, Stichting Het vergeten kind komt voor hen op. Een gedeelte van de opbrengst van het boek van Esther Boek gaat naar deze stichting!
Esther Boek vertelt het verhaal van twee moeders. Twee sterke vrouwen waarbij het verleden een rol blijft spelen in hun huidige leven.
Het verhaal leest in het begin als een thriller (wat is er gebeurd?, wie is wie?) , vrij snel kom je erachter hoe de verhoudingen liggen tussen de twee vrouwen die om en om aan het woord komen in de korte hoofdstukken waar het verhaal in is opgebouwd. De personages worden sterk neergezet en ze komen echt tot leven. Verslaving en kindermishandeling is niet meer zo zwart-wit als je eerder dacht. Heftig en emotioneel.
Jammer van de grammaticale foutjes en het (mijn inziens) zwakke einde, anders was het echt een geweldig boek geweest.