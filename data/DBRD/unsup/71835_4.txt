Het verhaal gaat over een kunstschilder die zich heeft gespecialiseerd in vrouwelijk naakt, hij scoort met het schilderij Amsterdams naakt en Amsterdams naakt met joint, hij maakt posters van zijn schilderijen en het geld stroomt binnen, dat geldt ook voor zijn broer die zich inzet om de kunstwerken aan de man te brengen,
Op een gegeven moment besluit de schilder dat het te commercieel wordt en stopt met de productie tot ongenoegen van zijn broer, die zijn inkomsten ook ziet verdwijnen, het leidt tot een breuk tussen de broers.
De schilder heeft ook tijdens zijn loopbaan vriendschap gesloten met een kunstenaar die zich heeft toegelegd op glas-in-lood, als zijn vriend ongeneeslijk ziek wordt, neemt het leven een andere wending, op zijn sterfbed heeft de stervende een verzoek, namelijk of hij een poging wil doen de breuk met zijn broer weer te herstellen, aldus gebeurt.

Een heerlijk boek geschreven in een voor mij zeer herkenbare periode qua muziekbeleving en de rest, prima werk.