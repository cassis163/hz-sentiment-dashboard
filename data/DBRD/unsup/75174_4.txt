Omdat ik helemaal verzot was op Mortal Engines keek ik er heel erg naar uit om dit boek te lezen. Toen ik eraan begon viel het me echter vies tegen. De nieuwe personages wekten geen interesse, al vanaf het begin was duidelijk dat de professorâ€™s verhalen niet klopten en ik heb zelfs op het punt gestaan het boek weg te leggen. Echter heb ik doorgezet en ben ik blij dat ik dat gedaan heb. De tweede helft van het boek is spannend en heeft weer de sfeer van het eerste boek. Ook maakt Anne Fang, uit het eerste deel, een bijzondere terugkeer. Het einde laat je weer op het puntje van je stoel zitten en heeft me doen besluiten om het vervolg snel in huis te gaan halen.