Wat een heerlijk boek is dit!
Joanne Harris neemt je weer mee naar de wereld van Chocolat. Ik waande me tijdens het lezen helemaal in het kleine Franse dorpje Lansquenet. Vianne runt met haar dochter Rosette haar chocolaterie. Maar dan komt er een nieuwkomer in het dorp wonen die ieders vertrouwen wint, behalve dat van Vianne... Ditmaal is zij dus de buitenstaander, en staat ze aan de andere kant. Als Narcisse, de oude bloemist van het dorp, overlijdt, laat hij tot ieders verrassing een stukje land na aan Rosette. Maar Narcisse heeft ook zijn levensverhaal achtergelaten, en wel bij p√®re Reynaud. Het verhaal van Narcisse vormt een verhaal binnen het verhaal, dit werkt heel goed.
Het boek zit erg mooi in elkaar , met precies de juiste dosis symboliek. Heel erg mooi geschreven.