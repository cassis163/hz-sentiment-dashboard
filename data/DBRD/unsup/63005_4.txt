Broken things, een prachtig boek van Lauren Oliver die een gedurfd verhaal heeft weten neer te zetten. Dit verhaal gaat over Summer, maar ook over haar vrienden. Want Summer is vermoord en de vrienden van Summer, gaan in dit verhaal op zoek naar de oplossing van dit mysterie. Dit alles draait allemaal om een fanfic die de meiden hebben gelezen. Alleen is het probleem dat ze zich er nogal in hebben verloren. De vraag is, komt dit allemaal nog wel goed?

Elk personage heeft zo zijn eigen verhaal, in de één kon ik me beter inleven dan in de ander. Ik kon mezelf soms wel vinden in Summer en Brynn, maar ook Mia. Ze hebben allemaal iets eigenaardigs. De thema’s die voorkomen in het boek zijn vooral, vriendschap, mysterie, emotionele mishandeling, manipulatie, liefde en familie. Wat ik ook mooi vond aan de schrijfstijl van de schrijver, waren de #. Achter de hashtags stonden verschillende prachtige quotes. Als ik ergens dol op ben, zijn het quotes, dus daar was ik helemaal blij mee.

Quote: “Words mean different things, to different people, at different times, in different places”

De schrijver wisselt veel van vroeger naar nu en visa versa, maar ook van personages. Op zich vond ik dat niet erg en was het wel goed te volgen. Ook kon ik me hierdoor beter inleven in de verschillende personages. Het verhaal wist me echt in zijn greep te houden en daardoor wilde ik maar door blijven lezen. Het was van het begin tot het eind een spannend verhaal. Er zitten tussenstukjes in die toevoegen aan het verhaal. Ook dat vond ik niet erg om te lezen en haalde me niet uit het verhaal. De sfeer van het boek deed me erg denken aan Pretty Little Liars, maar dat verandert niets aan het feit dat het een fijn boek is om te lezen.

Tot slot, de cover van het boek, ik vond het er prachtig uitzien. Het paste zeker bij het verhaal en kwam daardoor nog meer in de stemming. Ik vond het een erg prettig boek om te lezen en zal dit boek zeker aan andere aanraden.