Een verhaal over een volkswijk in Spanje in tijd van crisis. Iedereen heeft het zwaar en krijgt op zijn of haar manier te maken met de crisis. Alle eindjes aan elkaar knopen en op zoek naar een betere manier van leven. De een verliest zijn baan , de ander bijna en weer een ander krijgt te maken met hevige concurrentie in haar kapperszaak.
De omslag oogt kleurig en gezellig en schept de verwachting dat het om een gezellig boek gaat over het wel en wee van lokale bevolking. Ook waren mijn verwachtingen dat er best een beetje humor en luchtigheid in verwerkt zou zijn.
Als je het verhaal begint te lezen word je direct geconfronteerd met een hoeveelheid personages waarvan het soms onduidelijk is hoe die met elkaar in verband staan. Ieder heeft zijn eigen verhaal en dat word levendig beschreven. De schrijfwijze daarentegen vind ik vrij oppervlakkig en af en toe heb ik dan ook moeite om erbij te blijven.
Het is een mooi verhaal of eigenlijk moet ik zeggen verhalen want de hoeveelheid personages maken het, dat het bijna verhalen in een verhaal zijn. In het beginsel denk je wel hmm ik moet er even inkomen maar naarmate het boek vordert denk je, nee zo is de hele opzet van het boek.
De verhalen en personages geven ieder op zich een beeld wat de crisis met de bevolking doet en dat is op een vrij matte en trieste manier mooi beschreven. Toch had het van mij wat luchtiger mogen zijn. Iets meer humor erdoorheen had voor mij persoonlijk wel gemogen. Het is op een manier geschreven die letterlijk verteld wat er gebeurt.
Toen ging hij hierheen en toen zij zij dit etc etc..
Variatie in de schrijfwijze had het verhaal spannender en boeiender gemaakt denk ik persoonlijk. Wel moet ik eerlijk zeggen dat ik vooral een thrillerlezer ben en af en toe uitstap naar romans dus misschien is het gewoon een kwestie van wennen dat een verhaal gewoon is wat het isâ€¦
Het is dan ook zeker niet slecht en de moeite wel waard voor wie van het genre houd.
3 sterren van mij voor dit boek.