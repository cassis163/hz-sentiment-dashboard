"Liep het niet altijd slecht met je af, als je er achter kwam wie ze waren en wat hun geheimen waren? ~ p45.

Wat een waanzinnig boek!!! Ik wil verder lezen verdorie... wat gaat er nu gebeuren!? Vertel het me!!! IK MOET HET WETEN........

"Ze wilde hem pijn doen, laten voelen wat zij voelde. Ze moest de storm die in haar raasde ontladen en hij was het perfecte slachtoffer." ~ p67.

De Orde van de Poortwachters is een spannende YA urban fantasy roman en vertelt het verhaal van Nido. Met haar 17 jaar, knalrode haar en stevige voorkomen is Nido op school het slachtoffer van Yara en haar bende. Zelfs haar enige vriend Goos moet hun tiranie ontzien tijdens hun werkweek en op de laatste dag, een bezoek aan Stonehenge, is het niet anders. Door stom toeval komt Nido hier in aanraking met de geheime Orde van de Poortwachters, en is er voor haar geen weg meer terug. Gedwongen om een wrede opleiding te volgen onder leiding van een nog wredere trainer, Sert, zit Nido gevangen in een wereld waar sleutels machtiger zijn dan wapens. Weet Nido te overleven in deze nieuwe, harteloze wereld?
Vanaf de eerste pagina word je alsware in het verhaal gezogen en voel je gelijk een band met Nido. Je wil haar beschermen en haar vriendin zijn, zodat je haar kan helpen. Dit gevoel wordt gedurende het verhaal alleen maar sterker... Oli Veyn weet op een hele fijne manier de wereld te bouwen door elke keer een beetje te vertellen, zodat je net als Nido de wereld langzaam leert kennen. De personages zijn goed uitgewerkt, scenes laten niets aan de verbeelding over (of juist alles!) en niets is voorspelbaar. Absoluut geen doorsnee verhaal met een happy ending, maar een groot avontuur waarin je jezelf verliest.

"Nido sloot haar ogen in een poging het beeld uit te wissen, maar het zat al op haar netvlies gebrand. Die ogen. De paniek. De angst. Om nooit meer te vergeten." ~ p81

Was het al liefde op het eerste gezicht door de geweldige cover, dan heeft de inhoud ervoor gezorgd dat ik inmiddels hopeloos verloren ben. Vanaf nu kan ik alleen nog maar smachtend wachten tot het tweede deel eindelijk verschijnt. En liever gisteren als vandaag! Ik moet gewoon weten wat er nu gaat gebeuren. Onnodig te zeggen dat dit een dikke 5 sterren krijgt lijkt me. IK WIL MEER!!!