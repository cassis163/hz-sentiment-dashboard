Ik beken: ik ben een grote fan van Lauryssens werk. Eindelijk eens een verademing tussen alle gekende politieduo's waar alles zo mooi en glad wordt in voorgesteld. Ik hou van Lauryssens stijl: recht voor de raap en dikwijls grof en bot maar daarom niet minder leuk. De dag van vandaag moeten we zoveel dingen trotseren die enkele jaren terug totaal niet geduld zouden worden. Dagelijks zien we hoe men er in de media en erbuiten de grens meer en meer verleggen. Wat vroeger niet kon, kan nu wel. Waarom dan niet in thrillers? Neem de speurder die opkomt voor extreem rechts, die zegt misschien wel pijnlijke dingen maar er zijn effectief mensen die zo denken, dus waarom dit onderwerp dan negeren omdat het een boek is? Ik heb genoten van deze 'bloter dan bloot' een verhaal waar vuur in zit en zo vlot leest als een straalvliegtuig. Een echte aanrader!