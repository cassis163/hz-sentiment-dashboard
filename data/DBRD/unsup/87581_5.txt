Een heel origineel boek. Eigenlijk zou ik het meteen opnieuw willen lezen omdat ik nú weet hoeveel vertellers er aan het woord zijn en omdat ik nú de 'tijdslijnen' beter door heb. Het wordt helemaal niet chronologisch verteld en het is best lastig om alles uit elkaar te houden, maar met een beetje puzzelen en af en toe terugbladeren kwam ik een heel eind.

Het enige waargebeurde in dit verhaal is de deelname van Francisco Lázaro aan de olympische spelen in 1912. De rest is heerlijk verzonnen. Een prachtige familiegeschiedenis.