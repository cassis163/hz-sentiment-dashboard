Recensie : De wijsheid achter emotie en gevoel – Wendy van Mieghem
Oktober 2016
ISBN :
9789492293015
Uitgeverij Vior Webmedia
Flaptekst:
Hoe word je je bewuster van wie je bent en wat je nodig hebt? Je dagelijks leven zit vol informatie en spiegels om daarachter te komen. Het leren toelaten en begrijpen van je emoties en gevoelens leidt tot innerlijke groei en positieve levensvervulling. Toch ben je geneigd ervoor weg te lopen of je ertegen te verzetten. Het boek De wijsheid achter emotie en gevoel – Je dagelijks leven als spiegel neemt je mee naar de wijsheid die achter al je emoties en gevoelens te ontdekken is. Niet alleen door heldere theoretische uitleg, maar vooral ook door praktische voorbeelden, ervaringsverhalen en tips.
Het boek is een zogenaamd zelfhulpboek. Het is een boek dat je niet even leest als een roman, maar een boek waar je meer over begrippen zoals emoties en instinct komt te weten en vooral, als je er voor open staat, over jezelf.
Het boek heeft na elk hoofdstuk een aantal vragen, die je voor jezelf kan beantwoorden om inzicht in jezelf te krijgen. Hierdoor leer je niet alleen jezelf, maar ook anderen beter te begrijpen. Er wordt je als het ware een spiegel voor gehouden.
Het boek heeft mooie illustraties, die de begrippen verduidelijken.
Voor iedereen die meer over deze begrippen wil weten en/of meer over jezelf en jouw emoties wilt weten, is dit een aanrader.
4 sterren