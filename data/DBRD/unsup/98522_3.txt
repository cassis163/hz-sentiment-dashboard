Misschien was het niet zo verstandig om met deze Lars Kepler te beginnen. Ik had nog niet eerder het genoegen met dit schrijversduo. Het verhaal begint eigenlijk als een normale thriller; Jasmin heeft tijdens de Kosovo oorlog een bijna dood ervaring, die haar bezig blijft houden. Ze denkt dat de Chinese Havenstad die ze tijdens een hartstilstand heeft gezien, werkelijk het voorportaal van de dood is. De psychiaters geloven haar niet en zeggen dat ze psychotisch is. Als zij en haar zoontje bij een zwaar auto ongeluk betrokken raken en Jasmin weer een hartstilstand krijgt, verkeert ze wederom in het rijk tussen leven en dood. Kan de kennis die ze daar heeft opgedaan het leven van haar zoontje Dante redden?
Na ruim 50 bladzijdes neemt de thriller een geheel nieuwe wending en lijkt het meer op een actiongame die zich in een fantasierijke stad afspeelt. Niet helemaal mijn genre, maar wel een boek waar je nog langer over na denkt. Toch nog maar een andere Kepler proberen.