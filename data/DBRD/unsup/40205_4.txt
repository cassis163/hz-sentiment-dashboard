Aimee Carter de godinnentest

Kate’s moeder is terminaal ziek. Ze heeft niet lang meer te leven. Ze wil graag terug naar de plaats waar ze opgegroeid is: Eden. En ze wil dat Kate gelukkig gaat worden, als ze er niet meer is.
Voor Kate is de stap van de grote stad naar zo’n klein dorp een hele grote! Maar natuurlijk doet ze het voor haar moeder. Ze moet daar ook naar school en ze kent er niemand.
Met lood in haar schoenen gaat ze dan ook naar school. Ze krijgt belangstelling van de plaatselijke Football hunk….Zijn vriendinnetje Ava vindt dat maar niks. Kate wordt vrienden met James, een outsider op school. Ava lokt haar in een val. Kate trapt erin. Ava valt, en is dood. Wat er daarna gebeurt is echt iets wat ik niet had verwacht. Ineens heeft Kate met te verliezen dan haar lief is. Ze ontmoet Henry, hij heeft speciale krachten. Want hij kan mensen genezen. Ze doet hem een belofte….De belofte van Persephone. Ze zegt ja, want ze wil Ava ondanks haar krengerige gedrag redden. Ze zal dus naar Henry’s landgoed moeten gaan. Waar ze elke herfst en winter moet verblijven…..Voor de rest van haar leven… Om het nog moeilijker te maken: Kate is Henry’s laatste kans. Ze moet voor de 7 godinnen-testen slagen, als ze dat redt dan kan Henry blijven bestaan. Kate weet in het begin niet eens of ze hem wel leuk vindt. Ondertussen gaat het steeds slechter met haar moeder. Ze is emotioneel zo in de war, dat ze alles doet wat Henry wil…..Maar wil ze het zelf wel echt? Als ze wil vertrekken dan mag dat…De keuzes die ze maakt zijn ook beïnvloedbaar op haar testresultaten. En nog NOOIT heeft iemand het overleefd. Er is iemand die probeert alle kandidaten te vermoorden of buitenspel te zetten. Kate komt er langzaamaan echt achter wat er aan de hand is. En wie kan ze nog vertouwen?Prachtig verhaal. Veel Griekse mythologie en Griekse goden.
Heel origineel en daarom ben ik gewoon helemaal fan van deze serie! Heerlijk om bij weg te dromen.
Ik geef het boek 4 sterren….Ben echt enorm enthousiast over dit originele verhaal. Na Percy Jackson, echt wederom een goed verhaal over Griekse Goden!****