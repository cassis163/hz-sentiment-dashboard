Der Augenj√§ger klinkt anders dan Wijd open maar beiden namen zijn verbonden met de laatst in Nederland verschenen thriller van de Duiste auteur Sebastian Fitzek. Ne het succes van De ogenverzamelaar bedacht Fitzek daar een naadloos passende opvolger voor. In Wijd open is het leidend onderwerp ook weer het oog maar nu ontdaan van het lid waardoor de ogen sluiten niet mogelijk is voor de slachtoffers die daarna worden verkracht. Zelfmoord is het uiteindelijke resultaat.

Alexander Zorbach is langzaam terugkerend nadat zijn vrouw is vermoord en Julian, zijn zoon is ontvoerd door de ogenverzamelaar, Frank Lahmann. Het medium Alina Gregoriev kan in het verleden kijken en probeert op haar manier via een vrouwelijk slachtoffer meer te weten te komen over haar dader. De bekende oogarts Zaran Suker zit in voorarrest en zal vrijkomen als het Alina niet lukt om hem, via het slachtoffer, te beschuldigen van zij n wandaden.
Zorbach en Gregoriev bewandelen aparte wegen naar hetzelfde doel, het stoppen van de zinloze mishandelingen en terugvinden van Julian.

Het is Sebastian Fitzek met Wijd open wederom gelukt een sterk psychisch geladen thriller te schrijven. Min of meer als vervolg op De ogenverzamelaar waarin ook een sadistisch getinte gek wel een heel speciale manier heeft om te wreken. Twee verhaallijnen die al snel elkaar opzoeken en ontmoeten en verdergaan als een zenuwslopend verhaal. Waarin voortdurend van perspectief wordt gewisseld om het verhaal vanuit verschillende gezichtsvelden te belichten. Dat maakt het eng, spannend en ook weer verrassend omdat niet voorspelbaar is wat de reactie zal zijn. Hier en daar wat op de rand van het geloofwaardige balancerend kan toch de conclusie getrokken worden dat Fitzek met Wijd open een leuk vervolg op De ogenverzamelaar heeft neergezet. En daar gaat het uiteindelijk om!

Eindoordeel: 3 sterren

Spanning: 4 sterren
Plot: 3 sterren
Leesplezier: 4 sterren
Schrijfstijl: 3 sterren
Originaliteit: 3 sterren
Psychologie: 4 sterren