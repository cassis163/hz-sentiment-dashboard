Deze boeiende roman gaat over Ally en Joe, de liefhebbende ouders van hun zevenjarige zoon Jake.
Joe is een bijzonder mens, die altijd klaar staat om te helpen. Door een kind en een hond te redden, die door het ijs gezakt zijn, komt Joe op de intensive care terecht.

David, de ex van Ally, komt tegelijkertijd ook op de IC terecht met hartproblemen. Daar ontmoet Charlotte, de vrouw van David, Ally weer na een lange periode.
Het is duidelijk dat deze twee vrouwen in de eerste instantie geen vriendinnen van elkaar zijn. Toch zitten ze de hele dag metelkaar opgescheept en krijgen gaande weg een betere verstandhouding metelkaar.

Het verhaal wordt verteld uit beider perspectief en gaat afwisselend van het heden naar het verleden. Soms vond ik de stukken van het verleden wat langdradig, maar ik snap dat de personages uitgebreid aan bod komen om ze beter te leren kennen. Ik heb nog een kanttekening, halverwege het boek werd het voorspelbaar..
Ik zag al aankomen wat er ging gebeuren. Niet dat het storend is, omdat het verhaal met zoveel gevoel geschreven is dat je het niet droog kunt houden.

Ik heb van dit boek genoten, net zoals haar boek “Versplinterd” Dani Atkins heeft een heerlijke manier van schrijven, die veel lezers zullen aanspreken.
Ik waardeer dit boek met 4*