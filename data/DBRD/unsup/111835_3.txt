Emilia zou Italië op zijn kop zetten om haar zus terug te vinden. Julia en haar vriendin Vicky zijn plots verdwenen tijdens hun reisje. Na twee weken is er nog steeds geen teken van leven of een spoor van hen. De Italiaanse politie lijkt niets te doen. Ook wanneer Emilia overvallen wordt, laat hen dat koud. Deze gebeurtenis brengt haar wel in contact met Louigi, een journalist, en een privédetective, Antonio die haar beiden willen helpen om haar zus te vinden. Maar wat zit er achter?

In 1206 wordt Madeleine beschuldigt van hekserij. Ze ontsnapt de doodstraf, maar moet daarbij haar man en zoontje achter laten. Ook blijken mannen van de kerk haar te volgen, omwille van een belangrijk voorwerp dat ze bij zich zou hebben.

Beide verhaallijnen zijn in de Ik-vorm geschreven. Daardoor grijpen ze je meteen bij je nekvel. De personages slepen je mee in hun leefwereld en hun verhaal. De schrijfstijl is vlot.