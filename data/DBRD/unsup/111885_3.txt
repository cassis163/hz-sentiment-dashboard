Laat me niet alleen las ik in het kader van een Blind Date-leesclub, een ontzettend leuk initiatief van Hebban. Kort samengevat wordt in het verhaal Anna beschreven die Charlie, haar vijfjarige buurmeisje, erg plotseling ontvoert en vervolgens maandenlang bij zich houdt omdat zij door haar moeder en voornamelijk door haar stiefvader wordt mishandeld. Het verhaal is in het begin erg spannend, maar eindigt wat slepend naar mijn idee. Ik kon me erg slecht verplaatsen in de keuzes die Anna maakt gedurende het avontuur en ik mis een aantal uitwerkingen van belangrijke personages, voornamelijk van de moeder en stiefvader van Charlie, het mishandelde meisje. Al met al is het boek zeker het lezen waard en opent het je ogen over het achterblijven van hulpinstanties en het prangende probleem van kindermishandeling. Het moraal van het verhaal? Neem het recht niet in eigen hand, maar laat problemen vooral ook niet zijn gang gaan omdat ‘het niet jouw zaken zijn’.