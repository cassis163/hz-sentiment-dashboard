Op het moment dat ik begon in Manipulatie, waren er al veel recensies geschreven. Nieuwsgierig als ik ben, heb ik die gescand om te zien wat voor boek me te wachten stond. Ik werd er niet heel vrolijk van omdat diverse mensen aangaven dat de karakters niet genoeg uigewerkt zouden zijn. Gelukkig heeft dat mij totaal niet gestoord. Na de eerste introductie van de hoofdpersonen duurde het even voor het werkelijke verhaal (dat al op de achterflap staat aangegeven) op gang kwam. Vanaf dat moment las het boek als een trein. Ik denk dat het boek **** gekregen zou hebben, als er wat eerder to the point gekomen was. Al met al een goed debuut met een hoofdpersoon waar ik best meer van zou willen lezen.