1977: Na een vliegtuigramp verliest Maxim zijn broer en schoonzus en Bridget haar ouders. Door het verdriet gedreven vinden Maxim en Bridget elkaar en trouwen. Annemiek 16 jaar gaat bij de veel oudere notaris en weduwnaar Arnoud Jan werken, ze helpt bij de opvoeding van zijn dochter Linda.
2014: Tweede vliegtuig stort neer. Het neerstorten van dit vliegtuig heeft zware gevolgen voor Maxim en zijn ex Bridget en Annemiek. Hoeveel pijn kan je aan? Welk zijn de grenzen van pijn?


Een tip dat ik kan meegeven, schrijf de personages op want je krijgt een emmer van personages over je heen, getrouwd, gescheiden, vrienden, ouders, kinderen. Het begin is echt moeilijk zonder een stamboom te maken, eens je in het verhaal zit ben je vertrokken. Elk hoofdstuk start met de naam van het personage en de cursieve gedrukte delen zijn de hoofdspinsels van Annemiek. Een goed geschreven psychologische thriller, met een goed geschreven ontwikkeling van de personages, verwacht niet te veel spanning maar een goed leesbaar verhaal, het einde vond ik echt top, dit geeft echt aan hoeveel kan een mens dragen? Een echte Loes den Hollander, misschien niet de beste maar een goede tussendoor!