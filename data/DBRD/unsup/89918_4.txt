Voor iemand die zichzelf voornamelijk een thriller lezer noemt én over het algemeen geen fan is van Nederlandse auteurs, ben ik behoorlijk onder de indruk van Kismet.

Het is goed geschreven en heeft een prettig taalgebruik. Vanaf het eerste hoofdstuk word je meegenomen in het verhaal. Je voelt dat er iets aan de hand is maar wat dat dan precies is had ik niet kunnen bedenken! En onvoorspelbaarheid is een gróót pluspunt, wat mij betreft.

Door de opbouw van het verhaal blijf je lezen en omdat het geschreven is vanuit zowel het oogpunt van Moira als Finn blijf je raden naar de afloop. De humor tussen hen vond ik zó herkenbaar, heel fijn.
Die afloop vond ik, hoewel passend, toch iets teleurstellend, anders was het 5 sterren geweest.

Maar voor iemand die, zoals ik al zei, geen fan is van Nederlandse auteurs, is het een verrassing als je toch een boek tegenkomt dat maakt dat je volgende boeken van de auteur ook wilt lezen.