Met dank aan Hebban voor het gewonnen exemplaar!

Een bijzonder boekje, over een dorpje in het JoegoslaviÃ« na Tito, aan de rand van de burgeroorlog die er zal uitbarsten. Andrej, de postbode, en Josip, de bestuurder van de kabelspoorweg, chanteren elkaar wederzijds, zonder dat ze het van elkaar weten, en tegelijkertijd ontwikkelen ze ook een soort sympathie/vriendschap voor elkaar. Alles zit mooi in elkaar verweven.
De historische achtergrond wordt misschien niet expliciet uitgesproken, en kan daardoor wat ingewikkeld overkomen, maar wordt des te persoonlijker door het verhaal van Andrej en Josip.

Driessen zelf noemt dit boek een komedie, tragikomedie zou echter een betere benaming zijn. Veel tragiek, doorspekt met knipoogjes van humor, waardoor ik meermaals moest glimlachen. Er zitten veel onwaarschijnlijkheden in het verhaal, maar dat stoort absoluut niet in dit boek.
Driessen heeft een fijne schrijfstijl, zowel in zijn beschrijvingen als in zijn dialogen.

De reden dat ik het geen vijf sterren geef is dat ik het laatste deel niet helemaal passend vond. Ik had een ander einde verwacht, maar dat doet geen afbreuk aan het feit dat ik het boek echt graag gelezen heb.