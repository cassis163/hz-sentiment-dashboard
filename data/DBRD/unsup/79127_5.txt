Ik vond 'Misleid' echt ontzettend heftig en heb het dan ook in minder dan een dag gelezen. Ik verwachtte een zelfde soort verhaal als 'Echte mannen eten geen kaas', maar dat was niet helemaal het geval. In 'Misleid' komt Merel in aanraking met een jongen die echt heel lief voor haar is. Hij gaat zich steeds slechter gedragen. Tegen het einde van het boek komt het moment dat ze voor hem moet gaan werken. Dit is heel anders dan bij 'Echte mannen eten geen kaas', waarbij Maria vrijwel meteen geld moest gaan verdienen.
Het boek is heel to-the-point geschreven. Ik kon echt heel erg meeleven met de gebeurtenissen rondom Merel. Op het einde had ik tranen in mijn ogen. Daar viel me ook op dat haar verhaal al een hele tijd geleden heeft plaatsgevonden. Ik was in de veronderstelling dat loverboys een recent begrip zijn, maar het bestaat dus al veel langer...
Al met al een emotioneel en heftig verhaal.