Een seriemoordenaar houdt er de eigenaardige gewoonte op na om tijdens vakantie of verlofdagen toe te slaan. Hij ontvoert vrouwen of jonge meisjes, martelt ze en vermoordt ze. Op oudjaarsavond wordt het negende slachtoffer gevonden. Of moet ik zeggen valt het negende slachtoffer uit een kofferbak omdat er een gat in de weg zit, daardoor veert ze als het ware uit de kofferbak, valt eruit en wordt door de achteropkomende chauffeur overreden. Hoeveel pech kan je hebben.

Voor het eerst is het meisje verminkt en een lange zoektocht naar de identiteit van het meisje begint. Het is schrijnend om te zien dat het meisje niet als vermist was opgegeven, niemand mist haar, niet haar eigen familie, niet haar vrienden. Wie is ze dan wel dat ze zo alleen is?
Na een lange zoektocht wordt de identiteit uiteindelijk bepaald door Kovac en Liska, met een beetje hulp van de oudste zoon van Liska. Er wordt nogal stevig op het gezin gefocust want wie weet nu niet waar haar tienerdochter is?

Ondertussen heeft Liska de nodige problemen met haar artistieke zoon op school, moeten er heel wat pesterijen overwonnen worden en kost het allemaal veel slaap en uiteindelijk ook uren die ze niet met haar zoon kan doorbrengen. Waar hangt haar zoon eigenlijk uit wanneer ze niet thuis is?

Af en toe beetje te veel focus op de problemen tussen de jongeren onderling. Gemiddeld boek dat niet echt zal blijven hangen.