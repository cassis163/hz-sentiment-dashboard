Enkeltje Ierland is een feelgood boek, zoals een feelgood boek bedoeld is. Het boek leest door de vlotte schrijfstijl lekker weg, Je weet van al vrij snel wie uiteindelijk wat met wie zal gaan krijgen, maar dat mag bij feelgood. Bovendien zijn er genoeg grappige en onverwachte wendingen. Het boek gaat over de Nederlandse Lisa, die als dierenarts in Brentwood, Ierland werkt, omdat ze niet alleen kleine (huis)dieren, maar ook paarden, koeien en andere grote dieren wil behandelen. Ze werkt in een kleine praktijk op het Ierse platteland in een team met andere dierenartsen. Soms wordt ze ’s nachts naar een spoedgeval geroepen. Ze heeft veel contact met haar vriendin Tess in Nederland via Skype en vraagt zich af of ze nu misschien haar droomman misloopt. Want in Brentwood lopen die niet rond. Ze maakt kennis met William, die terug is gekeerd uit Londen en een geschikte vrouw moet vinden om zich mee te verloven, om over de erfenis wil kunnen beschikken. Maar tussen William ‘de kapstok’ en Lisa wil het nou net niet klikken...