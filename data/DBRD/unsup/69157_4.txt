Na het lezen van deze prachtige bundel van het journalistenduo Carola Houtekamp en Freek Schravesande zal ik nooit meer argeloos langs de snelweg rijden of achteloos een industrieweg gadeslaan. Er speelt zich meer af dan we altijd hebben gedacht ,alleen moet je het wel willen zien.

Twee journalisten van NRC.next en NRC Handelsblad hebben vele jaren rondgehangen op plaatsen waar niemand dacht dat er iets gebeurde. Daar waar er wereldnieuws is te vergaren vond je deze twee verslaggevers niet. NRC gaf ze de vrijheid om door Nederland te dwalen op zoek naar de verhalen achter bijzondere mensen en plekken.
Een redelijk dun boekje en dat is jammer want beide journalisten vertellen met gevoel voor detail verhalen die je niet verwacht op deze plekken waar we zelf vast niet snel naartoe zouden tuffen.
Ze ‘hangen’ heel wat uren, dagen en maanden rond op kleurrijke plaatsen. De plaatsen en mensen zijn heel divers. Van een bekend hotel met een toekan reizen ze met gemak naar een plaats delict of hangen ze een jaar rond in een Haagse volksbuurt.
Het is hun gelukt om de mensen in hun waarde te laten waardoor mijn blikveld vergroot werd. Wat voor mij eigenlijk heel gewoon is, is dat voor hun niet. Maar andersom staat mijn leven soms ook mijlenver van hun vandaan.
Dat deze verhalen nu gebundeld zijn is erg fijn want het zijn prachtige verhalen geworden. Met open blik en een fijne schrijfstijl word je het verhaal ingezogen, het boek had van mij dikker gemogen. Journalistiek om u tegen te zeggen.

Fijn om als je eens langs deze plaatsen rijdt dat je nu weet wat er wel eens zou kunnen gebeuren.
Maar ook heel bijzonder dat Carola Houtekamer en Freek Schravesande toegang hebben gekregen om hier zo lang research te mogen doen voor dit project. Een aanrader!