Verliefd en verloren, Gabe Sullivan en Megan Harris zijn het allebei. Megan omdat ze vijf jaar geleden haar man verloor door een vliegtuigongeluk en nu is achtergebleven met haar dochtertje Summer, en Gabe omdat hij al jaren geen echte relatie meer heeft. Bella Andre sleept je in deze roman, het derde deel uit de Sullivan-serie, mee in de verhalen van de twee hoofdpersonen.

Als Gabe een moeder en haar dochter uit een brandend appartementencomplex redt is hij helemaal overdonderd. Niet alleen door de spanning van de hoge vlammen, ook van de kracht die de moeder uitstraalde. Toen hij haar hand vasthield om haar het gebouw uit te helpen voelde hij hoe sterk ze was, ze vocht voor haar leven. Megan en Summer, de moeder en dochter, overleven de brand en willen Gabe vervolgens graag bedanken. Pas dan ziet Gabe hoe mooi Megan is en raakt helemaal in de ban van haar. Hij kan haar niet uit haar hoofd krijgen, en andersom is dat precies hetzelfde. Megan weet niet zo goed wat ze moet doen met haar gevoelens. Een man hebben die elke dag zijn leven op het spel zet als brandweerman? Daar zit ze niet op te wachten. Haar man was tenslotte piloot en kwam om tijdens een vliegtuigongeluk, ze kan niet weer iemand verliezen. En zeker nu ze een dochter heeft, zij kan zich beter niet aan een andere man gaan hechten.
Het verhaal is simpel geschreven, het leest makkelijk weg. Als je van uitdaging houdt in een boek en meer diepgang wilt is dit geen aanrader, het is te makkelijk geschreven. Wat een pluspunt is, zijn de verhaallijnen. Je leest vanuit het perspectief van Gabe en van Megan, en dat wordt goed met elkaar afgewisseld. Het verhaal vind ik wel iets te voorspelbaar over het algemeen, het is geen diepgaande literatuur in ieder geval. Ook zit er een erotische tint aan het boek, het is meer een erotische roman dan een echte chicklit. 

Ik had persoonlijk meer verwacht van het boek omdat het hoog in de Amazon-hitlijsten staat. Het is een prima boek om zo weg te lezen als je op het strand ligt, maar de verhaallijnen zijn niet enorm diepgaand. Niet iedereen zal dit boek dus waarderen, voor de liefhebbers van erotische romans is het echter wel een prima boek. Zeker omdat dit het derde deel is uit de Sullivan-reeks -  als je er van houdt leest je dit deel dus ook zo weg. Mocht je daar totaal niet van houden, dan raad ik je aan om dit boek van Bella Andre niet te gaan lezen.