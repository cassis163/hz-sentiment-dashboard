Archer Hale is een jongeman die leeft als een kluizenaar. Door een tragedie kan hij sinds zijn zevende niet meer praten en mensen hebben afstand genomen van deze vreemdeling.
Na het overlijden van haar vader komt Bree naar het dorp Pelion om weg te vluchten van haar traumatische verleden.
Als ze haar boodschappen per ongeluk laat vallen ontmoet ze Archer. Direct voelt ze een klik met hem. Maar waarom zegt hij toch niks terug?

Als ze erachter komt dat hij niet kan praten weet zij door middel gebarentaal wel met hem te communiceren. Zo ontdekt ze wat voor een slimme en intrigerende en vooral ook sexy man Archer is.

“Toen ik bij de poort aankwam en achteromkeek naar het kleine huisje achter me, realiseerde ik me plotseling dat Archer Hale zichzelf een geheel nieuwe taal had geleerd, maar geen mens had gehad om mee te praten.
Tot nu.”

Maar wat is toch zijn verhaal?
En is hij de persoon die haar kan helpen met het verwerken van haar verleden?

“Jij bracht de stilte,
Het mooiste geluid dat ik ooit had gehoord”

Stilte is een prachtig verhaal over de band tussen twee mensen met een zeer beschadigd verleden.
Bree en Archer spreken niet hardop, maar door middel van gebarentaal en hun harten.
Via flashbacks kom je steeds meer te weten wat er met Archer op zijn zevende is gebeurd en de gevolgen daarvan. Zo ontroerend geschreven dat je hem persoonlijk wel wilt knuffelen.
Een heel mooi New Adult verhaal met de juiste proporties tragedie, liefde en seks waar je in wilt door blijven lezen.