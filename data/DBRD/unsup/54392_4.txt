Nora Roberts neemt je mee naar Corfu waar zij je laat kennis maken met de magische wereld van godinnen, wachters en verloren gewaande sterren. Voeg hierbij een heerlijke schep romantiek en je hebt het ultieme recept om mij als lezer te verleiden en mee te voeren naar grotere hoogtes. De 6 hoofdrolspelers, zij hebben elk hun eigen kracht/gave, komen elkaar tegen op dit prachtige Griekse eiland. Zij nemen het op tegen Nerezza, een duistere godin. De schrijfster weet mij tot op het einde toe aan het boek te boeien en ik kan niet wachten om deel 2 en 3 van deze trilogie te lezen. Kleine kritische noot: de dialogen zijn soms wat warrig, wie zegt wat en wanneer heeft Sasha een visioen (vertaling?) maar door het boeiende verhaal en de zeer vlotte schrijfwijze las ik daar met gemak langs.