Na de eerste drie brieven bladerde ik even wat verder door ... tjonge, dit hele boek bestaat uit brieven. Dat wist ik niet en ik kon er ook niet echt aan wennen. Zo halverwege kreeg ik de smaak een beetje te pakken, maar naar het einde toe vond ik het toch weer wat te veel van het goede.
Overigens wel een goed verhaal dat weer wat meer inzicht geeft in de Tweede Wereldoorlog, dit keer vanuit het perspectief van de kanaaleilanden. Waarvan ik niet wist dat die bezet waren door de Duitsers en - nu ik het weer eens heb opgezocht - veel dichter bij Frankrijk liggen dan ik in mijn geheugen had zitten.
Aardig om te lezen, maar ik kreeg de vaart er niet in.