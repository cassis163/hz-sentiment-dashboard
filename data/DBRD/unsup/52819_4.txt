Schrijfster Astrid Harrewijn heeft na Drie vrienden, een huis (en een klusjesman) het tweede deel van deze heerlijke feelgood-serie geschreven. Deze serie gaat over de drie vrienden Noor, Kiki en Joost. Het vorige boek ging het over Noor en dit boek gaat over Joost, de boeken zijn trouwens heel goed los van elkaar te lezen.

Zij neemt ons mee in het leven van Joost en dat gaat met een plezier, een luchtigheid en enorm veel humor dat ik het hele boek met een glimlach heb zitten lezen en af en toe een giechel niet kon onderdrukken. Want hoe vaak lees je dit genre vanuit het perspectief van een man? Maar ik voel mij op het bankje in Rome zitten, ik voel mij in het sloepje varen door de Amsterdamse grachten en ik voel het verlangen om een kind te krijgen…… en dat allemaal door de ogen van Joost die je na dit boek in je ♥ sluit.

Wat fijn is dat het verhaal nergens oppervlakkig wordt, dit komt omdat de schrijfster een flinke dosis geschiedenis erin heeft gegooid en dat geeft dit boek net iets meer diepgang dan de doorsnee feelgood-roman. Heerlijk boek en ik ben nu al benieuwd naar het deel van Kiki!