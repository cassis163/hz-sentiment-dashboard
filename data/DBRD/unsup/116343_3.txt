Het verhaal van 'De horlogemaker van Londen' heeft helaas niet aan mijn verwachtingen kunnen voldoen. Ik miste de snelheid in het verhaal en moest dan ook op een zeker moment moeite doen om het verhaal uit te (willen) lezen. Het werd me wat te saai. Wellicht kwam dat ook doordat ik me niet kon inleven in de personages wegens een tekort aan karakteromschrijvingen. Bovendien vind ik de onderlinge relaties van de personages te oppervlakkig. De connecties lijken te makken tot stand te komen. Daar zou de schrijfster in mijn ogen wat meer aan kunnen doen.

De afloop is daarentegen wel verrassend. Gedurende het verhaal denk je te weten wie er achter de explosies zit, maar dan neemt het verhaal toch nog een andere wending. Maar ondanks een onverwacht, interessant einde, is mijn mening dat de cover van het boek toch intrigerender is dan wat er in de binnenkant te lezen is...