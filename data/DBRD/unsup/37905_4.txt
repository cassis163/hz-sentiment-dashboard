Mijn leven als verraadster beschrijft de gedachtegangen van Zarah, terwijl ze gevangen zit in een beruchte gevangenis. Het is erg heftig om te lezen wat ze door moet staan en hoe de bewakers en verhoorders met haar om gaan. Tussen deze beschrijvingen door vertelt ze over de geschiedenis van Iran, oorlogen, de taal en haar familie. In de hoofdstukken waar het accent ligt op deze dingen, wordt het boek een beetje 'taai' en wat moeilijker om doorheen te komen. Niet dat het niet interessant is, maar ik was gewoon vooral nieuwsgierig of en hoe ze uit de gevangenis zou komen. Het einde is een echte tranentrekker.
Mijn leven als verraadster is vooral heftig omdat je weet dat het echt gebeurd is en is hiermee een boek wat je ogen enigszins doet openen voor alle ellende in de wereld.