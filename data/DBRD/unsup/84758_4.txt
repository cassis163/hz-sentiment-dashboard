Deel 2 van de Overgave Triologie heet Ik geef mij over. In dit deel gaat het over Kylie, het schoonzusje en tevens vriendin van Josslyn uit het eerste deel. Kylie heeft een moeilijk verleden achter de rug en denkt erg zwart/wit. Dominantie staat voor haar gelijk met haar verleden en met pijn. In haar verleden heeft zij samen met haar broer erge dingen mee gemaakt. Nu haar broer er niet meer is zal Kylie zich toch echt zelf moeten redden. En dan komt Jensen bij het bedrijf werken waar Kylie ook werkt. Jensen maakt zijn intrede al in het eerste deel. Het enige wat je dan van hem te weten komt is dat hij net als zijn werk partner Dash een dominant is.

Dit boek vond ik nog beter dan het eerste deel. Doordat Kylie zo zwart/wit denkt kan het alle kanten opgaan. En wil je toch blijven lezen om te weten hoe het afloopt.