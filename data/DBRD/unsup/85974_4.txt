De terugkeerling start met een zo negatieve, deprimerende sfeer dat ik even dacht: 'heb ik hier wel zin in?' Wel doorgelezen uiteraard en gelukkig maar! Ik kon niet meer stoppen en heb het in 2 dagen uitgelezen!
Het vertelt de verhalen van Mohammed el Amrani en Bilal (geboren Pjotr) van Wijk. Mohammed (Mo) is een in Nederland geboren Marokkaan die voor de AIVD werkt. Bilal is een Nederlander die tot de Islam bekeerde en steeds verder radicaliseert.
Het wordt met vaart en in een soort omgekeerde chronologie geschreven. Er worden steeds uitspraken gedaan die later worden uitgelegd, ik had daardoor steeds de behoefte door te willen lezen.
De negatieve, deprimerende sfeer is eigenlijk het hele boek door gebleven, op een gegeven moment had ik er helemaal geen last meer van. Het is en soort rauwheid wat bij het boek en het thema hoort.
Een boek dat bij mij nog wat moet landen, een boek dat stof tot nadenken geeft………