Dit boek is geweldig. Ik weet niet hoe ze het doet, maar Sarah J. Maas schrijft steeds betere boeken. De Glazen Troon was al geweldig, De Donkere Kroon was beter en deze is nóg beter (en deel 4, Queen of Shadows, is - hoe verassend - nóg beter).

In Erfgenaam van Vuur ontmoette ik mijn favoriete personage, maar ook mijn minst favoriete personage. Laat ik erbij houden dat ze beiden niet menselijk zijn. En hoe Celaena wordt genoemd... Ik krijg er gewoon hartjesogen van.

Dit klinkt waarschijnlijk raar (omdat ik alle boeken in het Engels heb verslonden), maar ik ben eigenlijk best wel blij dat Heir of Fire eindelijk in het Nederlands wordt vertaald. Reden nummer één is omdat er eindelijk een serie is die niet halverwege stopt. Oké, dat klopt ook niet helemaal, want deze serie bestaat uit zes boeken, maar drie boeken is in ieder geval beter dan twee.

De cover van dit boek vind ik het mooist uit de hele serie, maar dan heb ik het wel over de Engelse versie en niet de Nederlandse. En dan weer over de achterkant van de Britse versie. Niet dat ik naar haar achterwerk kijk, hoor, maar die jurk is schitterend. Ik ben niet zo'n persoon die van jurken houd, maar deze jurk...

Enne... als ik een girl crush zou hebben zou het zeker weten Celaena zijn... <3 Argh, die covers! Die zijn om van te smullen...