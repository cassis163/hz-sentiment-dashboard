Wat een heerlijk boek. Een boek dat over het leven en problemen van alledag en ietsje meer gaat. Zo luchtig vol humor en toch ook zeker niet oppervlakkig. Ik wist niet zo goed wat ik moest verwachten bij dit boek, er komen veel binnen dit genre uit momenteel. Was verliefd op de cover, dat gaf mij de doorslag te lezen. Gelukkig maar want het boek stond garant voor een paar daagjes puur leesgenot. Aan het eind moest ik toch echt een traantje wegpinken en toen ik zag dat de auteur een playlist bij het boek had gemaakt ben ik die meteen gaan luisteren. Gevolg: nog veel meer traantjes, een stortvloed meer haha. Het verhaal uit het boek, de personages waar ik zo mee leefde voor korte tijd, en mijn eigen verhaal, mijn eigen relaties etc raakten door de muziek met elkaar verwoven. Heel erg leuk dus, zo'n playlist erbij! Ik heb het boek 5***** gegeven, binnen haar genre en rekening houdend met het feit dat dit een (verdomd leuk) debuut is. Geen hoogdravende literatuur, wel veel leesplezier, precies goed voor mij!