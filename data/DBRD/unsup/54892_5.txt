Dit is het eerste boek van de hand van Nicola Yoon, gelijk stond het op nummer 1 van de New York Times bestseller lijst. Ik kan het alleen maar eens zijn met deze nominatie want wat een prachtig verhaal over Liefde. Niet het gewone verliefd zijn of houden van, maar echte liefde, zover gaan dat je het leven van iemand totaal omvergooit alleen om die iemand te beschermen tegen de wereld.

Dit overkomt Madeline Whitter, inmiddels 17 jaar. Al vanaf haar geboorte is het een ziekelijk kindje vaak verkouden, griep en koorts. Samen met haar moeder en haar verpleegster Carla leeft ze in een bubbel, omdat Madeline aan een zeldzame ziekte lijdt, SCID of met andere woorden "Het komt erop neer dat ik voor de hele wereld allergisch ben. Alles kan mij ziek maken. En dus blijf ik in mijn Bubbel. Ik kom mijn huis niet uit".

Dan komen er nieuwe buren en Oliver (Olly) maakt van alles los in Madeline. Ze onderneemt dingen die ze eigenlijk niet mag met alle gevolgen vandien. Hierdoor beseft ze dat ze maar "half" leeft. Olly geeft haar vleugels voor hem wil ze risico's nemen. "Ik was gelukkig voor ik hem leerde kennen. Maar nu leef ik, en die twee dingen zijn niet hetzelfde".

Wanneer Madeline het huis ontvlucht en ziek wordt komen er onderzoeksresultaten boven tafel die een heel ander beeld geven over de ziekte waaraan Madeline lijdt. Er volgt een ontknoping die ik niet aan had zien komen en vreselijk emotioneel is. Hoever ga je om iemand die je lief is te beschermen? Wanneer zet je je angst opzij om iemand te verliezen.

"De liefde
De liefde maakt mensen gek.
Een verloren liefde maakt mensen gek.
Voor de liefde doe je alles."

"Mijn moeder heeft al vele geliefden verloren, de kosmos nam haar mijn vader en mijn broer af. Voor haar was het een omgekeerde oerknal: alles veranderde in niets. Maar geeft haar dit het recht om mij mijn leven af te nemen."