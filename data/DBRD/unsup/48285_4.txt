Hotel Villa Pesta heeft een nieuwe eigenaar, jonkheer Hendrik Smirgenhoff Dahl. Hij nodigt op 21 augustus per brief acht willekeurig gekozen personen uit die gratis van de luxe verzorging mogen genieten. Door het uitvoeren van een aantal eenvoudige opdrachten, maken ze bovendien kans op een prijs van tien miljoen Zweedse kronen.

In de uitgebreide proloog maak je kort kennis met de acht gelukkige uitverkorenen, namelijk John Cesna, Esther, Dominic, Melanie, Danny, Joanna, Christoffer en Julia. Veel namen en de achtergrond van de personen blijft daarom niet echt hangen. Ik vermoed dat het verderop in het boek wel goed komt.

De hoofdstukken zijn zo ingedeeld dat elk hoofdstuk een dag is. Op de eerste dag kom je meer te weten over de acht personen en het hotel. Het hotel staat ergens in de oneindige bossen van Sm√•land. Het gezelschap zijn inderdaad geen personen die je zelf uit zal nodigen. Het zijn mensen met een duister verhaal die je beter leert kennen naarmate je verderop in het boek komt. Vooral de relatie tussen Dominique en Julia is interessant.

Een verrassend boek van Sandra Berg. Van begin tot eind zit de spanning erin met een onverwachte ontknoping. Verder een boek wat ik niet van uitgeverij Cupido had verwacht. Het verhaal met het hotel en de gasten lijkt in de verte op de boeken die Sandra heeft geschreven over Grand Hotel Victoria zoals Heldin op klompen.