‘t Bolleken is een bijzonder juweeltje uit de vroeg-20e-eeuwse Nederlandse letterkunde. De roman verscheen in 1906. Vanwege de grote invloed die de omgeving uitoefent op het individu, is dit werk naturalistisch te noemen.
Het is deels geschreven in Oost-Vlaams dialect. Vaak ook nog met Frans ertussendoor, als er iets besproken werd dat het personeel niet mocht verstaan.
‘t Bolleken is de dorpse tragedie van meneer Vital. Nadat zijn nonkelken overlijdt, erft hij zowel diens kasteeltje als het bijhorende fortuin. Voor advocaat studeren hoeft niet meer, dus gooit Vital de boeken in de prullenbak en duikt hij het dorpsleven in. Tenslotte gaat de neef net als zijn nonkel ten onder aan een overdosis “alcool en Flavie”, seks en jenever...‘