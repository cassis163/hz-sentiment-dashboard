Lekker boek, met een juiste hoeveelheid subtiele spanning en een tikje humor in de dialogen tussen een bijdehante Jim Cutter en de kolderieke burgermeester. Barclay speelt het klaar om hoofdstukken regelmatig met een stevige cliffhanger te laten eindigen, er zit dan niets anders op om nóg een hoofdstuk te lezen. ook al is het inmiddels 00:30 uur en gaat de volgende dag de wekker om 6:45 uur... Sympathieke personages krijgen te maken met beduidend minder sympathieke types, maar allemaal hebben ze iets intrigerends. Verrassende wendingen, knap plot. Barclay heeft zijn debuut geëvenaard!