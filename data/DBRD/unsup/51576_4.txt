Wit Konijn / Rode Wolf gaat over Peter, een tiener die kampt met angstaanvallen. Hij heeft geen vrienden en woont samen met zijn moeder en zus. Over zijn vader weet hij praktisch niets. Na een van zijn aanvallen blijkt dat zijn moeder is neergestoken en zijn zus is verdwenen. Zelf wordt hij meegenomen door een vrouw die beweert een vriendin van zijn moeder te zijn. Wie kan hij vertrouwen en wat is er aan de hand?

Herinneringen en heden worden met elkaar afgewisseld en in het begin is het een beetje storend, maar naarmate het verhaal vordert, blijkt dat dit een functie heeft. Steeds meer wordt duidelijk dat Peter misschien toch niet zo onschuldig is als dat je tot nu toe gedacht hebt.

Wat een goed boek! Heel spannend en totaal verrassend. Niets is wat het lijkt en niemand is wie hij zegt dat hij is. Gewelddadig? Ja. Onvoorspelbaar? Ja. Aanrader? Zeer zeker! De humor in dit boek maakt dat het boek niet te zwaar is, ondanks het serieuze onderwerp en voor de wiskunde-liefhebbers onder ons: je kunt je hart ophalen, er staan leuke verwijzingen in naar wiskundigen en hun theorieÃ«n en zelfs een aantal raadsels.

De terugblikken stoorden mij in het begin een beetje, maar verder is het verhaal heel pakkend en leuk geschreven.