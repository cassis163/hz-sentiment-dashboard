The Power is een boek waar je over blijft nadenken. Zeker in het huidige #MeToo-tijdperk is de vraag naar de machtsverhoudingen tussen mannen en vrouwen relevant. In The Power laten vrouwen aanvankelijk zien dat ze het niet meer accepteren dat mannen macht over hen hebben. Ze hebben er wel 'power' voor nodig om dit voor elkaar te krijgen. Maar al snel slaat dit evenwicht door naar de andere kant en worden mannen verkracht of vermoord. Deze overgang verloopt heel logisch en geloofwaardig.

Ik had echter wel wat moeite met de structuur. Het perspectief wisselt telkens tussen 4 personen (en op het einde zelfs nog wat extra mensen). Dat haalde voor mij de spanning en de vaart op verschillende momenten uit het verhaal.
Het allerlaatste stukje vond ik dan wel weer verrassend en goed gevonden. Kortom, een lekker leesbaar boek waar ook nog een boodschap in zit.