Na De reünie en Schaduwzuster was Blauw Water aan de beurt. Omdat de kritieken op deze site niet unaniem positief zijn, had ik niet echt veel van dit boek verwacht. Onterecht, want het is een goede psychologische thriller. Heel herkenbare situaties, goede karakterbeschrijvingen en het wordt spannender naar het eind toe. Oké, het einde is voorspelbaar, maar daar had ik geen problemen mee. Het boek leest heel vlot en is dan ook vooral bedoeld als ontspannende lectuur.