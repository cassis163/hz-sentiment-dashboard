In het begin van deze duistere thriller was het even doorbijten maar uiteindelijk bleek dit meer dan de moeite waard! Want… waar gaat het verhaal naar toe en wat hebben de drie verschillende verhaallijnen gemeen? Drie pubermeisjes beloven in het bos trouw aan de legendarische "Lange Man' en leggen cadeautjes voor hem neer. Een paar jaar later, in 2000, verdwijnt een van hen: Sadie. Zij is net bevallen van een dochtertje en na haar verdwijning voedt haar man Miles baby Amber op. Na ongeveer 1/3 van het boek gelezen te hebben had schrijfster Phoebe Locke mij eindelijk beet en hoe: ik kon niet anders dan gebiologeerd doorlezen! In 2018 wordt een true crime-film gemaakt met Amber in de hoofdrol. Zij is beschuldigd van moord, maar vrijgesproken en nu vormt zij een mediahype. Middels 3 tijdlijnen, sms-berichten en dagboekfragmenten wordt er steeds meer prijs gegeven van de geheimen die Sadie, Amber en ook Miles hebben…. ik kan je 1 ding garanderen… niets is wat het lijkt…. ijzersterke thriller met een interessante vleug horror…