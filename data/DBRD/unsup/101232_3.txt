Aan het begin van het verhaal leren we Robbie en Emily kennen. Op het moment dat ze al 43 jaar samen zijn. Je merkt aan alles dat ze aan elkaar verknocht zijn en alles voor elkaar over hebben. Wat is dan de reden dat hij haar zo plotseling in de steek laat?

Opvallend is dat het verhaal in omgekeerde tijdsverloop is geschreven. Steeds gaan we een jaar of tien terug in de tijd en leren we meer over de ijzersterke liefde van dit stel en hoe dit zich ontwikkelde in hun jongere jaren. Het verhaal begint als liefdesroman, maar al snel slaat het om naar een mysterie. De familiegeheimen van vroeger worden gelukkig per tijdsperiode een voor een ontrafeld.

Het is mooi geschreven en door het in periodes in te delen leest het makkelijk. De onwrikbare liefde spat ervan af, maar ook de mysterie rondom hun verleden is zeer goed beschreven. Je blijft lezen om de geheimen te ontdekken.

Leuke details:
- Het verhaal speelt zich voornamelijk af aan de kust van Maine. De blauwe kaft met glimmende meeuwen is daar zeer goed bij gevonden.
- Aan het einde van het boek staat een interview met de schrijfster Julie Cohen. Interessant om te lezen wat haar beweegredenen en keuzes waren omtrent dit boek.