Toen ik de titel van het boek “De zonderlinge avonturen van het geniale bommenmeisje “ las dacht ik het zal wel een wonderlijk avontuur worden en dat was het ook.
Het meisje waar dit boek over gaat maakt inderdaad de meest zonderlinge avonturen mee.
Het verhaal begint in Zuid-Afrika waar Nombeko al negen jaar werkt in de grootste sloppenwijk van het land, een meisje dat amper kan lezen ,rekenen gaat haar beter af.
Het bommenmeisje Nombeko is absoluut geniaal.
Hoe ze dan terecht komt vanuit het warme Afrika in het koude Zweden, de avonturen die ze daar beleefd met alle gevolgen van dien.
Het is prachtig om te lezen hoe de hoofdpersonen in allerlei vreemde situaties terecht komen.
Eigenlijk kun je haast niet vertellen wat er allemaal voorkomt in het boek,maar het zijn de vreemdste dingen.
Een bonte stoet personen komen aan je voorbij en steeds gebeurt er wel weer iets anders.
De tweelingbroers Holger en Holger, waarvan er één eigenlijk niet bestaat, de premier van Zweden, de president van China,Jonasson heeft werkelijk een grenzeloze fantasie en ik heb van het boek genoten.
Met veel humor schrijft Jonasson dit boek, het is vermakelijk en verrassend.
Het leest als een sprookje en ik zou zeggen lees zelf dit boek,al moet ik zeggen dat ik de 100jarige man nog origineler vond.