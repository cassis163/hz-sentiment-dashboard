De derde thriller met Denise de Wit in de hoofdrol, ditmaal als privédetective. Je zit gelijk in het verhaal, het begint heel spannend, volgt hoe een onbekende man een moord pleegt door een lijk met kerosine in brand te steken.

Daarna volg je Denise. Ze vliegt naar Amerika om de Cathy Feenstra, moeder van Janice Feenstra, te helpen om de dader van haar omgekomen dochter op te sporen. Janice Feenstra is als verkoold lichaam geïdentificeerd langs de Rijn in Nederland. Het officiële onderzoek is afgesloten en haar moeder wil toch echt weten wie verantwoordelijk is voor deze gruwelijke moord.

Terug in Nederland neemt Denise contact op met een vriendin van Janice, haar ex-vriendje en haar kapitaalkrachtige vader (deze is inmiddels gescheiden van Cathy Feenstra, de moeder van Janice). Aanvankelijk lijkt de zaak duidelijk: de vader heeft door ziekelijke liefde en jaloezie zijn dochter wat aangedaan. Maar hoe verder De Wit wroet in het verleden en de privé-levens van iedereen, hoe meer duidelijk wordt dat de zaken anders liggen dan ze dacht. Vooral Denise’s gespeur op sociale media maakt deze thriller hip en van deze tijd.

Je merkt goed dat de schrijvers de weg goed kennen binnen de journalistiek, de politie en de wereld van een forensisch arts.

Het is niet zo’n dikke thriller, je volgt één verhaallijn maar het leest wel heel vlot en makkelijk weg.