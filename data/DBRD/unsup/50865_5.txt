Een geweldige nieuwe thriller van Isa Maron, waarbij ik proeflezer mocht zijn. Sterker nog: ik was de winnaar van de leeswedstrijd, die ik met zeer veel plezier heb "gestreden".

Schaduwkant trekt je direct mee in het diepe, gooit je heen en weer in golven emotie en spanning. Je leeft mee, gruwelt mee, wordt samen met Nora boos en verdrietig om wat er om haar heen gaande is. Je vraagt je al lezend af wat je met Joeri moet en die spanning blijft je tot het allerlaatste moment met strakke hand vasthouden. Het boek wegleggen was een kwelling, verder lezen een waar feest en een geweldige ervaring en sensatie. Isa pakte me met dit geweldige boek vanaf de allereerste regel en wist dat vast te houden tot het laatst. Ik ben dan ook nog steeds vereerd dat ik mocht helpen bij de totstandkoming van deze thriller, al was mijn aandeel natuurlijk minimaal in vergelijking tot de geweldige prestatie van Isa Maron zelf.

Bravo, blijf vooral zo doorgaan. Ik zie reikhalzend uit naar je volgende boek!