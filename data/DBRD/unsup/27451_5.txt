Soms lieg ik is het debuut van Alice Feeney. Hopelijk volgen er nog vele. Ben nu al fan deze schrijfster.

Het boek gaat over een vrouw, Amber Reynolds, die na een auto ongeluk in coma ligt. Zelf kan ze niets, maar ze krijgt alles van haar omgeving mee.
Dit boek beschrijft 3 tijdzones. Eentje van haar kindertijd, één waarin de week voor het ongeluk beschreven wordt en dan de periode waarin ze in het ziekenhuis ligt.

Al bij de eerste bladzijden pakt dit boek je meteen. Je wordt al heel snel op het verkeerde been gezet, doordat de werkelijkheid ineens anders blijkt te zijn als je dacht.En dat is dan meteen de opmaat naar de rest van het verhaal. Er zitten totaal onverwachte plotwendingen in, waardoor het verhaal blijft boeien en je het niet van je weg kunt leggen.

Erg boeiend vond ik het gedeelte waarin ze in coma ligt. Het wordt zó levensecht beschreven dat je je helemaal voor kunt stellen hoe het is om zo volledig afhankelijk te moeten zijn. En dat je iedereen kunt horen die die kamer binnenkomt, maar ze niet kunt zien en ze niet kunt laten weten dat je er wel degelijk nog bent in dat stille lichaam.

Kortom, dit boek komt voor mij absoluut bovenaan op mijn favorietenlijst.