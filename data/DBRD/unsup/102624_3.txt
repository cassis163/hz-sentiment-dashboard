Het boek is goed geschreven en ook interessant om de psychiaters gedachtegang te lezen, maar het boek is erg stigmatiserend. Hoe borderline omschreven wordt, is zeker niet realistisch. Ja, er zijn mensen met borderline die zo in elkaar zitten, maar hoe vaak er gezegd wordt dat borderliners alleen aan zichzelf denken en dat soort dingen, stoorde mij behoorlijk. Ik ken veel mensen met borderline, waarvan een aantal 'stille borderline' hebben en deze mensen lijken echt niet op Stella of de andere personages in het boek. Natuurlijk zijn er mensen met borderline die zich zo gedragen als Stella, maar het zou gewoon fijn zijn als ook de andere kant van borderline eens een keer beschreven zou worden.