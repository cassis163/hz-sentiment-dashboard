Erg filmisch beschreven verhaal, bijna tot op de seconde in het begin. Dat is niet zo vreemd want de auteur schrijft eigenlijk voor televisie en dit is zijn eerste thriller.
Die is dan weer gebaseerd op een afrekening binnen het criminele Joegoslavische milieu, vlak voor zijn deur.
Een kopstuk uit de oorlog staat terecht voor het tribunaal in Den Haag. Na jaren is er eindelijk iemand bereid gevonden tegen de man te getuigen. Andere getuigen durven niet, worden zelf vermoord of hun familie, allemaal omdat er nog een hardnekkige tak de oorlogsmisdaden en zuiveringen blijft voortzetten. De huidige getuige wordt echter voor hij zijn getuigenis kan afleggen vermoord.
Jasna was verantwoordelijk voor het vinden van de getuige en voor zijn beveiliging en trekt terug naar voormalig JoegoslaviÃ« om een nieuwe getuige te zoeken. Die is dichter bij dan ze denkt.

Dit boek schuwt de details niet en dat maakt dat marteling en folteringen heel gedetailleerd weergegeven worden. Vermoedelijk is dit niet allemaal aan het brein van de schrijver ontsproten, maar ging het er echt zo aan toe. Oorlog, ongeacht welke, brengt altijd het slechtste in de mens naar boven.