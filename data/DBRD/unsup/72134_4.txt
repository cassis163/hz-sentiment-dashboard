Rodica Doehnert heeft door middel van een vlot lezende roman de historie van Hotel Sacher bijzonder interessant omschreven. Ik hang aan haar lippen en laat mij door de geschiedenis van Hotel Sacher heen leiden. Tegelijkertijd wordt ik ook geïnformeerd over het politieke klimaat welke op dat moment heerste en hoe de 1e wereldoorlog hieraan ontsproot. De hoofdstukken zijn kort en pittig en ondanks dat de hoofdpersonen wat oppervlakkig worden beschreven krijg ik als lezer een goed tijdsbeeld met de verstandshuwelijken, de opkomende vrouwenemancipatie en het grote verschil tussen arm en rijk. Naast de ambitieuze Anna Sacher, eigenaresse van Hotel Sacher, en de 2 stellen prins en prinses Von Traunstein en Martha en Maximilian Aderhold heeft de 11-jarige bediende Marie Stadler een eigen duistere verhaallijn in dit boek. Een mooi kijkje in het verleden, in het Wenen van rond 1900… waar de dood en de liefde zij aan zij stonden en in deze roman beide een zelfstandig personage belichamen. Een mooie, bijna poëtische, twist aan dit intrigerende verhaal…