Een vrolijk prentenboekje met een grappig lief verhaaltje.

Verhaal in het kort

Meneer Geluk is natuurlijk heel gelukkig en vrolijk en hij ziet overal iets positiefs in. Hij geniet van het leven en maakt van elke dag een feestje. Hij geniet van alle kleine dingen om hem heen. Hij komt in dit verhaaltje naast mevrouw Mopper te wonen en je raadt het al die is precies het tegenovergestelde. Zij geniet nergens van en moppert overal over. Meneer Geluk probeert mevrouw Mopper gelukkig te maken en strooit overal zaadjes en plant overal bloemen. De mooiste en wonderlijkste planten komen op in de tuin van meneer Geluk. Daar wordt mevrouw Mopper toch wel nieuwsgierig naar en dan……… Eind goed al goed ;)

Het boekje

Geen nieuw boekje , maar wel een leuk en grappig prentenboekje. Ik kwam dit boekje toevallig tegen op internet. Ik was op zoek naar een verhaaltje over gelukkig zijn. Nou daar is dit boekje wel geschikt voor. Hier word goed weer gegeven wat het begrip geluk inhoudt en dat het kleine dingen zijn waar je blij van wordt. De illustraties geven dat ook mooi weer. Bij meneer Geluk ziet het er allemaal vrolijk en zonnig uit en bij mevrouw Mopper is het een grauwe en sombere boel. De tekeningen zijn kleurrijk met veel leuke en grappige details. Er is genoeg te zien , te lachen en te bespreken. Leuk boekje over emoties. Ook komen de seizoenen voorbij .Dag en nacht worden benoemd en het weer.

Dit boekje is geschikt voor de oudere peuter / kleuter.