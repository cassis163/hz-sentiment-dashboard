Fantastisch en meeslepend boek over levensechte personages uit een arbeidswijk in Boston. Als jongens waren de drie hoofdrolspelers Sean, Jimmy en Dave vrienden, tot er een gruwelijke gebeurtenis plaatsvindt. Vijfentwintig jaar later komen hun levens weer samen als de dochter van de geharde, semicriminele Jimmy wordt vermoord. Sean wordt als rechercheur met de zaak belast, Dave wordt verdacht. Intrigerend, schitterend geschreven misdaadroman. Ook de verfilming is sterk.