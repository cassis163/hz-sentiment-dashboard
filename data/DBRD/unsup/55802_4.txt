Wat een bijzonder verhaal is dit. Het speelt zich af in de jaren 80 van de vorige eeuw, met terugblikken naar het begin van die eeuw en soms nog wel verder. Toch heeft het boek een hele bijzondere uitstraling. Het is duister en beeldend geschreven met oog voor detail en gevoel. Het gaat over de 15-jarige Oscar Drai die zich heel eenzaam voelt in het internaat waar hij verblijft. Als hij door de stad Barcelona ronddoolt ontmoet hij Marina en haar vader Germ√°n Blau. Op een dag neemt Marina hem mee naar het kerkhof waar ze een geheimzinnige vrouw zien bij een graf zonder naam, met alleen een zwarte vlinder met opengeslagen vleugels. Als ze besluiten haar te volgen begint een zeer geheimzinnig en gevaarlijk verhaal.
Het is een Young Adult boek, maar zeker ook geschikt voor andere Zafon liefhebbers. Het is een zeer duister, geheimzinnig verhaal met veel oog voor details. Er zit soms veel vaart en spanning in en soms kabbelt het verhaal voort. Dit hoort ook echt bij het verhaal.