Vanaf de allereerste bladzijde wordt je meegenomen in het verhaal. Bij de laatste hoofdstukken zit je op het puntje van je stoel omdat je hoopt dat ze de moordenaar te pakken krijgen, of bepaalde personen het stiekem toch overleven, of er een bepaald persoon gevonden wordt na zoveel jaar enz. enz. Het is een en al spanning, soms ergerniswekkend en dan niet naar de schrijver toe, maar naar bepaalde personen in het verhaal. Soms kreeg je medelijden met bepaalde personen en een andere keer hoopte je dat een bepaald gebeuren goed zou aflopen. De schrijver heeft zich goed ingeleefd in zowel de slachtoffers, alswel het politie- en ziekenhuisgebeuren alswel in de daders. Het einde was heel verrassend en je wilt daardoor het volgende deel ook lezen. Het boek is echt filmisch geschreven.