Ongelofelijk spannend, heer-lijk boek. In een ruk uitgelezen en tot het laatst spannend. Gage neemt je weer mee naar de duistere kanten van Brazilie, naar de uitersten van karakters. In dit boek laat hij een rij vogels van divers pluimage de revue passeren die stuk voor stuk mogelijke dader zijn van een politiek gevoelige moord. Als steeds meer mensen worden vermoord stijgt de spanning snel.

Gage laat in dit nieuwste in het Nederlands vertaalde boek meer dan voorheen over aan de verbeeldingskracht van de lezer door de meest gruwelijke scenes stil te laten. Ik bedoel hiermee dat de aanloop naar een moordscene verschrikkelijk spannend is, waardoor als Gage stopt met vertellen, je eigen verbeelding volledig met je op hol slaat. Erg sterk. Absolute aanrader.