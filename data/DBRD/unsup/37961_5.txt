Nééééé Chantal! Wat doe jij nou? Een boek van 480 pagina's? Ik hou namelijk helemaal niet van dikke boeken! Dat was mijn eerste gedachte toen ik het boek in de winkel zag liggen. Ondanks de 480 pagina's heb ik, als groot 'van Gastel fan', het boek natuurlijk wel meteen gekocht. Want een boek (alle boeken!) van Chantal van Gastel (horen) hoort gewoon in je collectie. Maar eerlijk is eerlijk, hij heeft een tijdje in de kast gestaan voor ik eraan begon. Omdat ik dus niet van dikke boeken hou, zag ik er een beetje tegen op om te beginnen. Maar wat heb ik daar een spijt van zeg! Ik had hem veel eerder moeten lezen, want ook dit boek is namelijk gewoon wéér GE-WEL-DIG. Al had ik dat stiekem natuurlijk ook wel kunnen weten.. Chantal heeft zichzelf weer overtroffen. Briljant geschreven met leuke verrassingen. Meteen zit je in de 'wondere wereld' van Mia en ben je voor team Feo of voor team Axel. En dat het boek veel pagina's bevat, dat heb je niet eens door. Het boek leest heerlijk weg... Een echte aanrader! En nu heb ik trouwens spijt dat ik hem uit heb... 480 pagina's; véél te weinig ;-)