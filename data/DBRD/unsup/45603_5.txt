Het verhaal begint met het einde. Het ontbreekt Alan Turing aan zin om verder te leven en hij zet zijn einde in gang. Dat einde vormt het begin van de speurtocht naar zijn bedoelingen, zijn verleden en zijn gedachten.
Leonard Correl is de jonge inspecteur van politie die geconfronteerd wordt met de dode Turing. Zijn vroegere interesse in de wiskunde versterkt zijn interesse in Turing en zijn werk en brengt hem aan het twijfelen over de toedracht van zijn dood, ondanks dat door de politie aan zelfmoord eigenlijk niet getwijfeld wordt. Correl probeert continue verklaringen te vinden. Steeds meer gaat het over wat Turing in het geheim deed voor de overheid.
Correls leven ligt in het boek ook onder de loep. Door het verhaal heen komen er raakvlakken tussen hem en Turing en tijdgenoten, hetgeen de karakters steeds interessanter maakt. Het feit dat hij ook steeds verder verdiept raakt in de wiskunde, zoals benadert door Turing, via gesprekken met mensen die hem gekend hebben maakt het ook op een andere manier boeiend om te lezen. Meegezogen in het onderzoek dat Correl instelt en de tegenwerking die hij ondervind krijg je mee wat Turing als wiskundige was en betekend heeft. Probeer je zelf na te denken over hetgeen gebeurd zou kunnen zijn en wat zijn geheime rol was. Die rol van Turing was in WO 2 zeer groot alleen in de geschiedenis onderbelicht gebleven, mede vanwege het super geheime karakter van zijn werk is dit tijdens en net na de oorlog logisch, maar dat het zelfs tot 2009 moest duren (55 jaar na zijn dood) voordat de Engelse regering bij monde van premier Gordon Brown zijn waardering uitsprak voor hetgeen Turing voor Engeland betekend heeft en tegelijk excuses aanbood voor de wijze waarop er met hem omgegaan is, is ronduit illustratief hiervoor, hetgeen in dit boek echt duidelijk wordt.
Een uitstekend verhaal die je niet in de categorie fictie of non-fictie kan plaatsen. De opzet is deels vanuit geschiedkundige feiten, zoals bekend over de Engelse wiskundige Alan Turing, deels vanuit een compleet verzonnen politieonderzoek naar aanleiding van zijn zelfmoord. Lees ik dit nu als een literaire (politieke) thriller, de karakters worden meeslepend en doordacht beschreven waardoor ze, net als hun gedachtegang, tot leven komen en hun rol in het verhaal pakken of lees ik over het leven van iemand die onderdeel is van onze historie?
Daarnaast rijkelijk gecompleteerd met een inkijkje in het Engeland van de jaren 50, de bekrompenheid en vooral een zeer conservatieve, zelfs vijandige, houding over homofilie.
Een meer dan uitstekend boek van deze Zweedse schrijver waarover Svenska Dagblatet schreef: " .... een gelaagde en boeiende mix van een spannend verhaal, een geschiedenis van ideeÃ«n, populaire wetenschap en een psychologische roman ......... aangrijpend portret van een opmerkelijke tijd ........... pleidooi voor het recht om anders te zijn"
En hier kan ik mij volledig bij aansluiten.