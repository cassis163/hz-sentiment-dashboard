Dit boek heb via Hebban inschrijving gewonnen en van Meulenhoff thuisbezorgd gekregen, waarvoor mijn dank.
Wel met het verzoek om een recensie, dus bij deze een poging.

Nee, je hoeft geen filosoof, taalkundige of geschiedkundige noch (semi-)intellectueel te zijn om Binet te volgen.... maar het helpt wel.

Het duurde even voor de zevende functie me bij de ballen had en ik de vele vingerwijzingen begon te doorzien. Pas bij de Grand Finale was ik overwonnen. Heeft Binet de zevende functie ook op mij gebruikt?
Het vergt wel wat doorzettingsvermogen om alle filosofie en semiotiek in de eerste helft te verdragen en te volgen (nee, niet te doorgronden), maar aangezien ik 1980 al enigszins bewust heb meegemaakt ging het geschiedkundige aspect me nog redelijk af.
Gelukkig komt er gaandeweg steeds meer duidelijkheid en de vele speelse, humorvolle verwijzingen naar andere auteurs en tv-series houden je erbij.
De finale is grandioos.

Binet is meer dan vermakelijk. Wel je hoofd erbij houden. En je vingers natellen.


Een kleine persoonlijke ergernis in de eerste hoofdstukken en noot aan de vertaler; het is het alfabet van de doven, niet doofstommen.