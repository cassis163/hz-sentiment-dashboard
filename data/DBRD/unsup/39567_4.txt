Ik heb al veel enthousiaste berichten over dit boek gelezen. Ben ik het daar mee eens?

Tot op zekere hoogte. Het boek is spannend en de ontknoping zit je op het puntje van je stoel uit te lezen.

Het boek bestaat uit 2 delen: de zoektocht naar de moordenaar en het dagboek van de moordenaar. Om en om worden stukken hieruit verteld.

Het dagboek is bizar en, wat mij betreft, te ver gezocht. Het is teveel van het goede, waardoor ik het niet meer geloofwaardig vind. En ik ben niet tegen gruwelijke details, als ze maar een functie hebben. En dat is hier niet het geval. En dat is jammer en doet voor mij af aan het leesplezier.

De zoektocht naar de moordenaar daarentegen maakte veel goed. Spannend en niet voorspelbaar. Het gegeven dat de moordenaar gebruik maakt van de bekende aapjes: horen zien en zwijgen, vind ik een leuk idee. Zeker in combinatie met het vierde, minder bekende aapje: doe geen kwaad.

Sommige details van de ontknoping vond ik logisch, andere verrasten me. Al met al een prima thriller, maar niet heel opvallend.

Mijn oordeel: GOED