Vannacht "Bloedlijn" uitgelezen. Het was zo spannend dat ik tot half drie bladzijden bleef omslaan. Net als de meeste fanatieke lezers word ik niet snel meer verrast door een plotlijn, maar dat gebeurde nu wel en meer dan eens zonder dat het onwaarschijnlijk werd.
De schrijfstijl was heerlijk en ondanks al haar uitspattingen bleef ik sympathie houden voor de hoofdpersoon.
Mijn enige puntje van kritiek is dat bijna alles haar wel erg voor de wind gaat. Haar onbezonnen acties en ruwe handelingen lijken nooit consequenties te hebben. Hier had meer conflict uitgehaald kunnen worden.