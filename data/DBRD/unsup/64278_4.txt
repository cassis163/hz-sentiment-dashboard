Opnieuw een erg druk en (letterlijk) kleurrijk verhaal met Geronimo Stilton in de hoofdrol. Veel aktie en nog meer gepraat/gedachten over aktie.
De weetjes over het oude Egypte ontbreken niet. De tekeningen zijn haast net zo belangrijk als het verhaal zelf, duidelijk iets om samen te lezen want het lettertype met allerlei suggestieve tekeningetjes nodigt niet echt uit tot eerste leespoging.
De spanning en griezelige ogenblikken worden onmiddellijk geneutraliseerd door iets grappigs dat er onmiddellijk opo volgt.
Het resultaat is mogelijk wel een levenslange fascinatie door het oude Egypte - maar ja, wie heeft daar nu geen last van.