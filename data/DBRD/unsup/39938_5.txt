Het derde deel van de boeken van de Varulven.
Na het lezen van deel 2 ben ik direct verder gegaan aan deel 3, en al gauw blijkt dat de Zilveren Wolven in een andere Dimensie terecht gekomen zijn. In Älysium. In die wereld is het bar en boos voor hen als Varulven in gevangenschap. Ze proberen zoveel mogelijk uit te zoeken wat hen nu te doen staat, als dat tenminste nog lukt en ze hun vrijheid terug kunnen winnen. Inmiddels is Jesse op Aarde bezig om uit te vinden hoe hij Judith en Justin terug kan halen en daarbij neemt hij Thorsson op sleeptouw.
Dit derde deel kent vele wegen die door de personages worden bewandeld die in de delen een en twee geïntroduceerd werden, maar ook met degenen waarmee in Älysium contact wordt gelegd. Uit eindelijk wordt het kwaad overwonnen en daar speelt De Zilveren Raaf een rol in. De Varulven keren naar de Aarde terug, maar hun reis heeft daar ook gevolgen gehad. Niets is nog zoals het vroeger was. Het leven van de Varulven is aan het einde van de trilogie erg veranderd en het is nog maar de vraag of de invloed van Ambrose nu werkelijk het hoofd geboden is.
Deel 3 leest even vlot als deel 1 en 2, het is spannend en je wilt weten hoe het verhaal verder gaat. Met de nieuwe Dimensie wordt een hele nieuwe wereld beschreven, naast de wereld van de Varulven zoals die eerder al naar voren kwam. Die twee werelden komen bij elkaar als blijkt wat nu precies de rol van de voorouders was. De personages waarmee kennis gemaakt werd in deel 1 en 2 ontwikkelen zich verder.
De vier sterren geef ik vanwege het gevoel nadat het boek uit is, dus puur subjectief (zoals dat altijd gaat bij een beoordeling van een verhaal. Het is een mening van mij als lezer)
Ik beveel deze trilogie van harte aan. De wereld van de Varulven zoals die is verbeeld in deze trilogie door Roselynd Randolph geeft een mooie alternatief voor hoe weerwolven in verhalen worden neergezet.