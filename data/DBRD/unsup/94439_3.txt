Grace heeft het prima voor elkaar, goede baan, leuk huis. Wat nog ontbreekt is haar prins op het witte paard. Eerdere relaties liepen vaak mis omdat onafscheidelijk van Grace haar zusje Millie hoort. Millie heeft het syndroom van Down en Grace heeft beloofd de zorg van haar zusje op zich te nemen.
Dan ontmoet Grace de knappe, rijke en zeer attente advocaat Jack. Hij lijkt een lot uit de loterij en ook "de bonus" Millie lijkt hij geen probleem te vinden. Grace en Jack besluiten al snel te gaan trouwen en dan ontpopt Jack (al tijdens de huwelijksnacht) zich tot een heel ander persoon. Grace komt erg bedrogen uit.
Wat is Jack met Millie van plan, hoe gaat Grace zich uit de benarde situatie redden en lukt dit ook op tijd?

Het verhaal wordt vertelt vanuit Grace en de hoofdstukken wisselen af vanuit het heden en het verleden wat de spanning in het verhaal ten goede komt. Je bent steeds nieuwsgierig naar wat er gaat gebeuren.De onmacht van Grace is beklemmend en haar situatie lijkt hopeloos. Het boek leest lekker makkelijk weg door de korte hoofdstukken. Het verhaal is boeiend echter ik heb ook een paar kleine kanttekeningen. Ik vind dat het verhaal wat langzaam op gang komt, met uitzonderling van Grace blijven de overige personages (zelfs Jack) vrij oppervlakkig. Het verhaal is spannend maar na het lezen van het boek heb ik sterk het gevoel dat er behoorlijk wat mogelijkheden om het verhaal nog spannender en wat meer diepgang te geven zijn blijven liggen. Ik heb met veel plezier dit boek gelezen.