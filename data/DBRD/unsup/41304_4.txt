De mens deelt zijn leefruimte met één van de meest fascinerende dieren ter wereld: de vogel. Deze diersoort, variërend in grootte, kleur en gedrag, brengt een bezoekje in onze tuin of is te bezichtigen in de dierentuin wanneer het een exotische soort betreft. Biologen onderwerpen de verschillende soorten aan studies die met verrassende conclusies komen. Zo ook de auteur van het boek Dat gevederde ding, Noah Strycker.

Gedurende tien jaar deed hij onderzoek op de Zuidpool tot het Big Island van Hawaii om alle kanten van vogels te leren kennen. In dit vermakelijke boek laat hij de lezer zien dat vogelgedrag niet eens zo gek veel afwijkt van menselijke gedrag. Of zoals de auteur het zelf samenvat:

“Door vogels te bestuderen, leren we uiteindelijk iets over onszelf. Vogelgedrag houdt ons een spiegel voor waarin we kunnen reflecteren over menselijk gedrag. De spiegel is overal om ons heen, stralend van de vleugelpunten van honderden miljarden vogels van de tienduizend vogelsoorten waarmee we deze planeet delen.”

Met Het gevederde ding laat Strycker de mens zijn blik verruimen en zal een toevallige ontmoeting met een vogel nooit meer hetzelfde zijn. Het boek is verdeeld in drie delen (Lichaam, Geest en Ziel) die fascinerende feiten presenteren. In de verschillende hoofdstukken combineert de auteur zijn persoonlijke ervaringen met vaak verrassende wetenschappelijke informatie over verschillende vogelsoorten. Zo kan een postduif moeilijker de weg terugvinden als één van zijn neusgaten is afgedekt, lijken pinguïns verdacht veel op kinderen door hun nieuwsgierige aard en hebben papegaaien een verrassend gevoel voor ritme. Maar het blijft niet alleen bij vogels doordat de auteur vergelijkingen maakt met andere diersoorten, maar ook de mens zelf.

Na het lezen van dit buitengewoon informatieve boek zal een lezer nooit meer hetzelfde kijken naar onze gevederde vrienden die op elke plek in de wereld met ons samen leven.