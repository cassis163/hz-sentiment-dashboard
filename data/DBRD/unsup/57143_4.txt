Voor een boek van ruim 50 jaar oud was het niet te merken dat hij al.zo lang geleden was geschreven. Dat kan natuurlijk aan de vertaling liggen maar ik vond het toch wel opmerkelijk. Vaak zat zie je het bij SF wel aan de gedateerde technologie of een boek van recente datum is of niet, dit is dus zeker een positief punt.

Het verhaal was verder ook heel mooi en goed opgebouwd, met een begin, midden en afgerond einde, en nam ook alle tijd om de belangrijke personages te introduceren, ook de wereldopbouw is goed uitgevoerd door de benodigde achtergrondinformatie op een natuurlijke manier te verwerken in de conversaties tussen de diverse personages.

Het verhaal is verder wel wat traag in vergelijking met meer recenter geschreven (SF) boeken maar dat ligt, denk ik, meer aan de tijdsgeest waarin het boek is geschreven en ik heb me geen moment echt verveeld dus ik stoorde mij daar verder niet aan, het viel mij alleen wel op. Er waren echter wel wat kleine ergernissen vanwege de tijdsprongen in het verhaal die ik niet direct door had en één personages die uitgebreid geïntroduceerd werd maar waar verder, naar mijn mening, maar weinig mee gedaan werd. Ik miste ook wat emotionele binding met de hoofdpersonen waardoor ik niet zo geraakt werd bij bepaalde scènes als waarschijnlijk bedoeld was door de auteur.

Al met al heb ik me prima vermaakt met dit boek en de aanhangsel achter in het boek waren leuke stukken om te lezen om zo nog meer over deze wereld te weten komen. De vervolgdelen van Frank Herbert ga ik ook zeker nog een keer lezen.