Anno Domini 30 voert je mee naar de tijd van Jezus en geeft inzicht in het leven van de woestijnvolken in die tijd. De schrijfstijl van Ted Dekker brengt de periode tot leven en laat je die tijd ervaren. Bekende verhalen en uitspraken van Jezus uit de bijbel zijn door de schrijver verweven in het verhaal van Maviah. Tijdens haar reis ontmoet Maviah Jezus en raakt ge√Ønspireerd door zijn woorden.

Het boek geeft een beeld over de rol en het leven van vrouwen in de tijd van Jezus en het leven in het Romeinse Rijk. Vrouwen worden gezien als onbelangrijk, maar Maviah is een moedige vrouw, die tegen de regels in gesprekken aangaat met koning Herodes en koning Aretas en slimme plannen bedenkt om uiteindelijk haar vader, Juda en haar volk te redden.

Liefhebbers van geschiedenis, de oudheid en de verhalen van Jezus zullen genieten van dit boek dat meevoert naar het leven tweeduizend jaar geleden. Ted Dekker schetst een duidelijk beeld van de roerige tijden in de periode van het leven van Jezus, die veroorzaakt werden door de overheersing van de Romeinen, maar ook door de verhalen van Jezus, die voor die tijd tegendraads waren, wat voor verdeeldheid onder de Joden zorgde. Bij het lezen van het boek word je ook aangezet om na te denken over de verhalen en woorden van Jezus.