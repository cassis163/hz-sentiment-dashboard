Het boek geeft een goed overzicht van de ontstaansgeschiedenis en ontwikkeling van het wereldwijd buitenshuis eten. De soorten eetgelegenheden, de klanten, de bediening en de wijze waarop deze samenwerkte met de keuken, maar ook de misstanden in het personeelsbeleid. En het ontstaan van een beoordelingssysteem met de afwisselde modetrends in de keuken en de eetzaal.



Observaties van bekende schrijvers en kunstenaars worden afgewisseld met de belevenissen van Frances Donovan. Een, wat we nu zouden noemen, undercover onderzoekster. In de rol van serveerster probeert zij een sociologische studie van de serveersters te maken, aan het begin van de vorige eeuw. Gevolgd door vele korte verhalen van belangrijke spelers, die een beeld geven van zowel maatschappelijke ontwikkelingen als ontwikkelingen in de horecasector, verder veel citaten uit dagboeken van bekendheden. Wat als nadeel heeft dat het hierdoor wel een lappendeken wordt van gebeurtenissen en namen.



Mooie opzet om de geschiedenis en de ontwikkeling van het restaurantwezen als spiegel te gebruiken voor de sociale- en maatschappelijke ontwikkelingen. Deze zien we langzaam van rol wisselen naarmate we dichter bij onze eigen tijd komen



Het is een wonderlijke ervaring om te lezen over de ontwikkeling van het restaurantwezen gedurende de oorlogsjaren en daarna over de hele wereld, geschreven door een Duitse auteur en met een Duitse oorspronkelijke titel.