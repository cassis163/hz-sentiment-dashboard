De schrijvers van dit boek zijn liefhebbers van Sjöwall en Wahlöö en Henning Mankell. Dat vindt je in Verraad ook wel terug. Het lezen vergt af en toe wel wat uithoudingsvermogen maar over de helft gekomen leest het vlotter. Verleden en heden zijn belangrijke ingrediënten in Verraad en dit zowel voor de op te lossen moord(en) als het persoonlijke leven van hoofdinspecteur Konrad Simonsen. Een gebeurtenis uit het verleden blijkt een grote impact te hebben gehad op het leven van een groep jongeren.
De afwikkeling had wel iets van Agatha Christie: de vier mogelijke daders worden bijeen geroepen. Over de uiteindelijke oplossing valt nog te speculeren. Het lijkt me wel een boek om nog een tweede keer te lezen. Dat dit deel drie uit een reeks is is geen probleem. Verraad is heel goed los te lezen.