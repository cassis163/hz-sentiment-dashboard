Tip: de zojuist verschenen roman “De Film”, geschreven door Jan van Dingstee.
Het verhaal neemt je mee in het leven van drie hoofdpersonen uit verschillende werelden die elk door onverwachte wendingen in hun leven voor dilemma’s komen te staan en keuzes moeten maken.
Het verhaal boeit van begin tot eind, is intrigerend en spannend en de diepere lagen zetten je aan tot nadenken; de thema’s van jezelf uitsluiten of uitgesloten worden en het begrip onvoorwaardelijke liefde zijn prachtig en subtiel door het gehele verhaal verweven. Ook waan je je zelf als lezer in de omgevingen van ZW Frankrijk en Valencia waarin het verhaal zich onder andere afspeelt. Van Dingstee sleept je mee op hun reis, zowel letterlijk als figuurlijk, zonder ook maar één moment van afdwalende gedachten of verdwaald raken.