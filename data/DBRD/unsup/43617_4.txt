Alison Weir is een schrijfster van boeken die zich afspelen in Engeland in de tijd van de Tudor dynastie. De serie Six Tudor Queens is een serie boeken over de zes vrouwen van Henry VIII. Dit boek beschrijft het leven van de eerste vrouw van Henry, Katherine of Aragon. Het begint bij het einde van haar reis van Spanje naar Engeland en eindigt bij haar dood.
In het begin heeft ze het moeilijk in Engeland, ze is in een vreemd land en spreekt de taal nog vrijwel niet. Ze is uitgehuwelijkt aan kroonprins Arthur, maar al voor de bruiloft zijn er problemen met onder andere de bruidsschat, waardoor het voor Katherine moeilijk wordt om haar personeel te onderhouden. Katherine ontmoet ook de jongere broer van Arthur, Henry. Henry maakt meteen al een indruk op Katherine.
Niet lang na het huwelijk met Arthur, wordt Arthur ernstig ziek en sterft hij. Na zijn dood zal Katherine uiteindelijk trouwen met Henry en gaat het verhaal verder of het huwelijk en alle tegenslagen en problemen die ze te verwerken krijgt.
Het boek beschrijft de belangrijke gebeurtenissen in haar leven tot in de detail. Doordat het verhaal geschreven is door de ogen van Katherine ga je met haar mee voelen en begrijpen waarom zij denkt zoals ze denkt en waarom ze de dingen doet die ze doet, ook al zou het voor deze tijd voor de meesten mensen heel anders zijn.
Het verhaal zelf is vooral aan het begin en aan het eind meeslepend. Wanneer Katherine net getrouwd is met Henry, gaat bijna alles nog goed en kabbelt het als het ware en beetje, waardoor het lezen even wat minder snel gaat. Maar zodra het verhaal weer verder is, leest het weer als een trein.
Het is een mooi boek om te lezen om meer te ontdekken over het Engeland in het begin van de 16e eeuw en om te begrijpen hoe mensen in die tijd dachten. Hopelijk is zijn de volgende boeken in de serie net zo mooi om te lezen.