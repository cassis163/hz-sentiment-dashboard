Lois is rechercheur Moordzaken, Afdeling Noord-Holland Noord. Als ze wordt geconfronteerd met een verminkt lichaam, lijken alle sporen dood te lopen. Totdat er een tweede moord gepleegd wordt.

Met Lois Elzinga heeft Simone een geweldig personage in handen. Leuk dat dit het begin is van een serie, hopelijk komt er volgende jaar een tweede deel met Lois. Ze is een gedreven rechercheur die haar privé leven geheel aan de kant schuift. Leuk is dat Simone er toch privé zaken door laat komen en ze Lois zou een menselijk persoon maakt. Met haar zus en zwager, die erg rijk is, heeft ze in mijn ogen een haatliefde verhouding, ze wil haar zus graag zien en spreken, maar de luxe houdt haar toch tegen. Door haar ontmoeting met Onno merk je een kleine verandering in de houding van Lois, ik ben benieuwd hoe dit verder gaat.
Aan niemand vertellen heeft een goed verhaal, je komt snel achter de waarheid maar dat maakt het lezen alleen maar spannender. Je denkt het en een paar blz later is het bevestigd. Simone doet dit heel goed en het plot is spannend, ingenieus en zorgt dat je door blijft lezen. Het hele onderzoek wordt goed beschreven en is voor mij ook geloofwaardig. Dit zou kunnen gebeuren en dat maakt AAN NIEMAND VERTELLEN een geweldige thriller. Simone heeft zichzelf weer overtroffen en ik kijk uit naar de volgende delen met Lois Elzinga in de hoofdrol