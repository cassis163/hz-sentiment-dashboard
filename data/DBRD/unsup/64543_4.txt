Kevin gaat verhuizen. Zijn heel slimme ouders die de voor zijn leeftijd erg kleine Kevin, ‘K. Riel’ hebben genoemd, vindt dit niet leuk en vooral niet aan het begin van de zomervakantie naar een dorp waar je niemand of iets kent.
Ze gaan wonen in Beeton waar zijn vaders familie woonde. De familie Riel, de familie van goochelaars. Op de eerste dag maakt Kevin met zijn vader ‘een bescheiden promenade’ en komen tegenover het overwoekerde huis van oudoom Tobi te staan. Ook zien ze de restanten van het bedrijf Riels Magnifieke Mechanieken dat in WOII door een brandbom is verwoest. Kevins eerste saaie zomer wordt plotseling heel spannend als zijn vader vertelt dat hij het geldblik met paperclips ooit op kerstavond van Ti-Ta-Tover-Tobi Riel gekregen.

Een verhaal met een raadselachtige boodschap: ‘Ik moet nu gaan en misschien kan ik niet terug. Als ik niet terugkom, dan is mijn werkplaats, met alles erin, voor jou – al je hem kunt vinden. En áls je hem vindt, dat ben jij precies de goede jongen om hem te erven. Je toegenegen oom Tobi. P.S. begin in de telefooncel in de Hoofdstraat.’

En ineens lees je een verhaal in de sfeer van Hugo Cabret of Sjakie en de chocoladefabriek en een omgeving die voorkomt in Midsomer Murders. Compleet met muziektent, rozenpriëlen, de magie van een wonderlijke wensbron, een onmogelijke toch wel nuttige identieke drieling, driestuiverstukken, een vreemde weegschaal, achtervolgers, krakende vastgeroeste deuren, een landelijk treinstation, een moerassig zwembad, een nietkunnenrinkelen-telefooncel, codes en aanwijzingen. Leidt dit en nog veel meer naar de wonderlijke werkplaats van oom Tobi?

Ieder hoofdstuk begint met een illustratie en eindigt met een zin waardoor je wilt doorlezen. Het boek heeft een plezierig lettertype en een bijzonder pocketformaat. De omslag valt op door de eigen stijl en kleur. Ondanks een paar namen en gebruiken zal je als kind niet het idee hebben dat dit een vertaling is.

In dit met humor en spanning geschreven avontuur verdwijn je in een wereld van magie en fantasie waarbij je leest alsof het een film is. Een aanrader. Vanaf ca. 9 jaar.