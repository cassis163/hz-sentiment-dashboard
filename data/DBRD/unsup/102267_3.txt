Mechelen, ik ben er ongeveer twee jaar geleden naar verhuisd met mijn papa. Ik hou van de stad. Het is er mooi en rustig. Of soms toch In het boek Lokaas van de Vlaamse schrijver Luc Deflo kwam ik met een hele andere kant van Mechelen en omstreken in aanraking. Het is voor hem geen vreemde streek, aangezien hij in Eppegem, dicht bij Mechelen, is opgegroeid.

Deflo, die intussen al verschillende thrillers heeft geschreven, begon zijn carrière met de eerste zeven thrillers over het speurdersduo Bosmans en Delue. Daarna begon hij een nieuwe reeks. Buiten deze twee reeksen schreef hij nog andere thrillers en ook toneelstukken, luisterspelen en scenarios. Het verhaal begint in een bos, waar het lichaam van Johan Dewolf werd ontdekt, verminkt met een hakenkruis in zijn borst. Het verhaal speelt zich af in Mechelen, soms rond de Sint-Romboutstoren, waar een vreemdelingenprobleem heerst. De Mechelse politie gaat op onderzoek en komt via informatie terecht in een jeugdcafé. Twee jonge Marokkanen kunnen daar ontsnappen maar later wordt één van hen dood teruggevonden. Er zijn verschillende verdachten. Ze hebben allemaal iets met de moorden te maken en een link met elkaar maar de puzzelstukjes kloppen niet. Één van de verdachten wordt vergiftigd waardoor er rellen ontstaan in de stad. De speurders hebben onderlinge relaties met elkaar. Zo zijn Bosmans en Delue beste vrienden terwijl anderen meer dan een professionele relatie hebben. Deleu begint op zichzelf wanneer hij uit zijn ambt ontzet wordt omdat hij de pers over het onderzoek had verteld. Hij ontdekt wie er achter de moorden zit wanneer hij wordt opgesloten in een appartement maar Delue kan de moordenaar overmeesteren die op dat moment alles opbiecht.
Het boek bestaat uit verschillende vertelperspectieven. Elk hoofdstuk wordt verteld vanuit het standpunt van iemand anders. Het verhaal verloopt in chronologische volgorde maar soms gebruikt de schrijver korte flashbacks. In elk hoofdstuk maak je het verhaal mee vanuit het standpunt van een ander personage waardoor je soms dus even kan blijven staan in de tijd. Zo kunnen verschillende personages hetzelfde meemaken maar dit op een andere manier beleven. Je moet je aandacht zeker bij het boek houden, zodat je de draad niet kwijt raakt. Je leert de personages goed kennen doorheen het verhaal omdat Deflo veel details vertelt. Hierdoor kan je je ook een goed beeld vormen over de situaties. Voor mij heeft het boek de boodschap dat je niet te snel mag oordelen over mensen en zeker niet als je geen enkel bewijs hebt. Sommige mensen gedragen zich helemaal anders dan hoe ze echt zijn. Iedereen heeft een eigen leven en je weet nooit wat er in hun leven gebeurt. Zo kan iedereen een moordenaar zijn. Ik denk ook dat Deflo wil duidelijk maken dat er verschillende moeilijkheden zijn in Mechelen door het vreemdelingenprobleem. Het boek is uitgebracht in 2001. In dat jaar zijn er verschillende vreemdelingen naar België gekomen, niet enkel naar Mechelen. Maar dit kan Deflo wel op het idee gebracht hebben om hierover een boek te schrijven. Hij schrijft altijd al thrillers, dus ik denk niet dat het de bedoeling is om deze personen aan te vallen. Deflo heeft zeven boeken geschreven over de speurders Bosmans en Delue. Het boek hoort thuis in deze reeks. Het lijkt me wel niet echt een boek voor vreemdelingen omdat Deflo scherpe woorden gebruikt richting hen. Het is ook niet geschikt voor kinderen doordat het zeer moeilijk te volgen is.
Ik vond het boek goed, maar niet geweldig. Het las vlot maar was soms moeilijk te volgen doordat elk hoofdstuk steeds over iets anders ging. Ik moest er dus zeker op letten dat ik de draad niet kwijtraakte. Het werd meer duidelijk naar het einde toe want in het begin begreep ik er weinig van. De personages waren ook moeilijk uit elkaar te houden omdat ze steeds een band hadden met elkaar en dat was moeilijk om bij elke verdachte te onthouden. De spanning was wel goed opgebouwd. Telkens wanneer het verhaal leek stil te vallen, gebeurde er toch iets nieuw. Er waren wel enkele langdradige stukken. Het einde vond ik heel onverwacht, maar leuk!

Ik vond het heel interessant om een thriller te lezen over een stad die dichtbij ligt. Doordat ik Mechelen ken, heb ik het gevoel gehad dat ik me soms midden in het verhaal bevond Zo kan je je er veel meer bij voorstellen. Ik zou het boek zeker aanraden want ik vond het zeer leuk om te lezen. Het is voor jongeren maar ook voor volwassenen en ouderen geschikt. Hopelijk vinden zij het even spannend en goed als mij!