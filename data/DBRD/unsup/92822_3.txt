Dit verhaal is het eerste verhaal wat ik gelezen heb van de schrijver Jo Nesbo. Derhalve was ik de schrijfstijl niet gewend en heb ik meermaals heen en weer geflipperd tussen de eerste hoofdstukken wat vooral voor een leesclub niet tijdbesparend is. Ook was ik niet bekend met het originele werk van Shakespeare. Nooit slinkende TBR stapel, hij ligt er ergens tussen..

Het begin vond ik super, pakkend, je werd meegevoerd in de spanning van de nacht, van het politie zijn en van de verscheidene afdelingen daarbinnen. Naarmate het verhaal vorderde ging MacBeth van een voor mij geliefd personage naar wat ben je in godesnaam aan het doen. Ook Lady ging van een sterke dame, die enigzins manupilerend door het leven gaat, naar een gebroken vrouw.

Drank, drugs, corruptie, macht. Alles komt voorbij. Verleden en heden van MacBeth en Duff wat inzicht geeft in de beide characters en wat hun drijfveer is. Het verhaal an sich liep voor mij wel, het was altijd donker en kil in het stadje in Schotland, niemand was loyaal en overal zat een hidden agenda. Misschien een beetje te. Helemaal ongeloofwaardig ? Nee, er zijn echt zulke mensen die alleen zichzelf goed genoeg vinden en niet in andere mensen kunnen en willen vertrouwen.

Ik pak hem zeker nog een keer op, wellicht kom ik tot nieuwe inzichten