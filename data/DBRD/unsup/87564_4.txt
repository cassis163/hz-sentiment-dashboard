Springvloed is het debuutboek van scenarioschrijvers Rolf en Cilla Borjlind. Zij zijn de scenarioschrijvers van onder andere de Zweedse crimeseries Arne Dahl en Martin Beck. 24 jaar geleden is er op het eiland Nordkoster, voor de kust van Stromstad, een vrouw verdronken/vermoord tijdens de springvloed. Destijds heeft de politie de moord nooit op kunnen lossen of zelfs kunnen achterhalen wie de vrouw was. De zaak wordt weer actueel doordat Olivia Ronning deze cold case zaak kiest op de politie academie om tegen het licht te houden met de huidige, verbeterde opsporingstechnieken.

Het duo Borjlind heett me zeer aangenaam verrast met het boek, een scenario schrijven is toch echt iets anders als een boek. Ze zijn er echter perfect in geslaagd, het boek is spannend met een ingenieus plot met vele verschillende lijntjes en karakters. De schrijfstijl is zeer beeldend, de gebeurtenissen lijken voor je ogen te gebeuren. Absoluut geen gebruik van clich√©s en ook de samenwerking van Olivia Ronning en Tom Stilton is verrassend.

Ik geef het boek vier sterren en kijk uit naar deel 2.