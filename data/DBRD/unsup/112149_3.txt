De vier mannen Bart, Herman, Marc en Frank zijn al sinds kind af aan vrienden. Elk jaar gaan ze varen op het jacht dat ze jaren geleden hebben aangeschaft. Op een avond vertelt Marc aan zijn vrouw Karin dat hij bij haar weggaat om verder te kunnen met zijn vriendin Babet. Verdrietig en verward verlaat Karin het huis om het aan haar vriendin Els te vertellen. Dan krijgen ze te horen dat Marc onderweg is verongelukt. Vol woede en verdriet weet Karin haar emoties toch niet echt te tonen, tot ze de persoonlijk spullen van Marc van de politie terug krijgt, waaronder zijn telefoon. Waar een vreemd voicemail bericht op staat...

Een thriller kan ik dit boek niet noemen, daarvoor is er te weinig spanning aanwezig. Wel is het een leuke roman die af en toe wat spanning geeft. Klein beetje maar, gewoon lekker voor in een zomerboek. Want een zomerboek, it is en daar werd ik zeker vrolijk van!

Het is vlot geschreven en leest hierdoor ontzettend snel weg. Ook het verhaal is leuk verzonnen, maar toch was er ergens een "maar". Weet niet helemaal wat dat nou precies was, maar conclusie is dat het voor mij geen toppertje is geweest. Het tempo is vrij traag en naarmate het einde vordert, komt er vaart in. Maar helaas leek het einde toch wat afgeraffeld, te snel. Soms zijn de beschrijvingen wat te uitgebreid, waardoor het wat saaiig werd, maar gelukkig was dit zeker niet constant het geval.

Leuk om gelezen te hebben, maar voor mij niet meer dan dat. 2,5-3*.