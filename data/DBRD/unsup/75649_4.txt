Welke boeken lees je voor aan kleuters die de Nederlandse taal nog niet goed kennen?
Prentenboeken natuurlijk; woorden koppelen aan de plaatjes erbij. Maar dit boek zonder prenten maakt de kinderen bekend met de gekke klanken die onze taal kent.
Nadat ik het boek getipt kreeg van een Nederlands docent, probeerde ik het voorzichtig uit in mijn kleuterklas.
Alle kinderen waren razend enthousiast, er vielen kinderen van hun stoel van het lachen. Wekenlang werd het boek gekozen om uit voorgelezen te worden door de juf of om papa of mama uit te laten voorlezen tijdens de inloopochtend. Het boek werd zelfs door de kleuters getipt aan kleuters uit andere klassen. Een waardevolle en heel plezierige toevoeging aan mijn voorleesrepetoire.