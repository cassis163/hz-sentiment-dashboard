Hellehonden is het zesde boek over de speurders Reders en Reders. Het boek maakt deel uit van het project "Langs heilige huisjes Twente". In het boek spelen diverse heilige huisjes zoals kerken, moskeeÃ«n, synagogen en bidkapelletjes een belangrijke rol. Jan en San gaan erg met hun tijd mee. Bij elke heilige huisje wat in het boek genoemd wordt staat een QR-code. Als je deze code scant met je mobiele telefoon krijg je een link naar een internetsite. Op deze site staat informatie en een foto van het desbetreffende heilige huisje. Als je net als ik geen kaas gegeten hebt van QR-codes en mobiele telefoons kun je ook gewoon een kijkje nemen op http://www.langsheiligehuisjes.nl.

Leonie Reders werkt als psycholoog op een bezinningsoord in Twente. Op een avond, tijdens een conferentie voor geloofsvertegenwoordigers, wordt er een dode man gevonden bij de vijver. De man blijkt te zijn onthoofd en het hoofd is verdwenen. Reders en Reders komen meteen in actie! Vader en dochter Reders vinden op hun zoektocht naar het verdwenen hoofd het hoofd van een man die enkele jaren geleden een koppie kleiner gemaakt is. En of er nog niet genoeg koppen zijn gerold in Twente wordt ook nog eens het hoofd van een Iman gevonden. Ditmaal opgediend op een schotel, net als het hoofd van Johannes de Doper 2000 jaar geleden! Het lijkt er zelfs op dat Job Reders hetzelfde lot te wachten staat, maar gelukkig is zijn dochter Leonie de Koppensnellers van Twente te slim af!

- punten:
- De informatie over de heilige huisjes leidt af van het verhaal.
- Er komen erg veel personages in voor.
-Sommige dingen zijn niet zo geloofwaardig (ik kan het mij niet voorstellen dat de politie informatie mag geven over een moordzaak aan betrokkenen).
- Veel toevalligheden.
+ punten:
+ Een originele manier om Twente op de kaart te zetten, ik kreeg na het lezen van het boek echt zin om er een paar dagen te gaan fietsen.
+ Leuk die plattegrond in het boek.
+ Handig de lijst met personages achter in het boek.