Wat is er vroeger gebeurd tussen Abraham Lincoln en Brigham Young, de man die leider van de mormomen werd na de dood van Joseph Smith?
Bestaan er echt documenten die de val van Amerika kunnen bewerkstelligen? En zo ja, waar liggen deze documenten dan?
Cotton Malone eigenaar van een antieke boekenwinkel in Denemarken en oud geheim agent, krijgt een telefoontje van Stephanie Nelle zijn oude baas en ze heeft een gunst van hem nodig. Er is een agent van haar vermist in de buurt van waar Malone zijn boekwinkel zich bevindt.
Malone verleent de gunst en ongewild wordt hij bij een zaak betrokken die dieper gaat dan een agent die wordt vermist.
Zullen de agenten, maar ook de president van Amerika de antwoorden krijgen die ze zoeken? Of krijgen we een plottwist?

Citaat uit het proloog blz 14 (op e-reader):
Ik heb u achtergelaten met een land dat in deplorabele staat verkeert en daarvoor bied ik mijn excuses aan. Ik beging ten eerste de fout om tijdens mijn inauguratie te verklaren dat ik mij niet herkiesbaar zou stellen. Mijn motief was zuiver. Ik wilde mijn optreden als staatshoofd door niets laten be√Ønvloeden, behalve de wens om het volk bekwaam en trouw te dienen, in de hoop met dankbaarheid te worden herinnerd door mijn landgenoten. Maar dat mocht niet zo zijn. Op de dag dat ik de presidentiele eed aflegde, lag er bij mijn terugkeer in het Witte Huis een verzegeld pakketje op mij te wachtten, vergelijkbaar in vorm en grootte met deze envelop. Hierin zat een brief van mijn voorganger, de heer Pierce, samen met het document dat ik heb bijgesloten.
Pierce schreef dat de bijlage voor het eerst ter hand is gesteld aan Washingtonzelf, die besloot dat het document van president op president moest worden overgedragen, waarna eenieder ermee kon doen wat hem het beste leek. Ik weet dat u en veel anderen mij verantwoordelijk houden voor het huidige nationale conflict. Maar lees het document voordat u mij verder bekritiseert. U zult moeten toegeven dat ik al het mogelijke heb geprobeerd om mij aan het beschreven mandaat te houden. Ik heb aandachtig geluisterd naar uw inaugurele rede. U liet zich nadrukkelijk ontvallen dat de staten van de Unie voor altijd in naam en tekst zijn verbonden. Wees daar niet zo zeker van. Niet alles is wat het lijkt. Ik was aanvankelijk niet van plan dit door te geven, maar in plaats daarvan het document te verbranden. De afgelopen maanden, weg van het regeringstumult en de last van de nationale crisis, ben ik tot de conclusie gekomen dat de waarheid onder ogen moet worden gezien.
Toen South Carolina brak met de Unie, verklaarde ik publiekelijk dat ik de laatste president van de Verenigde Staten zou kunnen zijn. U noemde die opmerking ronduit bespottelijk. Misschien zult u zien dat ik niet zo dwaas was als u toen dacht. Ik heb het gevoel dat ik mijn taak naar eer en geweten heb vervuld, hoewel de uitvoering mogelijkerwijs te wensen overliet. Wat het resultaat ook moge zijn, ik zal tot mijn dood overtuigd zijn dat ik het goede voorhad met mijn land.

Wat jullie misschien eerst even moeten weten is dat ik helemaal niet van het genre thrillers ben. ER staan er een paar in de kast en ik zie ertegenop om ze te pakken en te lezen. Aangezien er nog genoeg andere boeken in de kast staan die nog gelezen moeten worden (ja ik heb een to be read stapel die ik voor mijn dood nooit uit ga krijgen) en het lijkt dat ook dat thrillers altijd als laatste gekozen worden.
Nu ben ik wel een ontzettende fan van Dan Brown, ook zijn boeken op 2 na staan in de kast. Nu heb ik recent een tablet aangeschaft die ik als e-reader gebruik omdat ik dat makkelijk vind in het OV naar mijn werk.
Ik was dan ook op zoek naar ebooks en kwam via via op de boeken van Steve Berry. Nog steeds wat sceptisch heb ik de lincoln mythe als eerste gelezen, dit ondanks dat het een boek is die pas later in de serie geschreven is.
Wel ben ik verliefd geworden op zijn schrijfstijl en de manier waarop hij fictie en non-fictie bij elkaar brengt, is gewoon verbazingwekkend. Als je het boek leest heb je het idee dat alles waar is. Pas in het nawoord legt Berry daadwerkelijk uit wat echt is en wat hij heeft verzonnen. Gek genoeg blijkt er erg veel van wat hij schrijft ook aan documenten en plaatsen echt te bestaan.
Ondanks dat er veel over de geschiedenis van Amerika wordt beschreven wat belangrijk is voor het boek, dus het is wel belangrijk dat je daar je hoofd even bij houdt, leest het boek erg makkelijk weg. Ik had moeite het weg te leggen. En het was dan ook zo uit.
Ik raad dit boek iederaan aan die van geschiedenis houdt en van een mooi, goed en spannend boek.

Veel leesplezier gewenst.

Liefs Janine Zaman