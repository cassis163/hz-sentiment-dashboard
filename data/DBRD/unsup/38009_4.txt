Volgens legende moet het 13e kind dat geboren wordt op dit smaragdgroene eiland op haar dertiende worden geofferd aan Dond, de God van de zee. Nu is er een dertiende kind geboren, genaamd Darra, onderdeel van een tweeling. Hoe gaat het eiland en de moeder hiermee op?

Een prachtige novelle dat zeer zeker geschikt is voor de volwassen lezer. De stempel YA doet het tekort. Het is weliswaar maar een dun boekje dat binnen een uur uit is, maar de impact is er wel. Zeer zeker als je houdt van Keltische mythologie en de magie van de zee. De pracht van deze novelle zit hem vooral in de haast poëtische zinnen en de moraal: de altruïstische liefde van de moeder voor haar kinderen.