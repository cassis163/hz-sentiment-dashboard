Een prachtige cover die je meteen meeneemt naar Egypte. Naar het jaar 374 waarin het verhaal met de proloog ook begint.

Het leest enorm lekker, mede door de 128 korte hoofdstukken.
Het boek bestaat uit eerder genoemde proloog die de lezers een beetje laat proeven van hetgeen waarmee we te maken gaan krijgen in dit boek.
Verder bestaat het boek uit 4 delen. Elk deel beschrijft één dag, zondag1 t/m woensdag 4 juli (Indepence Day), hierin worden we meegenomen door de tijd en over de hele wereld. Mooi detail vond ik dat elk deel begint in het heden en eindigt in het verleden. Je reist de hele wereld door met Emily en de andere personages, van London, via Chicao, Córdoba, Terrasini, Al Bukarmal, Parijs naar Monteleguardia in 1755-56 en het oude Egypte in 373.
Het boek heeft verder een epiloog waarin een en ander afgesloten kan worden door Emily. Ze is er klaar mee en heeft afscheid genomen.
Achterin het boek staan opmerkingen van de auteur. Dat is een verhaal op zich. Ik ben me daar in gaan verdiepen en nog wat op gaan zoeken op Google. Zo ontzettend interessant is dat!
De wisselende tijdlijnen en verhaallijnen waren heel goed te volgen, er staat duidelijk boven elk hoofdstuk waar we ons bevinden en in welk tijdperk indien het in het verleden is. Knap gedaan, dat vergemakkelijkt het lezen.

Emily en haar man Michael (die niet meteen in het verhaal aanwezig is) beleven een heerlijk avontuur, waarin je kunt lezen hoe gedreven mensen kunnen zijn als ze écht ergens in geloven, wat ze bereid zijn om te doen ongeacht hun eigen welzijn.
Ook het infiltreren in de regering, de kerk en overheidsdiensten komt aan de orde. Een prachtig verhaal!

Ik heb echt genoten van dit boek van A.M. Dean. Eerder had ik niets van deze auteur gelezen, maar het is zonder meer een aanrader. Een volgend boek met Emily in de hoofdrol zou ik ook graag lezen.