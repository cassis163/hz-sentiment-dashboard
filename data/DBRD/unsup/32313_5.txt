In mijn ogen is het niet zo evident om een kind aan het lezen te krijgen. Maar ik heb nu een aantal boeken van Michael Reefs gelezen en ik denk dat hij met de avonturen rond Bram en zijn Bieb-bende-reeks hét antwoord heeft om lezen tot een plezier te maken.
Net zoals in Bram en de zoldermystici maakt deze jonge kerel in het nieuwe verhaal, Bram en de Orde van Avalon, weer onvoorstelbaar nieuwe avonturen mee samen met Mei-Lin.
Met zijn onuitputtelijke fantasie brengt hij de nodige humor in het verhaal en met de reizen per doos blijft de spanning opbouwen. Zelfs ik als volwassene had moeite om het boek neer te leggen om iets anders te gaan doen.
En wat een coole oma heeft Bram, die hem ook nog eens zonder sterrenstof leert reizen.
De auteur heeft met Bram en de Orde van Avalon een waardige opvolger neergepend dat menig jong lezertje urenlang leesplezier bezorgt. En misschien gaat deze wel eens stiekem op zolder kijken of er geen lege dozen staan waar hij/zij mee zou kunnen reizen.
Voor Vlaanderen is Marc De Bel dé jeugdschrijver bij uitstek, in Nederland is dat met verve Michael Reefs. Met als enige uitzondering dat Michael nog een stapje verder gaat met zijn interactiviteit die je net dat extraatje meer geeft om nog geïnteresseerder te raken in de onderwerpen die in zijn boeken aan bod komen.

Rating: 4,5/5