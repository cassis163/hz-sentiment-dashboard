Jacht is Lee Weeks' eerste in het Nederlands vertaalde boek. Ze heeft inmiddels drie boeken op haar naam staan. Op dit moment werkt ze aan haar vierde boek. Voor haar achtste jaar had ze al 2 prijzen gewonnen met het schrijven van verhalen.
We maken kennis met Johnny Mann. Inspecteur van de politie in Hongkong. Een stad van misdaad, een stad van romantiek, een stad vol met triades en prostitutie. Chann is zon triade man en tevens vijand van Mann door iets wat er gebeurd is in hun gezamenlijke verleden op school in Engeland.
Dan worden er lichaamsdelen gevonden op varkensslachterijen. Uit de autopsie blijkt dat het gaat om meerdere slachtoffers. Het blijkt dat sommige lichaamsdelen toebehoren aan personen die al jaren vermist zijn.
Dan komt het team van Mann erachter dat het vooral westerse meisjes zijn die vermist worden, en dat ze ook allemaal werkzaam waren in de prostitutie.
Westerse meisjes worden gemarteld, verkracht en vermoord. Ze worden gebruikt in vreselijke snuffmovies.
We worden steeds dieper het snikhete Hongkong mee ingenomen. Razendsnelle plotwendingen en gruwelijke misdaden volgen elkaar in een hoog tempo op. In je achterhoofd weet je wel wie de dader is, maar op welke manier die tewerk is gegaan, blijft tot vlak voor het eind verborgen.
Langzaam maar zeker wordt de spanning nog meer opgebouwd, en werkt Weeks toe naar een zinderende ontknoping.
Jacht grijpt je naar de keel en laat je niet meer los!
In 2010 komt er een nieuwe Weeks met opnieuw Johnny Mann in de hoofdrol. Ik kan niet wachten tot het zover is.
Jacht van Lee Weeks staat vanaf nu op mijn lijstje van favoriete thrillers.