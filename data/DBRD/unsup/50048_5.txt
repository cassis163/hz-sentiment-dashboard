Verhaal
In dit tweede boek van de Ragnarok-reeks gaan we in op de visioenen van een onbewuste Mar. We zien hoe hij van een soldaat naar een wreker is gegaan en krijgen meer inzicht op de relaties en opbouw van de andere karakters en het verraad. Ondertussen leert de nieuwe Benedictus meer over de 'echte' wereld.
Thematiek
Titel: We volgen Mar zijn verleden en rekrutering van zijn vrienden. Maar er is verandering opkomst in het Duistere Rijk. Mar en zijn vrienden zijn niet alleen uit op de Fantoomdraken maar ook op een revolutie onder het volk.
Motieven: Het verlies van zijn zoon aan een Fantoomdraak zorgt ervoor dat Mar de wereld gaat haten, hoe kon iets van het Licht, wat verondersteld wordt goed te zijn, zoiets kwaadaardigs doen. Als het Licht niet goed is waarom zou het Duister wel zijn wat ze zeggen? Mar zijn haat leidt hem tot deze conclusie en keuze.
Mar is in conflict met zichzelf en om de Duisternis volledig te kunnen gebruiken moet hij proberen zijn Licht te doven. Hij denkt uiteindelijk dat dit hem gelukt is maar zijn zus blijft volhouden dat hij nog steeds Licht in zich moet hebben.
Vertelperspectief
Het verhaal wordt verteld vanuit een auctorieel vertelperspectief. Deze verplaatst zich als het ware in de verschillende personages. Op die manier weet de lezer meer over de personages dan de personages zelf en geeft de lezer een goed beeld van alle gebeurtenissen. Ook worden er bewust fragmenten erg uitgebreid beschreven om op deze manier de spanning op te bouwen
Structuur
Dit boek is het vervolg op de cliffhanger van Zaden der Hoop, De Val van Hymìr en eindigt zelf ook met een cliffhanger. En hoewel de lezer meer weet dan de personages blijft veel nog een verrassing. Het boek heeft geen genummerde hoofdstukken, of hoofdstukken met echt een titel. Elk geeft weer dat we over een bepaald karakter lezen, op een bepaalde plaats en soms op een bepaalde tijd. Door het losse gebruik van dit soort titels heeft de schrijver geen tussentitels toegepast. Het merendeel van het boek speelt zich in het verleden van Mar af met af en toe een flashforward naar zijn heden. Het boek is wel opgedeeld in delen waarvan ieder deel begint met een stuk in het echte heden, de tijd van Benedictus. In de fantasiewereld waar het verhaal zich afspeelt worden bepaalde termen gebruikt die niet herkenbaar zijn, hiervoor is er een speciale woordenlijst gemaakt die te vinden is aan het begin van het boek.
Personages
De Ragnarok-reeks heeft niet simpelweg maar één hoofdpersonage maar 3.
- Mar Brodwyck de ex-soldaat die zijn zoon is verloren aan een Fantoomdraak en zwoer wraak te nemen op hen en het Licht die zij vertegenwoordigen en hierdoor de Profeet van het Duister is geworden. Zeker in dit boek een dynamisch round character. We zijn van zijn duister ontstaan tot het eind van het boek in zijn hoofd en lezen dus al zijn gedachten en merken zijn evolutie op.
-Wilder Driez, de Profeet van het Licht, afstammeling van een kasteelheer maar een echte herrieschopper. Dit verklaart zijn goede relatie met de dwergen in zijn omgeving. In dit boek meer een statisch round character. Geen omslagen in zijn persoonlijkheid en weinig opkomen.
- Xavier de leerling van Wijsgeer Benedictus in een tijd ver na Mar en Wilder die met moeite de waarheid achter de wereld leert kennen en diens gevaren. Leert het verhaal van Wilder en Mar via boeken en dromen.
De belangrijkste nevenpersonages in dit boek zijn degenen in Mar zijn groep.
- Yolanda Brodwyck, en Mar zijn zus. Eén van de weinigen die nog gelooft dat Mar Licht in zich heeft. Round character dankzij de verassende karaktersprongen en handelingen.
- Bubba Saamson, voormalig gevangenisfolteraar die nu lijdt aan een pisvloek. Karakter wordt beter uitgewerkt dan vorig boek maar blijft redelijk gelijk. Statisch round character.
- Seipher, een trotse deserteur met mysterieuze doeleinden. Blijkt de prins te zijn, grote omschakeling. Dynamisch round character.
- Patrick Voratio, deserteur en ex-lid van de Feniks brigade. De meest gevreesde brigade van het land. Goede boogschutter met vreemde relatie met Bubba. Behalve een lichte uitwerking is eer weinig veranderd. Dynamisch flat character.
En natuurlijk Wijsgeer Benedictus, de oude man die zich gedraagt of hij alles weet en Xavier probeert les te geven. zijn karakter blijft hetzelfde, dat van een gekke oude man met soms heldere momenten. Flat character.


Tijd en Ruimte
Wanneer we Xavier volgen speelt het verhaal zich af in het heden, de verhalen van Wilder en Mar zijn in een verleden ver van Xavier vandaan. Xavier beleeft hun verhalen via boeken en dromen. In de dromen over Mar beleeft hij de flashbacks van een onbewuste Mar en leert dus zo diens oorsprong verhaal.
Het verschil in locaties is groot. De beschrijving van het land geeft ook de mentaliteit van de mensen weer en sommige gruwelijke scènes worden erg levendig beschreven.
Stijl
De schrijver gebruikt een levendig taalgebruik en relatief vaak vloekwoorden. Deze zijn zelf verzonnen en geven het lezen vaak extra smaak en originaliteit. Woorden zoals "Bij Sombravors harige balzak" of "gedesintegreerde anusvingerende mafklappers". Hoewel dit soms in overvloed gebruikt wordt en zo de smaak er van af valt. De meer gruwelijke scènes worden levendig beschreven en je word in het boek meegetrokken van begin tot eind.