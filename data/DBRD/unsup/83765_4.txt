Dit boek las ik in het Engels en ik moet tot mijn schaamte toegeven dat de titel (Interred with their bones) me niets zei. Pas achteraf kwam ik erachter dat het refereerde aan een sonnet van Shakespeare. Ik kende "The evil that men do..." alleen van Iron Maiden. *kuch*
Maar dan het boek. Het leest vlot en makkelijk en zit vol actie, soms een beetje te veel actie, maar het is qua genre duidelijk geinspireerd op de boeken van Dan Brown. Tijdens hun zoektocht naar een verborgen manuscript laten de hoofdpersonen een spoor van dood en vernieling achter. De schrijfster is hoogleraar in de Engelse en Amerikaanse literatuur, wat de suggestie wekt dat de feiten wel zullen kloppen en het bestaande 'conspiracy theories' aanhaalt. Van sommige had ik weleens gehoord. Het lijkt me alleen wat onwaarschijnlijk dat iemand onder de druk van doodsbedreiging in staat is om geheimen te ontrafelen die talloze experts en onderzoekers in honderden jaren niet hebben kunnen uitpuzzelen. DUs ofwel die wetenschappers die hun leven hebben gewijd aan dit onderzoek waren sukkels, of het verhaal is een beetje ongeloofwaardig. Het 'bewijs' dat wordt aangedragen zou Robert Langdon spontaan een hartaanval van krijgen. "Als we dit woord nemen, de letter husselen en een paar letters vervangen door iets anders, dan klinkt het resultaat wel een beetje als de bijnaam van deze achterneef..." etc. Dat niveau dus. Volop aannames en wilde gokken. Maar desalniettemin was het een vermakelijk en spannend boek, makkelijk te volgen en een lekker tempo. Daarnaast vond ik het leuk dat het opgedeeld was in Acts, als een Shakespearean toneelstuk. De personages en hun bevindingen waren interessant genoeg om nieuwsgierig te worden hoe het verhaal verder gaat, een belangrijke eigenschap van ieder boek. Dus als je niet al te overdreven kritisch bent en van Dan Brown-achtige boeken houdt, kan ik dit boek aanbevelen.