Gastgeschenken,plengoffers, eergeschenken, voorkeur voor de kleur purper, het verbranden van schenkels van rund of schaap als offer,goden die(zoals ook al in de Ilias)de baas zijn, wedstrijden in worstelen, vuistgevecht, springen en wedloop, het schimmenrijk,een Cycloop,Sirenen, bekoorlijke nymfen en een behoorlijk arrogante Odysseus. Ziedaar zomaar wat elementen uit deze klassieker.

Het is een vertelling over de omzwervingen en thuiskomst van Odysseus, een van de grote helden van de Trojaanse oorlog. Het verhaal begint echter op Ithaka met de volwassen geworden zoon van O. Telemachus. Hij komt in opstand tegen de vrijers die achter O’s vrouw Penelope aanzitten en geholpen door Pallas Athene gaat hij op reis om erachter te komen wat er met zijn vader is gebeurd.
Pas daarna komt Odysseus in beeld, gevangen op een eiland bij Kalypso, zij laat hem uiteindelijk gaan na een bevel van Zeus. Zijn terugreis naar Ithaka duurt veertig dagen en loopt via het land van de gastvrije Phaiaken. Tijdens zijn verblijf bij hun koning Alkinoös vertelt O. de Phaiaken over zijn fantastische en gruwelijke avonturen in de jaren daarvoor al kun je wel vraagtekens zetten bij het waarheidsgehalte van zijn verhalen…..
In het laatste gedeelte van de Odyssee zijn we weer op Ithaka en wordt stukje bij beetje de identiteit van de teruggekeerde Odysseus onthuld en worden de vrijers door de immer listige O., geholpen door Athene, afgetroefd.

Blij dit verhaal eens volledig gelezen te hebben en ben eigenlijk ook best benieuwd naar andere bewerkingen, bijvoorbeeld deze