De Aliëns zijn geland op aarde. De harten van de Amerikaanse tieners hebben zij al veroverd. Het boek en de film I am number Four van Pittacus Lore zijn daar erg populair. Zullen zij de komende maanden ook Nederland veroveren?
John (nummer vier) en zijn voogd Henri zijn afkomstig van de planeet loriën. Zij horen bij een groepje planeetbewoners dat gevlucht is voor de oorlog. De Mogadoren hebben de planeet veroverd en grotendeels verwoest. Negen kinderen en hun negen begeleiders hebben zich over de wereld verspreid en zijn constant op de vlucht voor de Mogadoren. Uit veiligheid hebben zij geen contact met elkaar. Naarmate de kinderen ouder worden groeien hun buitenaardse krachten (de erfgaven). Sommige kinderen kunnen vliegen, zich onzichtbaar maken, gedachten lezen, het weer beïnvloeden enz. John kan voorwerpen laten vliegen, is supersnel en is gevoelloos voor vuur. De bedoeling is dat hun voogden hen helpen bij het ontwikkelen van deze gaven, zodat zij ooit in staat zullen zijn het op te nemen tegen de Mogadoren. De Mogadoren maken op aarde jacht op de negen kinderen. Door een bezwering kunnen de kinderen alleen in een bepaalde volgorde worden gedood. Wanneer er iemand vermoord is, verschijnt er bij de overgebleven kinderen een litteken. Wanneer John zijn derde litteken krijgt begrijpt hij dat hij het volgende slachttoffer zal zijn. Al snel weten de Mogadoren John en Henri te vinden. Inmiddels hebben John en Henri vrienden gemaakt die hen op alle mogelijke manieren te hulp komen. Helaas loopt de strijd met de Mogadoren voor Henri slecht af, hij sterft. Nummer 4, nummer 6 en hun aardse vriend Sam weten te ontsnappen en slaan op de vlucht........
Ik vond het een goed verhaal. Ik ging er helemaal in op. Hoewel het fantasie was kwam het heel geloofwaardig over. Het is jammer dat er aan het eind van I am number Four zoveel geweld in voor kwam. Dit had wat mij betreft veel minder mogen zijn. Het einde van het verhaal is open, waardoor ik mij steeds afvraag hoe het met John en zijn vrienden gaat. Ik kijk daarom erg uit naar het verschijnen van deel twee.