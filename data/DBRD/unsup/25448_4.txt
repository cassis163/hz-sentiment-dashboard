Waargebeurd verhaal. Zuckoff is een goede auteur. Dit is het verhaal van een vliegtuig dat spoorloos verdwenen is, in de jungle van Nieuw- Guinea. Een groep Amerikaanse militairen maken in 1945 (ten tijde van de oorlog, in Europa was deze over, maar in The Pacific nog niet) een pleziervlucht boven de Vallei. Daar schijnt een zeer apart vol te wonen, die op hun eigen wijze, heel afgelegen wonen.. Het vliegtuig stort neer en er zijn niet veel overlevenden. De passagiers die het overleven, besluiten om naar de openplek te trekken en om daar zo de aandacht te trekken van de langs vliegende Dakota’s en andere vliegtuigen. Een vrouw en twee mannen, waarvan twee met veel verwondingen moeten zien te overleven in deze ongerepte jungle. Er wonen kannibalen, hoe gaan ze hier ooit levend vandaan komen?

Op de legerbasis zetten ze alles op alles om de overlevenden terug te halen. Dit is een groot probleem, want hoe moeten ze dat voor elkaar krijgen? Er kunnen geen vliegtuigen landen en veel opties zijn gewoon te gevaarlijk omdat het te onherbergzaam is. Er zijn geen plattegronden van dit gebied. Er worden Paratroepers ingezet. Zij springen uit een vliegtuig en gaan op zoek naar de overlevenden. Deze groep mensen bieden zich vrijwillig aan, terwijl ze weten dat ze de sprong misschien niet overleven, maar ook door kannibalen kunnen worden aangevallen. Niemand weet hoe het er op de grond echt uit ziet. Dit zijn echte helden.

Het is spannend op papier gezet. Je voelt het verdriet de pijn en de angst. Maar ook kom je erachter dat de Amerikanen en de inheemse bevolking elkaar niet altijd even goed begrepen (al dachten ze dat wel). Ze moeten constant op hun hoede zijn. De sfeer kan elk moment omslaan en dat zal hun einde betekenen. Op sterven na dood, vragen ze zich dikwijls af, of ze daar ooit nog weg zullen komen. De persmuskieten liggen op de loer en willen verslag doen van de reddingsactie.

De schrijfstijl leest vlot, soms staat er wel wat veel informatie in, omdat de auteur over bepaalde dingen iets meer wil vertellen. Dit is een aanvulling, maar had op zich niet gehoeven van mij. De titel past goed bij het verhaal. Verloren in het paradijs. Maar is het wel een paradijs op de grond? Vanuit de lucht wel……..De cover is ook mooi, het vliegtuig ( ik ben dol op vliegtuigen uit WO2, vooral dakota’s), een paratroeper en een landkaart waar je niet echt wijs uit kunt worden. Perfect!

Door middel van foto’s die de overlevenden hebben gemaakt, krijg je een beeld van de inheemse bewoners en hoe zij eruit zagen. Deze foto’s maken het verhaal persoonlijk. Je kijkt mee, naar deze ongerepte wereld. Heel bijzonder! Een verhaal waarvan ik nog nooit had gehoord.
Het is wederom een zeer spannende historische thriller die helemaal waargebeurd is. 4,5****