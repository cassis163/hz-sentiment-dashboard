Begrafenisondernemer Breece neemt het niet zo nauw met de regels en doet dingen die het daglicht niet kunnen verdragen. Broer en zus Tyler doen een een aantal schokkende ontdekkingen en confronteren hem hiermee. Dan stuurt Breece de sluwe vos Sutter op hen af, waarbij Corrie Tyler het met de dood moet bekopen. Kenneth slaat op de vlucht, op weg naar gerechtigheid.

Ik las de recentelijk verschenen spannende roman Schemer. Een boek dat er in eerste instantie al uitspringt door de bijzonder gave cover. De karakters in Schemer zijn bijzonder overtuigend neergezet. De schrijfstijl van William Gay is misschien in het begin even wennen maar zeker bijzonder. Hij weet een goede en spannende sfeer neer te zetten en Schemer is dan ook een boek wat je in razendsnel tempo uitleest. Het is het eerste boek wat ik van deze auteur las, en volgens mij ook de enige die vertaald is in het Nederlands. Gay overleed helaas in 2012, tijdens het schrijven van zijn 4e boek.

Ik heb ervan genoten en kan hem elke liefhebber van een goed en spannend, soms luguber verhaal aanraden.

★★★½