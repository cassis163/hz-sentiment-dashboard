'De Glazen Troon' is het eerste deel uit de gelijknamige trilogie van Sarah J Maas. Het verhaal gaat over Celeana die na een lang en ellendig leven door de zoon van de koning wordt uitgekozen om deel te nemen aan een wedstrijd om de kampioen van de koning te worden. Ze moet het opnemen tegen wraakzuchtige en gemene tegenstanders. Alleen blijken die tegenstanders niet het enige probleem te zijn waarmee ze te maken krijgt.

Het eerste deel sleept je mee in een nieuwe wereld die af en toe misschien moeilijk voor te stellen is. Het verhaal wordt overigens zo levendig en goed verteld dat het je meesleept in Celeana's wereld alsof je er deel van uitmaakt.
Sommige personages blijven in het begin van het verhaal nog wat oppervlakkig en onduidelijk, maar deze krijgen gaande het verhaal steeds mer persoonlijkheid en een stem. Voornamelijk aan het eind van het boek raak je ontzettend benieuwd naar het tweede deel.

Er zit veel spanning in het boek waardoor het af en toe moeilijk is om het weg te leggen en door te gaan met je eigen leven. Sommige stukken uit het verhaal worden nauwelijks uitgewerkt, zoals bepaalde onderdelen van de wedstrijd, maar dit belemmert het lezen niet. Het zorgt er juist voor dat er vaart in het verhaal zit.

ik ben heel erg benieuwd naar deel twee en ben van plan deze snel te gaan lezen zodat ik nog weet waar het eerste deel over gaat. Desondanks denk ik dat het boek wel voor herhaling vatbaar is, dus wie weet herlees ik het in de toekomst nog wel eens. Vier welverdiende sterren voor dit boek dus!