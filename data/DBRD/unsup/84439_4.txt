Na mijn enthousiasme over de Rosie-boeken, kon dit boek echt niet achterwege blijven. Het verhaal van Adam Sharp kan je zeker niet vergelijken met de Rosie-boeken, de humor is voor mij wel te vergelijken maar op een heel ander niveau. Adam die een kabbelend leventje leidt en na 20 jaar, totaal onverwachts een mailtje krijgt van zijn eerste grote liefde Angelina, dit zet een heel verhaal in gang. Een verhaal over beslissingen, emotie, levenskeuzes, onzekerheid, zelfvertrouwen. De auteur verrast je met muziek die passeert, voor mij bekende muziek maar ook minder bekende. Het leuke aan het boek is dat de afspeellijst van achter in het boek, als extra wordt meegegeven. Stukken in het boek worden zo mooi verwoord, zo herkenbaar. Stukken die zeker bij me zijn blijven hangen en dat had ik misschien minder met de Rosie-boeken, die voor mij dan wel humoristischer waren. Maar daarom is dit boek zeker niet slechter, dit boek raakt gewoon een emotionelere noot.