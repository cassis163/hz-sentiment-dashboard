De schitterende cover van Het volle leven van Marten Toonder doet sprookjesachtig aan. De cover doet je denken aan de sprookjes van duizend en een nacht. In het boek wort uitgelegd wie er op de cover staan. De titel geeft aan dat het verhalen zijn die uit het volle leven zijn gegrepen.
In dit deel kan je alle korte verhalen van Marten Toonder vinden. De verhalen laten zien hoe veelzijdig hij was, hoeveel fantasie hij had door af en toe met woorden te spelen, woorden te gebruiken die niet bestaan zoals in De fuskusflut en Trollende plark. Het meest bijzondere is misschien wel dat een verhaal uit zijn middelbare schooltijd, 'Dies Natalis' in dit boek is opgenomen. Hij laat daarmee zien, dat hij al op jonge leeftijd veel fantasie had. Hij wist op een beeldende manier zijn verhalen op te schrijven waardoor je de verhalen zo voor je ziet.
Hoewel hij het waarschijnlijk niet bewust heeft gedaan, bevatten sommige verhalen toch wel wijze levenslessen waar je wat van kan leren zoals in De vergeten Kerstfeest. Ondanks dat het een verhaal is dat voor het eerst in 1941 is gepubliceerd, is het een actueel verhaal. Het verhaal laat zien wat het met iemand kan doen als die plaats moet maken voor een familielid van de directeur, als hij daarom ontslagen wordt, hoe iemand er zo door geraakt kan worden dat hij het verkeerde pad op gaat en hoe dat door hulp van iemand weer goed kan komen.

Lees verder op https://surfingann.blogspot.com/2019/04/het-volle-leven-marten-toonder.html .