De 2 vrienden Dom(inic) Ulster en Nick Tuin gaan op vakantie naar Frankrijk.
Op de camping is er niet veel te doen (behalve weinig slaap en veel drank, Nick geniet maar Dom wil schrijven) waardoor ze naar een boerderij gaan waar er een zangeres optreedt.
Beiden zijn onder de indruk, maar op een andere manier.
Een verhaal van Dom wordt gepubliceerd in een tijdschrift en hij krijgt felicitaties van Nick.
Nick vraagt of Dom ook een verhaal wil lezen… een verhaal gebaseerd op het bizarre optreden.
Dom trouwt met Lily (een ex van Nick) en werkt als boekverkoper en probeert verder te schrijven.
Nick zijn carrière gaat snel vooruit en Dom zakt dieper weg, hij verlaat zijn gezin en krijgt onderdak van Nick.
Nick gaat naar Parijs omdat zijn boek verfilmd wordt en Dom gaat hem achterna en krijgt het deksel op zijn neus: het optreden op de boerderij is verwerkt tot een verhaal waarin er 2 vrienden zijn…
Dom gaat zich vreemder gedragen (drinkt teveel, maar is dit de echte oorzaak?)…
Het boek kan op verschillende manieren geïnterpreteerd worden…
Voor mij was het plot moeilijk, maar eigenlijk leest het boek/verhaal wel vlot.
Wie is dat meisje in het begin? Is het meisje in de film hetzelfde meisje? Waar speelt ze zichzelf?
Wat is echt en wat zijn waanbeelden (de schakelaar is cruciaal)?
Dom is misschien een afsplitsing van Nick? Of is Nick de werkelijke Dom?
Wat wil de schrijver ons vertellen? Veel vragen, maar weinig antwoorden in het boek... een beetje frustratie hierdoor...maar het boek blijft hangen in mijn gedachten, dus eigenlijk wel positief!