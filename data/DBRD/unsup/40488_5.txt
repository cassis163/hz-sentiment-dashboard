Dr채gan Duma, Zij die hoort
Er zijn maar weinig boeken die werkelijk mijn aandacht vasthouden. Patty van Delft is er met haar Dr채gan Duma bijzonder goed in geslaagd. Het verhaal gaat over de zestienjarige Jill die al een veelbewogen leven achter de rug heeft en in de parallelle wereld Dr채gan Duma belandt, waar mensen en draken een verbond hebben gesloten. Ze wordt vanwege haar magische aanleg uitgekozen om te worden opgeleid tot Dr채gannymare, een drakenridder. De belevenissen van de opstandige en wat teruggetrokken Jill nemen je mee in een spannend avontuur van ontmoetingen met draken en confrontaties met een gevreesde vijand (de Morbiden), daarnaast komen ook de gewoonlijke ruzies en problemen van tieners onderling aan de orde ( vaak leuk verwoord d.m.v. Jills gedachtegang). Het verhaal doet me een beetje denken aan een kruising tussen Harry Potter en How to train your Dragon, maar dan wel helemaal Patty van Delft.
Hoewel het een Young-Adult boek is, zal het ook de volwassenen wel kunnen bekoren. Het leest lekker vlot weg en is ideaal als je even niet al te veel ingewikkelde dingen aan je hoofd wilt hebben en lekker weg wilt dromen.
Dat het je aandacht vast houdt en je je helemaal in deze wereld kunt inleven, heb ik gemerkt toen ik tijdens een autorit in Duitsland totaal niet doorhad dat daar buiten een heftig noodweer aan de gang was. Goed, ik zag af en toe wel wat lichtflitsen in de bladzijden van het boek reflecteren, maar dat mijn man niet harder dan 40 km op de Autobahn kon rijden en dat de wissers op snelste stand stonden, is mij totaal ontgaan. Gebeurt niet vaak dat ik zo in een wereld zit, hooguit als ik aan mijn eigen boeken schrijf.
Al met al een echte aanrader. Het is een spannend, meeslepend verhaal en ik ben benieuwd naar het volgende deel.
Dit deel krijgt van mij 5 sterren