Het boek geeft een onthullend, hartverscheurend inkijkje in het dagelijks leven van een doodgewone vrouw in Rome in oorlogstijd. Mooi beschreven, met gevoel voor details en voldoende uitdieping van de hoofdpersonen. Ik had wel wat meer inzicht willen krijgen in de oudste zoon; een overduidelijke opportunistische flierefluiter die zich weinig gelegen liet liggen aan moeder en broer. Dat de jongste zoon zo'n vroegrijpe jongen was zoals de achterflap beloofde zag ik niet altijd zo duidelijk.
Toch heeft het boek me niet helemaal gegrepen; na een veelbelovend begin en middenstuk vond ik het op een gegeven moment wel heel erg gedetailleerd beschreven zonder dat al die details nu per se bijdroegen aan het verhaal; de bijna 50 bladzijden die aan de discussie van David in het caf√© vlak voor zijn dood werd besteed vond ik veel te veel, ik vond het ronduit langdradig worden.
Conclusie: mooi geschreven boek, geeft een boeiend inkijk in het dagelijks oorlogsleven van de 'gewone' burger maar verzandt helaas wel in een overdaad aan details.