Het perfecte koppel! Knap, rijk, charmant en elegant. Jack en Grace hebben alle overeenkomsten. Voor de buitenwereld lijken ze erg gelukkig samen.
Maar zijn ze echt zo gelukkig, of lijkt het alleen maar zo?
Waarom zijn Jack en Grace onafscheidelijk?

B.A. Paris is van Frans-Ierse komaf en groeide op in Engeland. Ze heeft ook een tijdje in Nederland gewoond. Momenteel woont ze in Frankrijk, waar ze met haar man een talenschool heeft opgezet. Achter gesloten deuren is haar debuut waar ze in één klap haar naam als thrillerschrijfster heeft gevestigd.

Jack, een succesvolle advocaat, is getrouwd met Grace. Grace heeft vlak voor haar huwelijk haar drukke baan als inkoper van fruit opgezegd om zich volledig aan het huwelijk en eventuele kinderen te gaan wijden.
Grace heeft een zusje, Millie, met het Downsyndroom die ze onder haar hoede heeft.
Millie zit op kostschool waar ze binnenkort vanaf moet als ze de leeftijd van 18 jaar bereikt. Jack en Grace hebben aangegeven dat Millie vanaf dat moment bij hun in huis mag komen wonen.
Voor de buitenwereld lijken Grace en Jack een gelukkig stel dat nooit van elkaars zijde wijkt.
Maar niets is minder waar! Waarom komt Grace nooit op visite? Waarom zegt ze haar lunchafspraken af? Waarom neemt ze de telefoon nooit op?

Het verhaal speelt afwisselend in het heden en het verleden. De opbouwende spanning houd je aan je stoel gekluisterd. Het is een verhaal waar je in door wilt lezen en wat je niet meer los laat. De rillingen lopen over je rug als je beseft dat dit zomaar een waar verhaal kan zijn.
De personages zijn goed uitgediept. Je voelt de angst, wanhoop en machteloosheid die Grace doormaakt. Het is niet moeilijk om je in haar te verplaatsen.
Ba Paris heeft met dit debuut een zeer spannende thriller neergezet. Een thriller die je de adem doet benemen.
Zelden heb ik een boek zo snel uitgelezen, ik wacht met spanning op haar volgende boek.