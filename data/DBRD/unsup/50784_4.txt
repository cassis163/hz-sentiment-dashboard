Geheimen in het graf gaat verder waar dieper dan de doden is gestopt. Anne Navarre leeft voort maar met de achternaam Leone omdat ze is getrouwd met de profiler Vince Leone.
In het dorpje Oak Knoll, wordt de bevolking opgeschrikt als Marisse Fordhams verminkte lichaam wordt gevonden, met haar 4-jarige dochtertje Haley, naast haar.
Vince Leone gaat samen met inspecteur Tony Mendes aan de slag maar moeten hun zoektocht bijsturen als Milo Bordain een pakketje ontvangt met de borsten van Marisse als inhoud.

Tami Hoag is een meester in het opzetten van misleidende verhaallijntjes. Dat ze daar zelf ook liefhebber van is blijkt aan het toepassen ervan in Geheimen in het graf. In een schijnbaar onoplosbare zaak laat Hoag de lezers geen moment tot rust komen. Steeds blijkt de het spoor op het laatste moment weer dood te lopen, je raakt er haast moedeloos van.
Eigen fantasie krijgt de overhand en je gaat zelf ook rechercheren waarbij een eigen verdachte ontstaat. Maar Hoag verloochent haar talent natuurlijk niet en stapje voor stapje (soms héél klein) lijkt er uiteindelijk toch wel een spoor zichtbaar worden wat logisch lijkt te zijn dat dit naar de dader zal leiden. Een verdwijningzaak van Marissas vriendin Gina Kemmer gooit echter weer roet in het eten en vertroebelt alles wat het onderzoek had opgeleverd.
Stugge doortastendheid van het echtpaar Leone brengt uiteindelijk veel duidelijkheid in een aantal levens dat basis is geweest voor alle ellende.
Sterk borduurwerkje van Tami Hoag, nu maar wachten op De donkerste weg, deel 3 in de Oak Knoll-reeks.

Eindoordeel: 4 sterren

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren