De Amerikaanse auteur James Salter, in 1925 geboren als James Arnold Horowitz, was 10 jaar lang piloot bij het Amerikaanse leger, maar beëindigde deze loopbaan voor een carrière als schrijver. Deze twee, totaal verschillende carrières beschrijft Salter in dit boek. Omdat Salter op beide gebieden veel meemaakt, wordt het boek heel afwisselend. Zo zijn er zijn avonturen in o.a. de Koreaoorlog, maar ook in de liefde. Het geeft aan dat hij een bijzonder vol en rijk leven geleefd heeft (en nog…), waarin hij zich zeker niet verveeld heeft. En zo boeiend is dat hij er dit meeslepende boek over heeft kunnen schrijven. Op de achterkant van het boek staat een citaat van Tommy Wieringa: ‘James Salter is één van de grootste schrijvers die ik ken.’ Op basi van dit boek zou ik zo ver niet durven en willen gaan. Het boek geeft echter we een beeld van een boeiend en interessant leven, zoals, denk ik, velen onder ons dit wel zouden willen leven. Het is echter wel de vraag of het boek daarmee genoeg te bieden heeft om een belangrijke plaats in wereldliteratuur in te kunnen nemen. Daarvoor is meer nodig dan alleen deze beschrijving. Maar een aanrader om te lezen is het wel degelijk.