Leo Pontecorvo is een fameus oncoloog gespecialiseerd in kinderen, hij leeft gelukkig met de conservatieve Rachel en de kinderen Samuel en Filippo.
Hij lijkt een gelukkig leven te leiden, maar op zijn werk ontstaan wat moeilijkheden met de fiscus veroorzaakt door zijn vertrouwen in de medemens lees collega's.
Maar die problemen vallen in het niet als hij toestaat dat Samuel, zelf pas 13, zijn vriendinnetje Camilla (12 jaar)meeneemt op hun skivakantie, zeer tot onvrede van Rachel.
Het 12-jarige meisje zoekt toenadering tot Leo, maar in plaats van de aan hem gerichte brieven gelijk te weigeren, gaat hij ze beantwoorden en dat wordt de doodsteek.
Er wordt een relatie gesuggereerd tussen de 2 en hij wordt openlijk aan de schandpaal genageld, er volgt zelfs een rechtspraak.
Leo trekt zich terug en gaat leven als een kluizenaar (hij onttrekt zich zelfs van zijn gezin)om alle hoon te ontvluchten.
Het blijft een beetje onduidelijk wat er nu precies heeft plaatsgevonden tussen de vader en de vriendin van zijn zoon.

Een zeer indrukwekkende roman die aantoont dat wat je ook bereikt in het leven geen garanties geeft voor de rest van je leven, je leven kan zomaar verwoest worden door toevalligheden of verkeerde keuzes.