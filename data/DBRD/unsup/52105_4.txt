Ingrid Oonincx bekend van Nickname en Botsing bracht onlangs haar 3e thriller Sluipweg uit.
In 'Sluipweg' maak je kennis met 3 jeugdvrienden die elkaar na 10 jaar, opnieuw ontmoeten op de begrafenis van hun vriend Guus.
Tien jaar geleden vormden 7 jeugdvrienden een hecht clubje 'the magnificant seven'.
Maar aan hun vriendschap kwam plots een eind door een tragische gebeurtenis. De vier overgebleven vrienden gingen elk hun eigen weg en probeerden elk op hun manier het gebeurde te verwerken.
'Sluipweg' speelt zich af in het heden en als lezer word je af en toe tien jaar teruggevoerd om een betere kijk te krijgen op de onderlinge relatie van de zeven groepsleden en de ernstige gebeurtenis die ze samen meemaakten.
Gwen worstelt nog steeds met de dramatische gebeurtenis uit haar verleden, ook Marcel heeft dit gebeuren nog niet verwerkt, maar hij heeft het ontzettend druk met het runnen van de ouderlijke boerderij en Patrick is uitgegroeid tot een ......eerste klas.
Allen hebben ze nog steeds een enorm schuldgevoel
Nadat de 3 ex-vrienden elkaar ontmoetten, volgen de rare gebeurtenissen elkaar op. Het verhaal leest vlot en als lezer ervaar je een zekere onderhuidse spanning.
De personages zijn herkenbaar, levensecht en de onderlinge relaties tussen de vrienden wordt op een fijne manier beschreven.
Het boek leest vlot door de eenvoudige schrijfstijl en de korte hoofdstukken. De spanning is gering en komt ook laat op gang.