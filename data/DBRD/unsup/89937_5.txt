Deze YA heeft een prachtige cover. Groene rug met glimmende letters en een voorkant met een oog die door vingers heen kijkt, die besmeurd zijn met aarde.

Om het boek heen zit een elastiek, erop staat NIET BETREDEN POLITIE.

De titel is VERWOEST, wat is er verwoest, huizen, gebouwen, levens? Tijdens het lezen kom je er achter en het bezorgt je kippenvel. ‘Dit boek wil je in één ruk uitlezen’ staat er boven aan de cover en idd, het was geen optie hem weg te leggen.

Wat een heerlijk schrijfstijl en wat een spanning heeft Margje in dit boek verwerkt.

DE KUNST VAN DE HERINNERING

IS DE KUNST VAN DE AANDACHT

Een gedicht van Samuel Johnson, die heel begrijpelijk wordt na het lezen van het boek.

De hoofdstukken lijken soms wat lang, maar omdat het lettertype vrij groot is en de bladzijden wat klein zijn leest het makkelijk weg. De hoofdstukken in de ik vorm die worden verteld door de hoofdpersoon Juul, worden afgewisseld door iemand die iets verteld die op wraak uit is. De woorden worden door een zoeklicht beschenen op een verder donker blad. Het is dus een lichte driehoek die van boven naar beneden breder wordt met steeds langere zinnen erin. Iemand die de perfecte voorbereiding treft voor een spectaculair einde van een show.

HET PUBLIEK ZAL GRUWELIJK VERRAST WORDEN.

GRUWELIJK!

MIJN WRAAK ZAL ZOET ZIJN.

Dit is het eerste gedeelte van de persoon die uit is op wraak en dat begint dus erg goed, wat staat ons te wachten?

Bij Juul thuis is het alles behalve gezellig. Na de dood van haar broer Milan wordt zijn naam en alles wat bij hem hoort in de doofpot gestopt. Haar moeder kan de dood van Milan niet aan en er mag niet over hem gepraat worden, maar Juul wil juist wel over hem praten. Haar moeder zakt steeds verder weg in het verdriet en ook met haar vader kan/mag ze niet over Milan praten.

Wanneer Juul dus boodschappen krijgt over Doen Durven of de Waarheid zogenaamde dares, neemt ze haar vriendin Fleur in vertrouwen. Fleur wil de politie inlichten maar In de dare staat

IK ZIE, HOOR, WEET ALLES.

Dus geen politie, maar samen met Fleur wil ze achter deze persoon komen die de steeds wredere dares opdraagt.

Een geweldige YA, die nadat ik hem uit had, meteen door mijn dochter meegenomen is. Sommige stukken waren wel heel erg heftig. Een boek wat heel goed door volwassenen te lezen is, een echte mustread. Ik vind dat Margje in haar schrijfstijl enorm is gegroeid, vond ik haar andere boeken goed, deze vind ik geweldig.

Alweer een pageturner die ik mocht lezen.

Te koop bij bol.com voor maar €13.99. Dat is nog eens een prijsje voor zo’n goed boek.

Plot 5 *****
Schrijfstijl 5 *****
Originaliteit 5 *****
Psychologie 5 *****
Leesplezier 5 *****