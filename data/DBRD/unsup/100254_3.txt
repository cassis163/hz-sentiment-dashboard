Zou dat even mooi zijn? Een huwelijkspact om je huwelijk gegarandeerd gezond te houden. "Neem altijd je telefoon op als je partner belt." Aan die voorwaarde en nog een aantal andere regels is nog wel te voldoen, maar het pact gaat heel ver. Het pact is geheim en Big Brother is watching ... Zoiets.

Bizar verhaal, dat ook in minder dan 475 pagina's verteld had kunnen worden. Tegen de tijd dat ik het boek uit had, was ik allang klaar met Jake en Alice en de Vrienden. Doorgelezen in de hoop dat het verhaal nog ergens een 'leuke' wending zou krijgen. Niet dus.
Michelle Richmond schrijft als de beste, dat moet gezegd. Met een fraaie schrijfstijl alleen red je het echter niet, een verhaal dat blijft boeien is essentieel voor een hoog eindcijfer.

[spanning 2, plot 2, schrijfstijl 4, leesplezier 3, originaliteit 4, psychologie 2]