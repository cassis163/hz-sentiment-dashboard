"De kraamhulp" is het vijfde boek dat ik van Esther Verhoef heb gelezen. Net als haar andere boeken vind ik het op een vlotte, fijne manier geschreven, waardoor het snel weg leest. Het verhaal is mij niet tegengevallen. Al gauw zat ik er helemaal in en ik wilde steeds weten hoe het verder ging. Ik vind het verhaal niet eng. Wel pakkend en spannend. Naar het eind toe vond ik het iets minder interessant worden, maar voorspelbaar vond ik het niet. Dit is niet mijn favoriete boek van Esther Verhoef, "Tegenlicht" is nog steeds mijn nummer 1, maar vier sterren vind ik zeker verdiend!