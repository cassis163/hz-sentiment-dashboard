Bij het zien van de cover van Moord in Zuid-Afrika van Arine Prins en Hugo Verkley krijg je een angstig gevoel. Je hebt het idee dat de zebra iets ziet wat hij beter niet had kunnen zien. De titel spreekt voor zichzelf. De keus voor de zebra op de cover wordt al heel snel in het boek duidelijk.
De songtekst van Cuby & the Blizzards komt binnen. Het is heel aangrijpend en past bij Peet zoals je later, als je het boek uit hebt, zult beseffen.
Je wordt vanaf het eerste hoofdstuk meteen meegesleurd naar die vreselijke avond en nacht in april 2017. Arine vertelt hoe zij alles heeft ervaren, wat ze heeft moeten doorstaan en gaat geregeld terug in de tijd om het levensverhaal van haar en Peet te vertellen. Hoe zij elkaar ontmoet hebben, hoe hun relatie tot stand kwam, hoe ze op het idee kwamen om naar Afrika te gaan, hoe ze daar hun leven samen met hun kinderen en (huis)dieren leefden, waar ze tegenaan liepen, wat ze zoal deden en meemaakten en hoe dat zo tragisch is geÃ«indigd, hoe ze werden overvallen en hoe het daarna ging.
Ze heeft niets en niemand mooier gemaakt dan het was, ook is ze heel erg eerlijk over zichzelf en haar gezin, je voelt de liefde die ze heeft voor haar gezin.

Lees verder op https://surfingann.blogspot.com/2018/11/moord-in-ziod-afrika-arine-prins-hugo.html.