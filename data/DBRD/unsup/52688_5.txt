Bij het zien van de schitterende cover van Blonde Dolly van Tomas Ross krijg je het idee dat je een verhaal uit lang vervlogen tijden gaat lezen. De titel doet een belletje rinkelen als je wel eens gehoord hebt van Blonde Dolly. Een vrouw die een hoer was, maar niet zomaar een hoer, ze was zoveel meer, een vrouw met meerdere gezichten en namen, waarvan het jammer is dat ze niet meer leeft zodat ze zelf haar levensverhaal had kunnen vertellen. Wat is er op haar laatste avond/nacht gebeurd? Wie had het echt op haar voorzien?
De hoofdstukken in Blonde Dolly van Tomas Ross zijn vanuit diverse personen verteld, waaronder Blonde Dolly zelf, Hannah en nog een paar anderen. Het is niet storend omdat aan het begin van elk hoofdstuk de naam staat van diegene die het betreffende hoofdstuk en soms meerdere hoofdstukken aan het woord is. Je wilt alleen soms wel een hoofdstuk overslaan, die later lezen, om eerst verder te lezen over de persoon die aan het woord is omdat elk hoofdstuk zo eindigt dat je het volgende hoofdstuk verder wilt lezen. Je komt steeds meer te weten over hun levens en hoe hun paden een paar keer gekruist worden, wat ze gemeen hebben ook al leiden ze beiden een totaal ander leven.

Lees verder op https://surfingann.blogspot.com/2019/03/blonde-dolly-tomas-ross.html .