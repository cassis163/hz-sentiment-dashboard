De Dizzie recensie zegt het al voor mij, ik onderschrijf het geheel. Beetje opzichtig zijn wel de gesprekken tussen personages om ons als lezer aan het denken te zetten over maatschappelijke vraagstukken maar ze laat inderdaad wel op een open manier de andere kant van het verhaal, die van de pedofielen, zien. Ze vind het ook belangrijk de nuances sterk te verduidelijken, zoals bijvoorbeeld de ene man met een voorkeur voor kinderen de daden van een andere lotgenoot sterk afkeurt. Niet alles wat onder dezelfde noemer wordt geschaard is ook werkelijk hetzelfde, het is ook hoe je met zaken omgaat. Nu geldt dit natuurlijk voor veel onderwerpen des levens maar de schrijfsters wil ons graag wat meer inzichten in dit moeilijk open te bespreken onderwerp van pedofilie meegeven. Daarnaast een lekker leesbaar spannend boek. Toch voor mij drie duimpjes, wat overeenkomt met "goed", het is voor mij ontspannend maar niet prikkelend of adembenemend door verrassing of originaliteit, gewoon prettig.