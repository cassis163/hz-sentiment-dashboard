Recensie Fright Night van Maren Stoffels

Met dank aan In de boekenkast mocht ik het boek Frighy Night van Maren Stoffels lezen en wat voor een boek. De spanning giert door je lijf.
De cover verraadt het al een beetje. Dit is een heel spannend boek.

Het verhaal gaat over de 3 vrienden Dylan, Quin en Sofia. Dylan woont bij Quin in huis doordat zijn moeder ziek is. Iets aan Dylan klopt er niet maar wat dit is kom je al lezende te weten.
Om hun angsten te overwinnen geven de vrienden zich op voor de spannende Fright Night dat georganiseerd wordt in het bos. Omdat je met minimaal 5 personen moet zijn worden Martijn en Neele bij hen in de groep gevoegd.
Daarnaast leer je ook de vrienden Sandy en Reza kennen die werken als acteur bij Fright Night.
Een nacht die ze niet snel zullen vergeten.

Fright Night is een spannend Young Adult boek wat ook heel toegangelijk is voor de ouderen. Maren Stoffels heeft een vlotte en prettige schrijfstijl en de hoofdstukken zijn van een goede lengte.
De spanningsboog staat op scherp en laat je niet meer los.

De personages en de omgeving zijn goed uitgewerkt. Je beleeft de spanning mee en ik las het boek op het puntje van mijn stoel. Al lezende kom je achter veel geheimen en heeft het boek een geweldige plottwist.

Een boek met een serieus thema dat Munchenhausen-by-Proxy-syndroom heet.
Een echte aanrader die ik beloof met de volle 5 sterren