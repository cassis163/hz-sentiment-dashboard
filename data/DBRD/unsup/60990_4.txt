Dit boek is tot nu toe ongetwijfeld mijn favoriete boek van Rachel Gibson. Haar andere boeken vond ik ontspannend en vermakelijk, maar Delaney en Nick brachten me regelmatig aan het lachen. De voorbeeldige dochter van de voormalige burgemeester en de foute jongen met gevoel voor humor zorgen dan ook voor de nodige grappige conversaties. Beide lijken ze achtervolgt te worden door hun reputatie in een dorpje waar men meer aandacht heeft voor roddels dan de werkelijkheid.

Verder vertoont dit boek alle bekende elementen van een echte Rachel Gibson: een hoog tempo, een uiterst vlotte schrijfstijl en twee personages die elkaar zowel lijken aan te trekken als af te stoten. ‘Verboden terrein’ is een luchtig én uiterst ontspannend boek dat heerlijk wegleest.