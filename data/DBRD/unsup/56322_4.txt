Stad van beenderen is een heerlijke thriller, een heel boeiend boek. Geen enkel moment was mijn aandacht afgeleidt van het verhaal. Het is heel realistisch geschreven, ik leefde me vanaf de eerste regels in. vooral de beschrijving van de personages vond ik goed. Ik heb me perfect in het vernuft van Bosch kunnen verplaatsen en als het ware mee kunnen leven met zijn gevoelens. Hoewel ik het erg goed vond is Bosch toch weer zo'n typische rechercheur zoals we ook al Van In, Witse en vele nadere hebben. Het mag dan misschien een beetje clich√© zijn, ik heb er elke regel van genoten. Het bevat alle elementen die een thriller volgens mij moet hebben; spanning, mysterie en liefde. Een aanrader.