Het is al een tijdje (en heel wat boeken) geleden dat ik de eetclub las. Maar nu, op een regenachtige en winderige zondag, dacht ik : laat ik het vervolg even lezen. En dat is precies hoe het gegaan is! De 200p vliegen erdoor en nemen je, zonder dat je het in de gaten hebt, helemaal in beslag.
Ik kon me helemaal niet meer herinneren hoe het precies zat met de verhoudingen maar dat maakt niet veel uit. Saskia Noort bouwt kleine herinneringen aan 'de Eetclub' zo mooi in het verhaal dat je het boek eigenlijk niet als vervolg 'moet' lezen. Ik denk dat je er ook heel erg van kan genieten als losstaand boek!
Wat Saskia Noort als geen ander kan is, het ongelooflijke en onwaarschijnlijke zo vertellen dat je er in meegezogen wordt en niet meer nadenkt over het feit of dit allemaal wel kan. Je leeft mee met Karen en zit, aangekomen bij de laatste pagina's, op het puntje van je stoel te duimen! Zo spannend dat het fysiek pijn deed om verder te lezen maar het toch onmogelijk is om het boek weg te leggen!
Nu krijg ik ook weer zin om 'Koorts' te lezen!