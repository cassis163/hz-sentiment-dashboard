Dit populair-wetenschappelijke boek probeert aan te tonen dat de mens niet altijd goed is toegerust om in de hedendaagse samenleving goed te functioneren. Net als dat van andere diersoorten is het menselijk brein en lichaam gevormd in een bepaalde omgeving. in het geval van de mens is dat waarschijnlijk de Afrikaanse savanne waar de mens miljoenen jaren geleden ontstond. Op treffende en humoristische wijze proberen de auteurs te laten zien hoeveel onze moderne omgeving eigenlijk afwijkt van die oeromgeving. en welke consequenties dat heeft voor onze gezondheid, liefde, seksualiteit, werk, politiek en het milieu en klimaat. Een echte aanrader voor mensen die van visionaire wetenschappelijke boeken houden. Wel lijken sommige voorbeelden van mismatch wat vergezocht en wordt er te weinig ingegaan op de positieve kanten van mismatch (een wereldreis maken, anticonceptie).