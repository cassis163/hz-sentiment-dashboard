Ik heb dit boek gelezen als lid van de Sterrenthriller-leesclub van Luitingh-Sjijthoff.

Carter Blake (niet zijn echte naam, maar hoe hij wel heet ???) wordt door de FBI wordt gevraagd om de FBI te helpen bij het "snel" opsporen van de ter dood veroordeelde Caleb Wardell die door een hinderlaag op weg naar zijn dodencel kon ontsnappen. Wie Carter Blake werkelijk is daar kom je in het hele boek niet achter.
Caleb Wardell is een seriemoordenaar die doodt om te doden en met plezier.
Het '"snel" opsporen lukt ook Carter Blake niet. Hij werkt in het boek heel nauw samen met de FBI. Elaine Banner een ambitieuze FBI-agente, die - in tegenstelling tot de andere FBI-agenten - niet enthousiast zijn over de buitenstaander Carter Blake.
Blake kent Caleb Wardell uit een vroeg verleden en loopt o.a. daardoor steeds iets voor op de FBI .

Ik had verwacht dat ik met het lezen van het boek niet zou kunnen stoppen. Dat gebeurde niet.
Ik vond het een prettig boek om te lezen maar kon ook gemakkelijk stoppen, zeker bij de eerste helft van het boek. Daarna werd het voor mij pas echt spannend.
Het einde was onverwacht, hoewel = als je achteraf nog eens over het boek nadenkt - er al wel naartoe werd geschreven.