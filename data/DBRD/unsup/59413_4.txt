Het boek begint met een voorwoord waarmee je meteen in verwarring wordt gebracht. Want is het nu een autobiografie of toch niet? “Een schrijver heeft grondstoffen nodig voor zijn verhalen. Als ik Thors verhaal had laten liggen, was ik als schrijver geen knip voor de neus waard geweest.” Dit typeert het volledige, sterk geschreven verhaal van Kluun. Verwarring loopt als een rode draad door het boek.

Vanaf het eerste hoofdstuk word je, op de inmiddels zo bekende rauwe en pure ‘Kluun’ manier, meegetrokken in de leefwereld van Kluun. Zijn scheiding, het getouwtrek om de kinderen, De bokkige en tenenkrommende manier van reageren van beide exen, de financiële pieken en dalen, het ligt allemaal zo herkenbaar dicht bij de doorsnee leefwereld van menig persoon.

Tijdens het verhaal wordt je heen en weer geslingerd tussen de jaloezie en het gevoel van betekenisloosheid van Kluun en het egoïsme en laksheid van jeugdvriend Thor, die het internationaal helemaal heeft gemaakt als dj, terwijl Kluun zich blij mag prijzen met een nationale notitie voor het schrijven van ‘Komt een vrouw bij de dokter’. Om uit het slob te komen pakt hij de mogelijkheid om een reportage te maken over zijn jeugdvriend dj Thor met beide handen aan. Hij reist Thor achterna, via ibiza naar Burningman, en je wordt van de ene in de andere tenenkrommende situatie getrokken.

Gaandeweg het verhaal krijg je erg te doen met Kluun, onder andere door de sterallures en het gedrag van Thor. Tijdens en na Burningman heb je dan ook een 'lekker puh' gevoel bij Thor, eigen schuld. Kluun vangt hem op en ineens lijken de rollen omgedraaid. Kluun schrijft in stilte aan zijn, wat later blijkt, bestseller. Het egoïstische gedrag lijkt Thor uiteindelijk duur komen te staan. Maar aan het eind van het verhaal blijkt de echte reden van de ondergang van Thor. En dan ineens draait je mening bij en heb je het weer te doen met Thor en lijkt Kluun weer de kleine jongen, dit keer met spijt...

Het boek had naar mijn smaak nog iets meer humor mogen bevatten. Verder is het boek vlot en scherp geschreven, met verrassende wendingen. Een aanrader!