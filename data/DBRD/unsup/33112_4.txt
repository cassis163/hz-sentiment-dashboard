Frederik Baas won met zijn debuutthriller de Hebban Thriller Debuutprijs in 2017. Nu is er zijn tweede boek, Herberekening. Leon in de hoofdrol, een jongen die het niet altijd makkelijk heeft, altijd op zoek naar zijn vader. Gefascineerd door de Pirates of the Caribbean en identificeert zichzelf met het personage, Will Turner.

De opbouw van Herberekening gaat aan de hand van geschreven woorden van Leon op een papier. Het boek is als het ware zijn eigen terugblik op de gebeurtenissen vertelt in het boek.

Nieuwsgierigheid is het wat het plot van Herberekening drijft. Waar is Leon naar op weg en wat maakt hij mee? Door de proloog weet je dat er iets gebeurd is. Maar de vraag is vooral: waarom kwam Yousra niet terug bij de geparkeerde auto? Deze nieuwsgierigheid drijft je voort door het boek en doet rap doorlezen.

Origineel is het feit dat Leon aan de hand van steekwoorden zijn verhaal vertelt en dat maakt het heel overzichtelijk en helder. Erg leuk zijn de continue verwijzingen naar de Pirates of the Caribean-films, waarmee Leon zich identificeert.

Herberekening leest heel prettig en weet continu te boeien. De sfeer is heel prettig en boeiend. De spanning in Herberekening is een stuk meer aanwezig dan in Dagboek uit de rivier en maakt het een echte thriller.

De onderliggende zoektocht naar de vader van Leon geeft het boek extra diepgang. De eindbestemming van het boek, dat leest als een roadmovie, kwam voor mij als een totale verrassing en geeft het boek een heel actueel tintje. Mijn duim gaat resoluut omhoog voor Herberekening! Een prachtig boek met een verhaal dat me bij blijft.