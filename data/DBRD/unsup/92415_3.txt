Het is verschrikkelijk, ik beken, maar ik heb nog nooit wat van Ernest Hemingway gelezen. Dit boek werd mij aangeraden, een beeld van Hemingway gezien vanuit zijn vier vrouwen, de vier Mrs. Hemingways. Een mooi, soms schrijnend boek over een man die behoorlijk in de knoop met zichzelf zat. Of het een goede weergave is van de realiteit? Ik heb geen idee. Wel moet er iets bijzonders met de man in kwestie geweest zijn, dat deze vrouwen elke keer weer voor de bijl gingen! Toch maar wat van Hemingway lezen?