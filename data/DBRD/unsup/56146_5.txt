Net na WO11 krijgt Lilya de opdracht van het Palestijnse verzet om in Duitsland onderzoek te doen naar kamp Fohrenwald, waar Joden worden opgevangen na de oorlog. Lilya vindt het jammer dat de Palestina moet verlaten net nu er grote dingen staan te gebeuren waar ze graag onderdeel van was geweest. Tegelijkertijd krijgt ze van Elias Lind de vraag of ze zijn verloren gewaande broer Raphael wil zoeken. Elias is uit Duitsland naar Palestina gevlucht maar Raphael heeft die stap nooit kunnen maken. Hij zou vermoord in een concentratiekamp maar Elias denkt bewijs te hebben dat hij nog leeft.
Wat volgt is een reis door het na-oorlogse Europa waar Lilya haar onderzoek in kamp Fohrenwald volbrengt en, niet zonder gevaar voor eigen leven, op zoek gaat naar Raphael.

Ik vond Morgenland een prettig boek om te lezen en met name de zoektocht naar Raphael heeft detective-achtige elementen. Hoewel de personages wel wat oppervlakkig blijven, is dit niet storend of hinderlijk bij het lezen. Het boek geeft een mooi beeld van de strijd die Joden met zichzelf (en elkaar) voerden over het zionisme, en het vraagstuk of ze we of niet alles moesten achterlaten om in Palestina een nieuw leven te beginnen.
Dikke pluim voor Abarbarnell voor deze debuutroman, ik ga zeker zijn volgende boek(en) ook lezen