De boeken van Mo Hayder. Altijd garant voor spanning. Daar had ik bij Ritueel dus ook op gerekend. Maar dat viel tegen. De spanning die ik in het hele boek verwachtte, begon pas op ruim twee derde.

Gebeurde er daarvoor dan niets? Jawel, maar dat waren vooral uiteenzettingen van de problemen die de hoofdpersonen, inspecteur Jack Caffery en hoofdagent Phoebe 'Flea' Marley hebben.

Dit hoeft op zich niet vervelend te zijn, en delen hiervan waren zeker boeiend, maar al met al zorgde het er wel voor dat het verhaal niet echt op gang kwam. En ook kreeg ik het gevoel eerder een roman te dan een thriller te lezen.

Ritueel is zeker niet slecht geschreven, maar van een thriller verwacht ik meer spanning dan hier het geval is. Ondanks dat het eind van het boek veel vergoedde.