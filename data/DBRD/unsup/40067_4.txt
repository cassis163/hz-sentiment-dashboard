Dit is een echte actiethriller. Daar hou ik wel van, hoewel ik toch wat moeite had om in het verhaal te komen. Misschien omdat er veel tegelijk gebeurt op verschillende plaatsen met verschillende mensen in verschillende milieus, waardoor je niet meteen de draad van het verhaal kunt oppakken. Op een gegeven moment lukt dit wel en wordt het razend spannend. Er gebeuren gruwelijke moorden en die moeten opgelost worden. Dit heeft heel wat voeten in aarde en is ook nog eens heel gevaarlijk. Er zijn verschillende personen met een verborgen agenda, je weet alleen niet wie dit zijn. Dit komt pas later naar voren. De hoofdpersonages zijn goed uitgewerkt en erg geloofwaardig. Tot op het laatst weet je niet wie het gedaan heeft. In het laatste hoofdstuk komt de ontknoping. Dit was niet heel erg verrassend, want er wordt echt naartoe gewerkt. Dit wordt op een hele goede manier gedaan, met vlot en spannend geschreven hoofdstukken. Ik heb dit boek met heel veel plezier gelezen. Ik wil best nog wel een verhaal met Neli Panka en Eugene Hamer.