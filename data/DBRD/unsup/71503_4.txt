Zie mij is een heerlijke roman met een gezonde dosis spanning.

Colin Hancock heeft een turbulent verleden, maar dat laat hij nu achter zich. Hij heeft een tweede kans gekregen en hij is van plan die niet te verspelen. Hij studeert om zijn lesbevoegdheid te halen en hij werkt er hard aan zijn leven op de rails te houden. Een relatie is het laatste wat hij nu kan gebruiken.

Maria Sanchez is het tegenovergestelde, ze lijkt het toonbeeld van succes. Ze heeft rechten gestuurd aan een belangrijke universiteit en werkt voor een bekend advocatenkantoor. Ze heeft iets traumatisch meegemaakt wat haar heeft doen besluiten terug naar haar geboortestad te verhuizen. Diep van binnen twijfelt ze over vroegere zekerheden.

Een onverwachte ontmoeting tussen Colin en Maria verandert hun levens. Ze groeien snel en tegen de verwachtingen in steeds meer naar elkaar toe. Maar op dat moment haalt Maria's verleden haar in. Is hun liefde sterk genoeg en is Colin sterk genoeg om zijn turbulente verleden achter zich te laten?

Het boek heeft een fantastische verhaallijn. Het is een liefdevol verhaal waar familiebanden, liefde en ware vriendschap centraal staat. Het verhaal is spannend en goed geschreven en dat zijn een paar van de redenen waarom je door wil blijven lezen.

Het is mijn eerste Nicholas Sparks roman en zeker weten een aanrader.