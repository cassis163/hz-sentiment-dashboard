De directe en sterke schrijfstijl van Chris Vick (zelf een surfer) is ideaal voor het genre (Young Adult), geen poespas en je kruipt direct in de denkwereld van Sam. De gebeurtenissen in het boek worden helder beschreven en dat trekt je dicht naar het verhaal toe, je staat daardoor echt op de eerste rang toe te kijken. Sam ontmoet de onvoorspelbare maar daardoor zeer interessante Jade, ze stoot hem af en trekt hem aan en hierdoor raakt Sam enigszins geobsedeerd door haar. Het verhaal heeft de obsessie van Sam voor Jade nodig maar is op sommige momenten een wel beetje vervelend. Ook de verhaallijnen die voortkomt uit Sam’s eigen verleden (zijn oma, moeder, zusje en vader) en Jade’s verleden zijn interessant, de karakters worden er sterk door gevormd en het zorgt voor een aantal verrassende onthullingen. Het verhaal is meeslepend, heeft een zomers gevoel en het zorgt ervoor dat je zelf (als kook zijnde) op een surfboard zou willen staan voor die mysterieuze kick (de kick die feitelijk niet beschreven zou kunnen worden maar waarvan toch een tipje van de sluier wordt opgetrokken). Tenslotte kunnen we ons opmaken voor een tweede boek van Chris Vick: ‘Storms’. Dat boek staat los van ‘Surf!’ maar het speelt zich af op dezelfde plaats en tijd en het heeft zelfs een aantal zelfde karakters als ‘Surf!’.

Zie voor foto's door Chris Vick (o.a. "The wolf"): http://www.theguardian.com/childrens-books-site/gallery/2016/may/02/the-amazing-life-of-a-surfer-in-pictures