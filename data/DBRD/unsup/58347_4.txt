De debuutroman van Elly Griffiths heb ik in drie dagen uitgelezen; zelfs 140 pagina's op één dag.
Wat een heerlijk boek. Ruth Galloway is een personage dat met twee benen op de grond staat. Haar gedachten over opvoeding en religie, heden en verleden en twijfels of de verdachten van de moord het echt wel gedaan hebben maken van haar een boeiend mens. De beschrijving van de streek waar het verhaal zich afspeelt, is heel erg beeldend. Het verhaal zit goed in elkaar en eindigt erg verrassend. Het is gewoonweg een goede thriller. Ik kijk uit naar Griffiths' volgende boek.