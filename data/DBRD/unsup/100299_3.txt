Dit boek heb ik gewonnen op de Facebookgroep van
Boekenclub Librorum Tractatus : https://www.facebook.com/groups/15997...


De aan lager wal geraakte en alcoholverslaafde tekstschrijver David Sores besluit op een dag dat het zo niet verder kan en gaat een boek schrijven, niet zomaar een boek maar een roman met de titel “Hij was mijn vader”. Zijn boek wordt een ongekend succes. Dit legt hem geen windeieren, maar helaas krijgt hij er andere problemen voor terug.

De Barmhartigen bestaat uit twee delen, het eerste deel is het verhaal van David en de totstandkoming van zijn roman. Het hele proces van schrijven tot aan de marketing eromheen wordt uiteen gezet. Dit maakt dat het voor de lezer duidelijk wordt wat er allemaal komt kijken bij het schrijven en aan de man brengen van een boek .Het karakter van David met al zijn problemen komt hier in goed uit de verf. Je komt er achter waarom hij is zoals hij is.

Het tweede deel is de roman van David, die zoals de titel al doet vermoeden, over zijn (moeizame) relatie met zijn vader gaat. In dit verhaal komt vooral de relatie die David had met zijn vader aan bod, maar het geheel is onlosmakelijk verbonden aan de persoon van zijn moeder, die haast als een godsdienstwaanzinnige wordt bestempeld. Ik kan me goed indenken hoe de jeugd van David geweest moet zijn met zo’n moeder…Haar karakter is wel de meest spraakmakende in het verhaal.

De auteur gebruikt in het boek een flinke portie humor. Het verhaal is integer, indringend en persoonlijk. De schrijfstijl is aantrekkelijk genoeg om dóór te willen lezen.

Het eindigt anders verwacht, maar toch geeft het een bevredigend gevoel. Een zeer lezenswaardig boek.