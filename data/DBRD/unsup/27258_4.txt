De Onsterfelijke nachtegalen is een natuurdagboek. Aaldrik Post voormalig boswachter, en nu werkzaam als adviseur bij Staatsbosbeheer, vroeg zich af of je de natuur anders beleefd als je het aan een ander schrijft. Iemand die de plek wel kent, maar er niet zo vaak komt.

Hij stelde voor aan Barbara de Beaufort, pastoraal werker, om elkaar maandelijks een brief te schrijven over de natuur in hun eigen omgeving. Aaldrik woont op ’t zand in Norg en Barbara op de klei in Zandeweer. Ze kenden elkaar al en maakten dagelijks aantekeningen van natuur om hen heen.

Zo ontstaat een briefwisseling. De titel: De ontsterfelijke Nachtegalen, ontlenen ze van het gedicht van J.C. Bloem. Waarom leggen ze uit in het boek.

Het is een leuk schrijversduo, Aaldrik omschrijft wat hij ziet en er ontgaat hem niets. Barbara schrijft meer poëtisch, zij omschrijft de dingen die ze ziet meer.
Het is geen boek die je snel achter elkaar moet lezen, dan ontgaat je teveel.
Ik heb het boek veelal met een lach op mijn gezicht gelezen, maar ook minder leuke dingen worden erin besproken.

Het is een leuk natuurdagboek geworden, waarin vooral vogels aan bod komen. Een aanrader voor elke natuurliefhebber.