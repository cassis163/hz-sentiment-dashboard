Dimitri Verhulst is goed voor veel komische terzijdes, waarin met name Belgische eigenaardigheden en de bevolking van de hoofdstad het moeten ontgelden. Het verhaal begint hoopvol en weet de lezer te boeien en aan het lachen te houden, terwijl daaronder ook een serieuze boodschap lijkt te zitten; religie is niet alleen maar om te lachen, maar kan mensen ook bij elkaar brengen en (een beetje) milder stemmen. Jammer genoeg wordt dat allemaal onderuitgehaald door het einde, nogal een anticlimax. Toch vier sterren, want ik heb het boek vrijwel helemaal met veel plezier uitgelezen.