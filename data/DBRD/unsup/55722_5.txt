Het boek trok mijn aandacht vanwege de titel. Bij mijn beoordelingen op het werk scoorde ik altijd hoog voor oog voor detail. Ik ben van beroep programmeur en door oog voor detail, goed in het vinden van oorzaken voor een probleem en daarmee het oplossen. Als vrijwilligster gaf ik rondleidingen in een museum van vlakglas-en emaillekunst in het zuiden des lands en ook daar wees ik vaak de mensen op de details in de kunstwerken. Leuk is te ervaren dat ik niet de enige ben.
De inleiding vond ik verrassend en heb er veel van opgestoken. Bij de vlakglaskunst is het nog steeds zo dat vaak het kunstwerk specifiek voor de omgeving ontworpen wordt, ik realiseerde me niet dat dat vroeger ook bij schilderijen vaak het geval was.
Ook het betrekken van nieuwe media bij het ervaren van kunst en dat alles onderbouwd raakte bij mij precies de juiste snaar.
De teksten bij de details zijn luchtig geschreven, niet belerend, al steek je er wel wat mee op. Je wordt op eenvoudige wijze aan de hand genomen om naar een detail van het werk te kijken, Je hebt niet het gevoel dat er veel met kunstgeschiedenis termen besproken wordt. Bij veel stukken wordt het kunstwerk naar het heden toegehaald.
Mooi in het boek is ook dat op verschillende plekken in het boek twee bladzijden met allerlei details van schilderijen getoond wordt, gezichten, hondjes, e.d.