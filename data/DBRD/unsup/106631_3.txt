Het boek heeft een paar hoofdrollen, zoals een zestienjarige student en freerunner Marcus, die door deel mag gaan uitmaken van het Special Abilities Team (SPAT). Door een uitspatting op zijn school, waaarbij hij betrapt wordt, wordt hem de toegang tot het SPAT team ontzegd, maar…. Hij mag naar een andere school, het Parability Centre (PAC). Op deze school ontmoet hij Victoria, spionne en één van de leerlingen met een beperking. Het blijkt dat het PAC een link heeft met het SPAT en Marcus komt alsnog in een undercoveroperatie terecht. Het boek eindigt met een cliffhanger die je totaal niet aan ziet komen, waardoor je graag het vervolg wilt lezen. Het boek heeft bij vlagen heel veel vaart en spanning, maar dan stokt het ineens weer. Een paar bladzijden verder zit de vaart er weer in. Ook is het nogal lastig om sommige personages uit elkaar te houden, omdat de namen veel op elkaar lijken. Het is wellicht handig om bij het lezen een notitieblok te leggen waarin je noteert wie welk personage is. Het boek is niet al te dik, 236 pagina’s waardoor het zeker geschikt voor pubers, die een lekker spannend boek willen lezen wat niet al te dik is. Ook volwassenen die van een spannend boek houden zullen hier veel plezier aan beleven.