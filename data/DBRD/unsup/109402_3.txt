Door de vele enthousiaste reacties en hoge waarderingen was ik erg benieuwd naar dit boek. Ik had hoge verwachtingen van deze auteur. Deze verwachtingen zijn niet helemaal uitgekomen. Na mijn idee heeft Ursela Poznanski te veel thriller elementen in een verhaal willen stoppen en is dat ten koste gegaan van meer diepgang in het verhaal te brengen. Voor mij hadden de hoofd personages wat meer diepgang mogen hebben, zeker als je weet dat er nog meer boeken gaan komen waarin Beatrice en Florin een hoofdrol gaan spelen. Er worden wel wat balletjes opgegooid en wat tipjes van de sluier opgelicht, maar er had wat meer aandacht voor mogen zijn in het verhaal

Het onderwerp geocatching vond ik erg origineel gevonden en verwerkt in het plot. Ik kreeg wel het idee dat er richting ontknoping iets te veel thriller elementen werden toegevoegd, zodat het verhaal wat verwarrend en ook ongeloofwaardig werd. Het puzzelelement maakt wel dat je betrokken bent naar de speurtocht naar de dader.
Voor een debuut vond ik het een goed boek en ben wel benieuwd naar het volgende deel, hoop dan wat meer diepgang te vinden. Ik waardeer het boek met ***
Groetjes Hetty