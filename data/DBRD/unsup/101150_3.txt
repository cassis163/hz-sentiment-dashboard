De positieve Crimezone-recensie ten spijt was ik licht teleurgesteld over 'Schreeuw onder water'. Desondanks geef ik als beoordeling 'behoorlijk goed', immers het is het eerste deel van een serie en moet misschien even op gang komen. Het verhaal op zich is goed doordacht, vooral de spannende passages lezen prettig weg.

Minpunten:
- De schooljuffrouwachtige teksten van hoofdpersoon Katrine Wraa waar het haar vakgebied, profiling, betreft. Alsof ze aan haar collega's voorleest uit een lesboek, waarbij ik het ongemakkelijke gevoel krijg dat de auteurs in feite ons, lezers, willen 'opvoeden' in het vak.
- De dadertheorieÃ«n en overige verhaallijntjes die er uiteindelijk niets toe doen, laat staan dat ze ergens toe leiden. Zonder iets van het verhaal te willen prijsgeven een voorbeeld: hoe interessant is het dat mevrouw X een relatie blijkt te hebben met meneer Y? Het voegt niets toe, weg ermee.

Ik ben benieuwd naar het tweede deel. Volgens mij kunnen de auteurs beter, ze krijgen van mij het voordeel van de twijfel.