Als de ouders van Kaori en Sabiya Aquillo worden vermoord komen ze terecht in het kasteel van Foire waar ze langzaam hun bijzondere gaven ontdekken. Maar zijn ze daar wel veilig voor de moordenaars van hun ouders...

Joke zet een prettig leesbaar Fantasy verhaal neer voor alle leeftijden. Er zitten veel standaard Fantasy elementen in, maar die smeedt ze om tot een goed en spannend verhaal voor de jeugd. Het verhaal wordt boven het gemiddelde getild door hoe ze Koari beschrijft. Koari begrijpt niet altijd de handelingen die andere mensen doen en vind het moeilijk om met mensen contact te hebben en ze te begrijpen. Dit heeft Joke mooi verwerkt in haar verhaal, waardoor het voor volwassen ook interessant is om dit boek te lezen.

Deze Fantasy roman is een aanrader voor de jeugd. Het is fantasievol en spannend op het eind. Maar Joke heeft er een diepere laag in geschreven voor volwassenen, waardoor deze roman ook boeiend is voor volwassenen. Van mij krijgt het 3.5 sterren.