Mijn zesde Annn Cleeves en volgens mij een klein meesterwerk. Schitterende dialogen, mooie persoonsbeschrijvingen en een saaie lelijke rechercheur: Vera Stanhope. Als Maigret knijpt ze alle getuigen en betrokkenen subtiel uit als een citroen. Verwacht geen sportwagens, drugdealers of georganiseerde misdaad en er zijn ook geen vuurgevechten. Overigens zijn dit ingrediÃ«nten waar ik dol op kan zijn ( Lucas Davenport/John Sandford is een andere favoriet van mij). Elke bladzijde van dit boek is genieten. Het gaat over gewone mensen, zoals een lector, een geluidstechnicus en een bibliothecaris en zo. Iemand heeft 2 moorden gepleegd, maar wie en waarom?