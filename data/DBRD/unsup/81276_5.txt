Dit is het tweede boek van deze reeks, die ik volledig in het Zweeds ga lezen. Ik vond dit boek een geniaal en origineel verhaal en inderdaad helemaal anders dan andere thrillers om verschillende redenen. Ten eerste is het geen spektakelverhaal maar krijgen de verschillende verhaallijnen en de personages alle kansen om zich te ontplooien, net zoals in de meeste vorige boeken van HÃ¥kan Nesser. Ten tweede staat inspecteur Barbarotti wel in het voetlicht als karakter maar wordt deze bijna een antiheld als blijkt dat de oplossing van de misdaad waarvan sprake niet onmiddellijk uit zijn eigen koker komt, en dit vind ik nu eens origineel en helemaal anders dan bij andere thrillers zie. Dan is er ook nog de schrijfstijl van Nesser die elegant, speels en hilarisch is. Tenslotte ben ik een dergelijke originele plot al zelden tegengekomen tot nu toe. Gewoon genieten van Inspecteur Barbarotti en zijn speciale relatie met god, is mijn devies. De traagheid van deze thrillerreeks bevalt me trouwens meer en meer.