Een heerlijke feelgood roman met heel veel humor, je ligt geregeld in een deuk en dan met name om wat Tyler zegt. Maar ook zijn er momenten dat je even boos wordt op bepaalde personen, je leeft mee met anderen, met name met Jess, maar ook met Brenna en Tyler. Soms wil je bepaalde mensen wel een schop onder hun .... geven, ze wakker schudden. Het einde is voorspelbaar, maar dat is niet erg met dit soort boeken. I know, ik zeg dat vaker, maar met de boeken van Harlequin weet je vaak wel wat het einde is, maar niet hoe, dat wil nog wel eens verrassend zijn en dat is met dit verhaal al niet anders. Het plot verwacht je namelijk niet dat die zal lopen als dat je eerder misschien dacht. Ja, ja, ik weet ik, ben lekker onduidelijk zoals vaker in recensies, maar ga het boek maar lezen om te begrijpen wat ik bedoel.