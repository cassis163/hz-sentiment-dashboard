Voor de liefhebbers van dystopische boeken: dit is er weer een die je moet lezen!

In deze wereld is het levensgevaarlijk om symptomen te hebben die wijzen op een depressie. Als ze denken dat je een depressie hebt, houden ze je in de gaten. Er worden namelijk veel jongeren depressief en die plegen dan zelfmoord. Als je in het openbaar huilt ben je erbij. Je moet dan meedoen aan Het Programma. Je zult 100% kans hebben op genezing. Want het is een vreselijke epidemie. Je kunt namelijk weer opnieuw beginnen, als je het programma hebt gevolgd. Maar ze nemen meer weg dan je lief is…..Eigenlijk alles wat je lief is verdwijnt uit je geheugen en je herinneringen. Je zult je oude vrienden niet meer herkennen. Eigenlijk ben je een soort wandelend leeg omhulsel. Sloane belandt dus in de wereld van het Programma, nadat haar beste vriendin Lacey is opgepakt. Ze is vastberaden er tegen te vechten. Maar of het genoeg is dat ze zo vastberaden is, dat is nog maar de vraag! Sloane is samen met haar grote liefde James. Ze zijn waanzinnig verliefd op elkaar. Maar kan hun liefde dit alles doorstaan?

Het is echt een prachtig verhaal in een wereld waarin wij geen van allen zouden willen leven.

Deze Young adult leest echt snel. En je wilt zeker weten deel 2 ook lezen. Die komt in Juli uit.

Ik heb echt genoten van deze schrijfster….Er zit een dosis goede humor in, maar ook zijn er dingen die aan je gaan knagen. Sloane laat je niet meer los. Een hele kale, koude wereld waarin dit verhaal zich afspeelt. Dat zul je vanzelf merken. Je kunt het ook bijna steriel schoon noemen. Gevoelens kunnen je een depressie geven…En dan krijg je last van de epidemie…..En dan ben je verloren!

Ik geef dit boek 5 sterren.*****