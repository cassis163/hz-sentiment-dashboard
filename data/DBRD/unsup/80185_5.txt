Jessica Haider is bij de recherche op non-stop gezet. Ze krijgt eindelijk de ultieme opdracht van het geheime elitekorps Saligia. Ze moet Vincent Donnelly doden in Mexico. Hij laat kindervluchtelingen die Amerika binnen komen inzetten als bio wapen door ze te infecteren met virussen. Maar is haar opdracht wel terecht? En is Saligia wel de organisatie die ze denkt dat het is? Langzaam vallen alle puzzelstukjes uit haar leven op hun plaats.

Dit is helaas alweer het laatste deel van de Jessica Haider-serie. En wat een finale! Het verhaal is hard met onverwachte wendingen.

Het personage van Jessica is super goed neergezet. Letterlijk sex, drugs en rock&roll. Ze doet verkeerde dingen en toch heb je empathie voor haar. Anders dan in de andere delen, wordt het verhaal nu ook verteld vanuit de personages van Mikael en Sem. Dit geeft een extra twist aan het verhaal.

Het slot was erg benauwd, maar zo spannend. Het is fijn om nu te weten hoe alles werkelijk in elkaar zit.

Ik wil nog zoveel meer over dit boek vertellen, maar dat gaat niet zonder spoilers. Dus zoek je een bloedstollende serie om te lezen, pak dan de Jessica Haider-serie!