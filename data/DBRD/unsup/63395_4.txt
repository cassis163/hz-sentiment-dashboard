Jenny is huisarts, getrouwd met Ted, neurochirurg. Samen hebben ze twee zonen, de tweeling Theo en Ed en een dochter Naomi, allen in de leeftijd 15-17 jaar, zwaar aan het puberen dus. De ouders hebben het druk met hun werk, de kinderen met school en andere activiteiten. Naomi is druk met repetities voor een musical. Na de laatste voorstelling van het stuk komt ze niet thuis.
De jongens maken zich niet druk, waarschijnlijk is ze bij een vriendin blijven slapen. Jenny en Ted zijn ongerust en roepen de hulp van de politie in.
Dagen worden weken en zoals zo vaak valt het gezin uiteen.
Jess hoort dingen over haar dochter waar ze absoluut geen weet van had en vraagt zich af of ze wel een goede moeder was. Wanneer een van haar zonen ook ontspoort, klinkt die vraag nog luider.
De afloop was heel anders dan ik had verwacht, een verrassing.
Verder was het wisseling van tijdsperspectief duidelijk spanning verhogend.
Een echte trhiller is dit niet, maar ik heb wel snel doorgelezen om te weten hoe het nu precies zat. Het is zeker geen actieboek, meer een zoektocht naar de waarheid.