Dit is al weer het derde boek van de Maalstroom-serie. Heike Krim is ondertussen al een jaar uit haar eigen Otrostaadt weg en woont met Odette en Edison in een andere versie van de stad. Ze komen op het spoor van een zeer akelige moordenaar. Deze moordenaar doet iets met zijn slachtoffers. Als hij klaar met ze is, dan is er alleen nog maar een mummie over. Hoe doet de moordenaar dit? En wie is deze moordenaar met gevaarlijke krachten? Ondertussen worstelt Heike met haar gevoelens. Is ze verliefd? Daar is ze zelf nog niet over uit.
Je volgt de verhaallijnen van vooral Heike en Lise, maar ook Edison en het meisje Deira. Mijn favoriete nieuwe verhaallijn is die van Lise. Het leest echt vlot en is super spannend.
Lise is Heike’s zusje. Zij zit op school en krijgt les om ESP-er te kunnen worden. Ze verblijft met haar vrienden in de IJzeren Toren. Op deze school, heeft ze goede vrienden, maar ook een vijand. Deze vijand doet alles om haar het leven zuur te maken. Het dreigt geheel uit de hand te lopen en Lise maakt een aantal keuzes die haar duur komen te staan.
Deira is nog steeds een belangrijke schakel naar de Vorstin toe. De Vorstin zit in haar wereld gevangen, ze mag niet vrijkomen. Haar kwaadaardigheid zal alle werelden verwoesten!

Je leert de personages weer een stukje beter kennen in dit verhaal. Vooral Edison groeit echt. Van stoere vechtjas naar een vrouw met gevoelens. Ze is echt een van mijn favoriete personages, ze is een bikkel!
De horror elementen vond ik ook geweldig. Die schaduwen, zijn zo gruwelijk echt beschreven, dat je onwillig toch af en toe even om je heenkijkt. Waarom? Om te zien of de schaduwen niet bewegen en geen scherpe randjes krijgen. Als horror fan gingen mijn haren hier van overeind staan. Heerlijk als je de rillingen krijgt van een boek! En echt origineel bedacht!
Het einde is echt zo goed! En gelukkig komt er nog een deel. Als je het nawoord leest, dan spring je een gat in de lucht. Het verhaal is ook nog niet af. Er komt nog meer. Het plot zag ik niet aankomen en ik ben ook echt verrast. Heerlijk is dat.

Wederom kan ik dit boek weer niet echt in een genre plaatsen. Ik blijf het op SF houden, maar het heeft ook horror aspecten, Dystopisch en fantasy elementen. Het is gewoon de perfecte mix van al deze genres. Uniek in zijn soort en spannend vanaf de eerste bladzijde. Jasper did it again!
Als je het boek uit hebt, snak je naar meer.

Als je al dacht dat de vorige delen niet weg te leggen zijn… Pas dan maar op! Deze wil je echt het liefst in een ruk uitlezen. Het is maar goed dat ik het hele weekend de tijd had;-) Ik heb tussendoor geslapen, lol. Dit boek krijgt 5***** van mij. Wanneer komt het volgende deel?

Jasper, echt super bedankt dat ik je geweldige serie mocht lezen. Je schrijft echt goed! Met elk boek groei je en ik kan daarom alleen maar uitkijken naar nog meer boeken en verhalen die uit jouw pen komen! Ik had de boeken al een tijdje op mijn verlanglijstje staan en was daarom zo enthousiast dat ik ze mocht lezen voor de blogtour! En dat enthousiasme is ook alleen maar groter geworden. Wolvinnen van Otrostaadt is een topper!