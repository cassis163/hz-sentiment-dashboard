Voor leesclub Thrillzone mocht ik de spannende thriller "Puta" lezen van Sterre Carron.  Het betreft hier een negende deel uit de Rani Diaz serie.  Aangezien ik nog alleen maar het eerste deel las, had ik bij het lezen van dit deel wel een gevoel van gemis, dus denk ik dat het toch wel aangeraden is eerst de andere delen te lezen.  Ook al  omdat in dit deel een paar keer verwezen wordt naar eerdere gebeurtenissen uit andere delen.  

Enorm veel leesplezier is verzekerd bij het lezen van dit boek.  Niet dat het verhaal me van in 't begin meteen boeide, gaandeweg kon ik het maar moeilijk wegleggen.  Voortdurend ben je bezig met het gebeuren, heden en verleden worden afwisselend beschreven, maar het blijft duidelijk.  Voeg daarbij nog tussendoor de gedachtengang van de dader  en "doorlezen" wordt heel belangrijk.  Sterre zet hier een verhaal neer om U tegen te zeggen.  Ze laat met mondjesmaat details los die het verhaal hoe langer hoe spannender maken.  Het boek kent een vlotte schrijfstijl en het verhaal gaat in crescendo naar een ontknoping toe.  Ook al d√©nkt men door te hebben wat  en wie het nu allemaal gedaan heeft en hoe het gebeurd is, nog is de sterke plot heel verrassend.  Goede opbouw, vlotte schrijfstijl, een graag gelezen boek !