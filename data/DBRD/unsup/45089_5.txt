Elise en haar broer Tim komen een vreemde gewonde man tegen. Hij kraamt onzin uit….Hij zegt dat hij net terugkomt uit het verleden. Hij legt ze uit hoe hij daar gekomen is en hoe hij weer thuis kwam in zijn eigen tijd. Elise en Tim zijn een tweeling. Ze hebben twee hele goede vrienden : Merel en Jim. Samen besluiten ze zodra het donker is zelf te gaan kijken. Misschien kunnen ze het Wormgat vinden? Merel heeft een naar voorgevoel, toch gaat ze mee. Het is volle maan en het onweert.
De man blijkt gelijk te hebben. Ze komen in een andere tijd terecht. Ruim 500 jaar geleden, waar heksenvervolging de normaalste zaak van de wereld was. Komen ze ooit nog wel thuis? Want hoe weten ze waar het wormgat hun heenbrengt? Ze moeten vechten voor hun leven en voor elkaar. Ze sluiten een bloedverbond met elkaar, ze laten elkaar nooit en nimmer in de steek.

Het is niet alleen avontuurlijk en spannend, het is ook erg leerzaam. Je leert veel over de manier van leven in die tijd. Ik ben dol op geschiedenis dus vond het echt heerlijk om back to the future te gaan!
Je komt terecht in tijden die misschien nog niet zo heel erg bekend waren voor je. De tijd van de armenhuizen...Gevaarlijke baantjes en slecht betalende werkgevers. Als je een vrouw bent krijg je een kijkje in hoe het was om toen een vrouw te zijn. Je ontmoet zeer bijzondere behulpzame mensen, maar ook een aantal slechteriken uit het verleden.
Voor mij is het stuk in de Romeinse tijd mijn favoriete stuk. De gevechten in de arena en het overleven in deze wereld is echt onvoorstelbaar. Ook is het in de tijd vlak na Christus. Dus je leert bij over de haat tegen de Joden en de Christenen. En je komt een paar personages uit de Bijbel tegen, die je echt als mensen leert kennen. Echt bijzonder. Deze vier vrienden maken een reis door het verleden en leren echt zoveel bij. Maar als ze ooit nog thuiskomen…Wie zal ze dan geloven? Het is een race tegen de klok om op tijd bij het Wormgat terug te komen.

Het is spannend en zit vol actie. Het personage van Merel vind ik het leukste. Ze is een sterke meid met voorgevoelens. Haar vrienden staan haar bij en ze zijn erg close. Dit voelt aan als een zeer hechte vriendengroep. Het sprak me ook emotioneel erg aan. Ik kan niet wachten op het volgende boek! Dit is de eerste uit de trilogie!
De cover is echt prachtig en past echt 100% bij het verhaal. De titel is ook perfect.
Deze Young adult krijgt van mij 5*****