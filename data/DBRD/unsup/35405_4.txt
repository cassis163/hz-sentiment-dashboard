Marsepeinen vingers is het debuut van Oznur Karaca.
Oznur Karaca is eigenlijk een vrouw die van alle markten thuis is, zo is ze taalexpert, doet ze aan stand-upkomedie.

Ze neemt je mee naar het leven Servi, Servi is 9 wanneer het boek begint, woont dan nog bij haar familie in Turkije.
Als Servi 17 is neemt haar leven pas echt een andere wending, wanneer zij uitgehuwelijkt wordt met Huseyin, na hun bruiloft verhuizen zij naar Gent, waar Servi in een heel nieuw land een bestaan op moet bouwen.
Een eigen huis hebben ze dan niet, waardoor ze bij Huseyin zijn familie in komen wonen, waar zijn moeder Zahide de scepter zwaait.
Van een warm bad in Turkije komt Servi terecht in een ijskoud bad., maar ondanks alles probeert ze zo goed als het gaat er een bestaan op te bouwen, en met Huseyin een gezin te stichten.

Dit boek van Oznur Karaca is een boek waarvan ik dacht dat het grappig zou zijn, omdat ze aan stand-upkomedie deed, iets wat helemaal niet zo is, nu staan er echt hele leuke zinnen in, waar je zeker een glimlach van op je gezicht krijgt.
Maar eigenlijk is het een verhaal die gaat over een Turkse migrantenfamilie, waardoor je leest hoe het is om in zo'n vreemd land te komen wonen, maar ook hoe dat is voor de kinderen van Servi en Huseyin, Didem, Emel, Firdevs en Etkin.
Het is een verhaal dat iets met je doet, je laat zien hoe het leven in een familie is, die met helemaal niks beginnen in een nieuw land.

Oznur Karaca is een echte vertelster, door haar manier van schrijven zit je helemaal in het verhaal, een verhaal dat niet in je koude kleren gaat zitten, een eyeopener die je meer begrip geeft voor de mensen die dit overkomt!

Bijzondere aan dit boek is ook dat je duidelijk ziet aan de hoofdstukken hoe oud Servi is.