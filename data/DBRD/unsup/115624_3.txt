Heel erg leuk gebonden boekje van klein formaat wat makkelijk is voor in je handtas en je dus ook reizend in bijv. de trein kunt lezen. Je leest het snel uit, want de verhalen zijn kort, maar het geeft je wel de kans om zo kennis te kunnen maken met andere schrijfsters. Ik was vooral benieuwd naar Camilla Läckberg, omdat haar boeken toch wel erg veel gelezen worden en ik van haar nog nooit een boek gelezen heb, hoewel ik er wel vaak mee in mijn handen gestaan heb. Haar verhaal in dit boekje De lunchroom van de weduwe vond ik het beste verhaal van allemaal! Escober viel mij tegen (en dat terwijl ik Verhoef alleen dus super vind), omdat ik het verhaal totaal niet snap. Ik heb het zelfs nog een tweede keer gelezen, maar ook toen viel het kwartje niet :-(Ik vind zo'n verhalenbundel een erg leuk initiatief van de uitgever en ook wel slim, want het eerste boek van Camilla Läckberg komt nu natuurlijk op mijn verlanglijstje :-)