Ik was twaalf jaar en ik fietste naar school is geschreven door Sabine Dardenne. Een meisje dat op 12 jarige leeftijd van haar fiets werd getild door Dutroux en zijn handlanger (Lelièvre) en ontvoerd. Heel België (en het buitenland) stond op zijn kop omdat daarvoor al 4!! meisjes werden vermist. Na 80 dagen wordt Dutroux opgepakt en blijkt het allemaal verband met elkaar te houden. Het monster van België ontvoerde, verkrachte en vermoordde meisjes tussen de 8 en 19 jaar.

Ik kan me de hele situatie nog goed herinneren (het verhaal van An en Eefje zijn me altijd bijgebleven) en ik heb het proces gevolgd. Door het lezen van het verhaal van Sabine vallen veel puzzelstukjes op de plek en wordt het duidelijker wat deze meisjes moeten hebben meegemaakt in de kelder van Dutroux.

Sabine is pas 12 als ze wordt ontvoerd. In het boek verteld ze over wat er is gebeurd in de 80 dagen dat ze in de kelder werd opgesloten. Hoe Dutroux haar voorloog zodat ze niet zou vluchten. Hij liet haar geloven dat haar ouders niet meer naar haar zochten en dat ze het er mee akkoord waren dat hij haar mocht verkrachten. Door de getuigenis van Sabine en Laetitia heeft het OM hem eindelijk kunnen veroordelen.