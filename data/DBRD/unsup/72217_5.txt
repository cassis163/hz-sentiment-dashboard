Door omstandigheden belanden drie immigranten in New York bij elkaar tijdens een winterstorm, om vervolgens een tijd tot elkaar veroordeeld te zijn. Hun persoonlijke geschiedenissen leiden tot beslissingen die ze gezamenlijk moeten nemen over het lijk waarmee ze zijn opgescheept. Stukje bij beetje worden personen neergezet, waar je alleen maar sympathie voor kan hebben, zelfs al is hun verleden niet zonder smet. Hoofdrollen voor mensen die al wat ouder zijn en daarmee een behoorlijke geschiedenis hebben opgebouwd. Maar dit boek eindigt met toekomst.