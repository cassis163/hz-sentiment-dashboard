Elizabeth Jane Howard is al 90 jaar als ze dit vijfde en laatste deel van de familiekroniek over de Cazalets afrondt. De eerste vier delen werden door veel lezers lovend ontvangen en er werd dan ook hals rijkend naar dit vijfde deel uitgekeken.

Veranderingen beslaat de wetenswaardigheden van de familie Cazalet in de periode zomer 1956 tot kerst 1958. En zoals wel gewend uit de eerdere delen gebeurt er weer genoeg. De baronie komt te overlijden tot groot verdriet van met name Rachel. Maar het leven gaat ook verder. In korte fragmenten passeren bijna alle leden van de familie de revue. Je leest hoe Clary en Archie een huwelijkscrisis doormaken en Clary uiteindelijk succes heeft met haar schrijf carrière. Polly haar gezin breidt verder uit en er worden plannen gemaakt om het grote landgoed dat ze met haar man bewoond rendabel te maken.
Maar ook de drie Cazalet broers Edward, Hugo en Rupert komen weer aanbod. Hun strubbelingen met het bedrijf en hun huwelijken.

Genoeg ingrediënten weer om er een boeiend laatste deel van te maken. Toch lukt dit maar ten dele. Waar met name in de eerste twee delen de prachtige zinnen, beschrijvingen van de natuur en de verwijzingen naar Engelse literatuur de boventoon voerde wordt in dit laatste deel het verhaal min of meer recht toe recht aan vertelt. Ook de historische context die in de andere delen meer aanwezig is, is in dit deel veel minder aanwezig. Heel af en toe als Howard bijvoorbeeld het overlijden van Sid beschrijft zie je weer iets terug van de mooie schrijfstijl die de schrijfster had in het begin van het feuilleton. Dit neemt niet weg dat het verhaal vlot leest en wel blijft boeien.

Het lukt Howard gelukkig wel om het laatste deel een mooie afronding te geven. Nog één keer ben je als lezer op het zo door de familie geliefde Home Place met bijna de hele familie Cazalet en begrijp je weer waarom deze familie de lezer vijf delen lang in zijn greep hield en dat afscheid nemen toch een beetje pijn doet.

Het is Elizabeth Jane Howard gelukt om 5 delen lang vele lezers in de greep te houden met de levens van de familie Cazalet en dat is een hele prestatie. Jammer dat Veranderingen toch een iet wat teleurstellend laatste deel is van dit mooie feuilleton.