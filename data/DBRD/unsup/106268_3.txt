Wanneer in een afgelegen huis in bos een inbraakalarm afgaat, gaat iemand van het beveiligingsbedrijf erheen. Hij vindt er geen inbreker, maar een lijk. Het is niet bekend wie het slachtoffer is. Wel is er in de buurt een auto gevonden die tegen een boom is gereden met daarin een persoon, bewusteloos. De jongeman herinnert zich niets, maar wordt wel verdacht. Hij vraagt naar Teddy. Teddy is een crimineel, heeft jaren in de gevangenis gezeten maar is weer op vrije voeten. Hij schakelt Emelie in. Dat is een advocate die bij een rijk en gerenomeerd bureau werkt, maar die doen geen strafzaken, ze doet het dus priv√© en zonder toestemming. Terry en Emelie proberen uit te zoeken wie de vermoorde man is en ook wat er precies met de vader van de verdachte is gebeurd. Die zou zelfmoord gepleegd hebben door tijdens een storm overboord te springen van de ferry.
Veel vragen.

Het duurde lang voordat ik echt in dit boek kwam. Er was iets met de schrijfstijl dat vlot lezen tegenwerkte. Het geeft wel een goede inkijk in het criminele wereldje van Stockholm, tenminste, ik ga ervanuit dat de auteur zijn opzoekwerk degelijk gedaan heeft.