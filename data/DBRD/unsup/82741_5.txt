Een boek over boeken en de liefde voor boeken is wat dit boek van Jenny Colgan belichaamd.

Nina is een werknemer bij de lokale bibliotheek welke gaat sluiten door een reorganisatie. Nina heeft de keuze te solliciteren op een functie in de nieuwe setting of te kiezen voor datgene wat zij het liefste doet; boeken aan mensen aanbevelen om de liefde voor het lezen door te geven en te behouden.
Welke keuze maakt zij? En is zij dapper genoeg het over een volledig andere boeg te gooien en haar vertrouwde omgeving te verlaten voor een onbekende toekomst?

In dit verhaal ga je samen met Nina op zoek naar datgene waar het werkelijk om draait in het leven. En ontdek je samen met haar of ook zij de liefde van haar leven vindt en of dit daadwerkelijk is zoals haar boeken de mooiste romances beschrijven.

Jenny Colgan heeft met dit boek, dit verhaal, weer een prachtige roman geschreven. Haar perfecte omschrijving van de omgeving en gebeurtenissen maken dat je in het verhaal verdwijnt en je je afvraagt of alles wel goed gaat komen.

Voor de echte boekenwurm is dit boek, waar de liefde voor boeken centraal staat, een must have wat mij betreft.
Door de wijze van schrijven voel je de liefde voor boeken en het vak van boekverkoper of medewerker van de bibliotheek.

Wat ik persoonlijk een leuke touch aan het boek vind is het persoonlijke voorwoord van de auteur aan het begin van het boek. Er wordt een inleiding gegeven dat aansluit bij de inhoud van het verhaal!