De in de televisiewereld werkzame Dannis Kramers (1974) debuteerde in 2017 met de "narco"-thriller King Coke, eind 2018 kwam het vervolg Verraad uit.

Het zorgeloze leven van een 6 tal vrienden uit Oosterhout wordt ruw verstoord als net voor hun eindexamenfeest één van de 6 om het leven komt tijdens een vermeende zelfmoord. Mick neemt op dat moment het rigoureuze besluit om de gebruikskant van de drugs achter zich te laten en over te stappen naar de productiekant. In eerste instantie is zijn instap laagdrempelig, en stort hij zich op het kweken van wiet, al snel krijgt hij door het milieu waar hij zich in beweegt kansen om te groeien in een keiharde wereld en op de ladder van de internationale drugswereld.
Zo komt hij terecht in de Gouden Driehoek in het grensgebied van Thailand, Afghanistan en Colombia, om daar de drugs-scene te beheersen en aan te sturen. Telkens is hij zijn leven niet zeker. Drugsbazen willen hem dood, de narcotica speurders wil hem achter de tralies. Een spannend en zinderend verhaal begint, dat helemaal draait om de dubieuze carrière van de Brabantse Mick.

In eerste aanleg doet het boek ongeloofwaardig aan, want hoe groot is de kans dat een gebruiker uit het Brabantse Oosterhout schijnbaar moeiteloos doordringt in de top van internationale drugshandel. Eerste steekt hij een aantal meedogenloze Wit Russische criminelen de loef af, om daarna via een baas in de Turks/Amsterdamse drughandel, een hoge oom in de gouden driehoek en de belangrijkste schakel in de Afghaanse opium handel aan het roer te komen van het Popayan-kartel in Columbia.

Als je die onwaarschijnlijkheid kunt parkeren blijft er een filmische, keiharde actiethriller over in de stijl van de populaire netflixserie Narcos. Geen boek om met fluwelen handschoentjes aan te pakken want het speelt zich grotendeels af in een totaal verrot crimineel circuit en staat vol met excessief geweld en taalgebruik. Uiteindelijk wil Mick maar één ding en dat is terugkeren naar zijn rustige bestaan. Het soms beschreven kleine hartje en zijn onvoorwaardelijke vriendschap naar de mensen om wie hij geeft zoekt een uitweg, of hij dat zal vinden.....

Niet te veel nadenken en genieten is het devies, ongeloofwaardig maar een uitstekend en kloppend plot van internationale allure