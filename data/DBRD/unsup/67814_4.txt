Roanne van Voorst is antropoloog en schrijft zowel fictie als non-fictie. De roman Lief van je is haar vierde boek.

In Lief van je verliest Rêve haar broer, Justin. Rêve voelt zich verantwoordelijk voor zijn dood en de weken na zijn dood gaat ze niet naar haar colleges en tentamens, maar zwerft ze hele dagen en nachten op straat, totdat ze besluit om bij het leger te gaan. Uiteindelijk voelt ze zich in het leger meer thuis dan in haar eigen huis. Na een missie in Syrië raakt ze gewond en moet ze noodgedwongen naar huis terugkeren. Na haar terugkomst in Nederland komt de nasleep van de heftige gebeurtenissen waar ze bij betrokken is geweest is Syrië hard aan en krijgt ze last van psychische problemen.

Het boek bestaat uit drie delen, de periode voordat Rêve het leger ingaat, de periode dat ze in het leger zit en de periode na het leger. Lief van je is een mooi boek dat vanaf de eerste zin boeit en waarbij actuele thema's de revue passeren.