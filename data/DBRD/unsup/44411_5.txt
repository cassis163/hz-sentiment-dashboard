Een 478 paginas durende puzzel!

Het verhaal begint met een proloog die je meteen aan het denken zet. Pas veel later in het boek wordt de betekenis van de proloog duidelijk. En zo zit het hele boek in elkaar: eigenlijk is het een 478 paginas durende puzzel. In ieder hoofdstuk worden er weer een paar puzzelstukjes prijsgegeven. Of niet, want zoals ook achter op het boek staat geschreven: niets is wat het lijkt.

Het boek leest als een trein, geen lange hoofdstukken, iedere paar bladzijden wisselt het perspectief en langzamerhand ontdek je hoe de verschillende verhaallijnen met elkaar zijn verweven. Ik vind het een realistisch verhaal, boeiend en spannend met voornamelijk in de tweede helft veel onverwachte wendingen waardoor je merkt dat je in de eerste helft van het boek meerdere keren op een verkeerd spoor bent gezet.

Een echte Duitse krimi - kan zo verfilmd worden.
Een aanrader!