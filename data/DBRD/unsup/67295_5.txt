Dit was een ontzettend goed geschreven New adult verhaal, met een best zwaar onderwerp. Ieder vrij momentje dat ik had greep ik naar het boek.
Het verhaal gaat over Jacqueline die pas gedumpt is door haar ex Kennedy. Wanneer zij vanuit een feestje naar huis wilt gaan word zij van achteren aangevallen met de intentie verkracht te worden, gelukkig is daar Lucas precies op tijd om haar te redden. Wat er daarna volgt zijn steeds onverwachte ontmoetingen met Lucas, waar Jacqueline een beetje van ontdaan is omdat hij haar herinnert aan die vervelende nacht. Wanneer zij door omstandigheden een bijlesleraar krijgt toegewezen waar ze alleen via de mail mee spreekt, begint ze het mail contact steeds leuker te vinden. Maar nu leert ze Lucas ook wat beter kennen, en hij is op zijn mysterieuze manier ook erg leuk en aantrekkelijk. Voelt ze zich nu aangetrokken tot 2 jongens tegelijkertijd ?

Ik vond het erg verfrissend om een New adult te lezen die niet vol met seks gepropt was, er zijn mooie opbouwende spannende momenten, maar het is niet allemaal erg expliciet. Dat maakt het verhaal heerlijk en lekker toegankelijk ook voor de jongere generatie.