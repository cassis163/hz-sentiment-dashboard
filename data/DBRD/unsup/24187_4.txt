Dit boekje van nog geen 100p gaat over de observaties en gedachten van de Senegalese hoer Seynabou die haar geld probeert te verdienen door rijke westerse toeristen aan haar borst te trekken. Maar dan daagt er een blonde blauwogige god op die haar nogal opvalt. Hij wordt één van haar klanten maar laat diezelfde nacht het leven onder vreemde omstandigheden. En dan blijkt hij nog een wereldvermaarde wielrenner uit een klein landje aan de Schelde te zijn. Wat aanvankelijk een droom van een nacht leek te worden voor Seynabou, verwordt tot een echte hel. Als ze uiteindelijk toch wordt vrijgesproken, keert ze terug naar die ene hotelkamer waar haar leven in één klap volledig veranderde. Ze eist haar gerechtvaardigde plaats op in een heerlijke fictieve monoloog opgebouwd rond een nieuwsfeit uit de sportwereld van enkele jaren terug. (RIP Frank Vandenbroucke)

Voor de categorie: Een boek met een heel lange titel