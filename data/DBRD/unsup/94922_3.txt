Hel op aarde. Zo voelt het voor Luce om gescheiden te zijn van haar grote liefde Daniël. Het kostte eeuwen om elkaar te vinden en nu heeft hij haar weggestuurd zodat ze veilig is voor de schaduwen die een eind aan haar leven willen malen. Daniël verstopt Luce op een speciale school aan de ruige kust van Californië. Hier komt Luce steeds meer te weten over haar voorbije levens. Maar hoe meer ze ontdekt, hoe meer ze begint te vermoeden dat Daniël haar niet alles heeft verteld. Hij houdt iets achter, iets gevaarlijks. Wat als Daniëls versie van de waarheid niet helemaal waar is? Wat als Luce eigenlijk is voorbestemd voor een ander?

Luce is erachter gekomen dat ze Daniël, op wie ze verliefd is, heeft gekend in vorige levens. Steeds op haar 17de verjaardag stierf ze een tragische dood. Soms door een kus, soms door een kleine aanraking en soms door te veel informatie die Daniël haar verschafte over haarzelf.

Maar in dit leven lijkt alles anders. Ze is niet spontaan verbrand toen Daniël haar eindelijk kuste. Dit zorgt voor veel verwarring voor Daniël en de vrienden die ze heeft leren kennen op Zwaard & Kruis.

Terwijl de oorlog tussen engelen en demonen voort gezet word, stuurt Daniël, Luce naar een veiligere plek, de Kustschool. Hier leert ze nieuw vrienden kennen Shelby en Miles. Samen met hen gaat ze op zoek naar meer informatie over zichzelf in haar vorige levens.

Tijdens een les op school leert Luce meer over "Verkondigers". Zo worden de schaduwen die Luce kan zien genoemd. De leraren laten de klas zien dat je door gebruik van verkondigers in het verleden kan kijken. Dat is precies wat Luce nodig heeft om meer te leren over haar vorige levens. Samen met Shelby zoekt ze regelmatig verschillende Verkondigers op om ze zo te vormen, waardoor ze stukken van haar vorige levens kan zien alsof het een soort film is.
Zal ze erachter komen wie ze was en is dat wie ze wel zijn wil?

Dit tweede deel is een leuk vervolg op Fallen. Je leert langzaam aan steeds meer over de relatie van Daniël en Luce. Ook kom je samen met Luce meer te weten over haar vorige levens en hoe zeer ze worstelt met de informatie. Dit boek maakt je zeer nieuwsgierig naar het derde deel.