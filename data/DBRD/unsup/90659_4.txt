Dit is een kort verhaal van ongeveer 120 pagina's. Hierdoor vind ik de prijs van â‚¬ 12,50 eigenlijk wel wat erg aan de hoge kant, maar goed het is een Hobb en ik wil nu eenmaal alle boeken hebben die zich afspelen in de wereld van Fitz en de Nar.

Ik vond dit verhaal leuk om te lezen, het is heel onderhoudend. De legende van de Bonte Prins komt een aantal keren ter sprake in de Zieners-trilogie en dit is dus eigenlijk die legende. Waarom de Wijsheid dus verdoemd is. Dat is te danken aan de eigenwijze prinses Hoede Ziener en haar bastaardzoon Char Ziener, het verhaal bezien vanuit de ogen van hofdame Felicity. Dit vind ik ook gelijk een van de grote nadelen in het boek, het is geschreven als een verhaald dat verteld wordt aan jou (de lezer), het speelt zich dus niet af terwijl je leest maar de hoofdpersoon schrijft dit verhaal op voor het nageslacht en dat verhaal lees jij. De gedachtegangen in het verhaal zijn dan ook logischerwijs alleen die van de schrijfster.

Maar ik vond het heerlijk om weer even terug te zijn in de wereld van de Zes Hertogdommen. Al waren de karakters uit dit boek minder boeiend dan die uit de Zienersboeken, het is zeker wel een goed boek die je moeilijk weglegt.