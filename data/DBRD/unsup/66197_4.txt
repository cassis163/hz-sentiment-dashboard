Het is misschien een boek waar je even in moet komen, maar uiteindelijk verwelkom je Pea, de hoofdpersoon, in je hart.

Het verhaal gaat over Pea, die vijf jaar oud is. Haar vader is onlangs overleden en haar moeder heeft een kindje verloren. Haar moeder is weer zwanger en kijkt niet naar haar en Pea heeft het gevoel dat ze alles alleen moet doen en alles moet doen om haar moeder weer gelukkig te maken. Dit is natuurlijk niet eenvoudig. Op een dag komt ze Claude tegen, een wat oudere man die alleen woont met zijn hond. Pea voelt zich goed bij Claude en hoopt dat hij haar nieuwe papa kan worden!

Het verhaal is geschreven vanuit Pea. Dit is misschien even omschakelen.Toch gebruikt Pea woorden die niet door een vijfjarige gebruikt kunnen worden, maar dat is helemaal niet storend. Pea ervaart dat op die manier, ook al zou ze die woorden in real life niet kunnen gebruiken. Het verduidelijkt gewoon haar gevoelens.

De fantasie en 'avonturen' die Pea beleeft is heerlijk om te lezen en zorgt ervoor dat dit boek je bijblijft. Eigenlijk een droevig verhaal die zich afspeelt in het warme Zuid-Frankrijk, maar met een mooie regenboog!