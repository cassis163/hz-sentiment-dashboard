Surf! is een Young Adult Roman, het debuut van Chris Vick. Het speelt zich af in Cornwall. Het gaat over gevaar, emoties en spanning van de goede golf! De originele titel is "Kook!"de term waarmee beginnende surfers worden aangeduid.

Mijn verwachting van het boek was, dat ik een liefdesverhaal zou gaan lezen, en dat is het ook, maar er was meer.

Hoofdpersoon is Sam die samen met zijn moeder en zusje verhuist van de grote stad naar Cornwall, de rand van Engeland. Zijn vader is verdronken op zee.

Zijn buurmeisje Jade surft en om dichter bij haar en haar vrienden in de buurt te komen leert hij zichzelf het surfen aan. Zo komt hij bij de vriendenclub die het alsmaar over de Duivelshoorns hebben. Niemand weet waar het is, maar er zouden monstergolven. Als je deze kunt bedwingen ben je een held.

Door de vrienden raakt Sam ook in de problemen door drugs en drank.

Op de oude kamer van zijn vader vindt Sam een oude zeekaart van zijn vader.Waarop de Duivelshoorns staan aangegeven. Als hij dit aan Jade verteld, is ze niet meer te houden. Ze 'moeten' het vinden.

Het verhaal houdt je vast tot het einde. Het is geschreven vanuit het perspectief van Sam in een fijne schrijfstijl. Moeilijke surftermen worden duidelijk uitgelegd, zodat je ook als je niet surft, goed begrijpt wat er bedoeld wordt.

Van de hoofdpersoon krijg je een aardig beeld, maar Jade blijft in het verhaal ongrijpbaar. Ze woont bij haar vader, haar moeder komt in het verhaal wel even voor, maar hoe de vork precies in de steel zit wordt in het boek niet duidelijk. Dat is wel jammer.

Je verwacht wel een beetje hoe het afloopt, maar als het zover is, gaat het verhaal nog even door en krijgt het toch nog een ander einde dan je bedacht had.

De Nederlandse Cover vind ik mooi, maar de Engelse cover spreekt mij meer aan.

Een heerlijk boek om te lezen! Een aanrader!