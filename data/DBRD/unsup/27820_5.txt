Na de vondst van het mobieltje en de bebloede jas van de vermiste 17-jarige Mallory, is de politie in de hoogste staat van paraatheid. Mallory voldoet aan het profiel van de slachtoffers van de seriemoordenaar die zich in tweets aan de FBI "Handyman' noemt.
Als Mallory twee dagen later verward en bebloed wordt aangetroffen en zegt ontsnapt te zijn aan de Handyman is er geen reden om aan haar verhaal te twijfelen. Of toch wel? Heeft zij nu juist zijn aandacht op haar gevestigd en is zijn jacht nu echt begonnen?

Deze moet je in één keer uitlezen en vooral NIET voor het slapengaan. Wat een verhaal. Ik heb tot de laatste hoofdstukken op het puntje van de bank gezeten.
De spanning wordt langzaam opgebouwd tot bijna ondraaglijk. Zelfs als lezer begin je even te twijfelen aan de hoofdpersoon. Vertelt ze wel of niet de waarheid? Dit is absoluut een aanrader en de beste Jilliane Hoffman tot nu toe!