Het verhaal gaat over Paddy Buckley, die al jaren voor een gerenommeerde uitvaartonderneming werkt in Dublin. Op een dag rijdt hij â€™s nachts een voetganger aan, die ter plekke overlijdt aan zijn verwondingen. Het slachtoffer wordt door Paddy herkend als de beruchtste maffiabaas van Dublin, namelijk Donal Cullen.
Als Paddy dan ook nog de opdracht krijgt de begrafenis te regelen en langs te gaan bij de broer van het slachtoffer, die uit is op wraak, vreest Paddy voor zijn leven. Hij lijdt hier ontzettend onder en wordt depressief.

Ondanks het heftige onderwerp leest het boek ontzettend prettig. De spanning wordt goed opgebouwd en bij tijd en wijle is het verhaal heel komisch. Het is een hilarisch boek dat de doodsangst beschrijft op een zeer plezierige manier. Een zeer verrassende debuutroman met een apart en leuk einde. Ik heb er van genoten! Ik zal zeker nog meer boek van deze auteur willen lezen!