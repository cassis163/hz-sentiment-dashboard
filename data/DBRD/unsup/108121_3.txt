Dit korte verhaal begint met de begrafenis van Luuk. Luuk is na een avondje stappen met zijn vrienden door een auto-ongeluk in coma geraakt. Één van deze vrienden komt hierbij om het leven. Maandenlang verkeert Luuk in deze comateuze toestand. Enkele dagen voor zijn overlijden komt hij bij en fluistert de naam 'Nina'. Freya, de vriendin van Luuk, probeert te achterhalen wie deze Nina is en gaat op onderzoek uit. Haar vrienden laten echter niks los en blijven in stilzwijgen gehuld. Freya zet alles op alles om achter de waarheid te komen. Wat verbergen ze voor haar?

Stilzwijgen is een mooi kort verhaal met een goede spanningsopbouw. De vertelstem is prettig en sleept je mee. Er wordt vanuit het perspectief van Freya verteld. Langzaamaan wordt het geheim van Nina ontrafelt. Alleen blijven we dan achter met een open eind. Een eind dat de lezer zelf mag invullen. Een leuk verhaal voor tussendoor.