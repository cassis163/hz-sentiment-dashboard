Vooraleer ik het vorige boek las vroeg ik me af of een gezond kookboek van deze kok nog wel zou aanvoelen als een echte Jamie Oliver. Jamie’s Super Food voor elke dag wist die twijfels van de baan te ruimen. Ook in dit boek is zijn speelse aanpak gelukkig nog steeds aanwezig. Je merkt duidelijk dat hij nog steeds met plezier op avontuur gaat door allerlei nieuwe combinaties uit te proberen en zo een lekker én haalbaar gerecht wil bekomen. Ik hou vooral ook van de handige tips die in dit boek verwerkt zijn. Van het vooruitwerken en bewaren waardoor je veel tijd kan besparen tot de vele opties tot variatie die hij zijn lezers aanbiedt. Zo vind je in dit boek maar liefst 18 mogelijkheden om avocado te verwerken als gezond beleg.

Blijkbaar was ik niet de enige die Jamie’s foto’s volledig heeft goedgekeurd. Ook bij Super Food voor familie en vrienden besloot Jamie Oliver opnieuw zelf de foto’s te verzorgen. Eigenlijk is alles wat me in de voorganger van dit boek aansprak ook nu terug te vinden. Uitnodigende collages van een veelvoud aan gerechten, aanlokkelijke kleurrijke foto’s met een huiselijke uitstraling, per recept een duidelijke aangeving van de hoeveelheid voedingsmiddelen die het gerecht bevat, …

...