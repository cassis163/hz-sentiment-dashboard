Ik ben verliefd op Fee! Wat een heerlijke vrouw is dat. Ze is avontuurlijk, heeft humor, maar durft ( uiteindelijk ) ook haar trauma onder ogen te komen. En ondanks haar meisje-meisjenaam is ze dat absoluut niet. Je kunt haar regelmatig vinden, hangend aan een gebouw of ander hoog object. Zonder enige vorm van zekering. Dan heb je lef.

Tijdens het lezen was ik regelmatig in de war. Het speelt grotendeels in Frankrijk. Olivier is Fransman, maar Fee is Nederlandse. Ik raakte zelf in de knoei door te veel na te denken over welke taal ze nou toch spraken. Terwijl het gewoon een Nederlandstalig boek is.

Hoewel Olivier de eigenlijke hoofdpersoon is, was ik veel meer geïnteresseerd in het verhaal van Fee. Eerlijk gezegd vond ik Olivier ook helemaal niet zo’n leuk persoon. Een beetje een verwend jongetje dat zijn zin niet krijgt.

Toch heb ik het boek met plezier gelezen. Lekker verstand op nul, voor het slapen gaan.

Mijn oordeel: OKE