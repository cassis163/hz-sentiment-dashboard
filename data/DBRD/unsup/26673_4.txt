Ik kon het niet laten na de prachtige dernière van Saint-Amour van zat. 27/2 in de Bourla in Antwerpen een gedichtenbundel te kopen van een buitenbeentje in de Vlaamse letteren, genaamde Andy Fierens. Hij was echt wel een ontdekking voor mij!
Hoe kan je deze man het best omschrijven als je hem nog niet aan het werk zag? Een soort Tom Lanoye meets Frankie Boyle op speed? Met genadeloze, geestige teksten leverde hij waarschijnlijk met passie de krachtigste 'performance' van de hele bende af. (De tederste door Jamal Ouariachi?) Niet moeilijk dat hij niet alleen in Vlaanderen en Nederland maar tot in Zuid-Afrika en zelfs in Wallonië (!) wordt gevraagd voor zijn optredens.

Ik weet niet of hij alle liefhebbers van grote literatuur zou bevallen, maar dat maakt mij écht niet uit. Zoek je een niet al te serieuze gedichtenbundel die je meermaals in lachten doet uitbarsten? Die niet te zwaar op de hand ligt, en waar je complexloos van kan genieten, en hem na één van zijn optredens ze zo kan zien performen? Probeer Andy Fierens dan eens uit. Hij trad al regelmatig op met muzikanten en heeft een eigen groep Andy & The Androids. In Vlaanderen organiseerde hij rond het jaar 2000 de eerste Poetry Slams en organiseerde hij tours voor andere artiesten (o.a. Didi De Paris). Een creatieve duizendpoot die op een heel eigen wijze poëzie schrijft en brengt.

Voor de categorie: Een humoristisch boek + Joker #6 - Poëzie (Dat kan dus echt samen hé!)