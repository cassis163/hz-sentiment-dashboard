Troostkind is een ijzersterk verhaal dat volledig draait om het leven van Astrid van Megen. Astrid, getrouwd met Charles van Velzen die een eigen garage heeft. Samen hebben ze drie kinderen, Bjorn, Jolien en Meike. De jongste, Meike, is bij een ongeluk om het leven gekomen. Het volledige gezin lijdt hieronder maar Astrid kan zich er niet overheen zetten. Dubbel belast is ze door haar jeugd waarbij ze op 17-jarige leeftijd door haar moeder het huis is uitgezet. Daarbij lijdt ze door het gedrag van de 28-jarige Bjorn, een dwangmatige leugenaar die door zijn wangedrag het hele gezin uit evenwicht brengt.

Troostkind bouwt zich heel langzaam op en begint als vrouwenroman maar transformeert langzaam naar een psychologische thriller. Ontroerend zijn de gesprekken die door Astrid worden gevoerd, zogenaamd met haar moeder, waanzinnig volgelinge van Jehova, in Emmen. Even emotioneel is het te lezen hoe ze alles uit de kast haalt om haar zoon te beschermen en ondanks alles op het rechte pad te houden. Dit roept natuurlijk spanningen op in het gezin dus het verhaal druipt van emotie.
Loes heeft al haar talenten ingezet om van Troostkind te maken wat het ook is geworden, een aangrijpend, emotioneel, en schrijnend verhaal hoe verschrikkelijk fout het kan gaan in een gezin. En hoe de tomeloze energie die eindeloos wordt ingezet uiteindelijk toch een positieve draai weet te geven, of is dat niet helemaal waar. ???
Complimenten Loes, waanzinnig mooi en realistisch verhaal!



Eindoordeel: 4 sterren
Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 5 sterren
Psychologie: 4 sterren