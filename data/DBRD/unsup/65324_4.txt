Nadat ik de recensies over dit boek had gelezen heb ik 'm meteen zelf aangeschaft. Het boek leest 'als een trein' en was binnen 2 dagen uit. Dat kwam onder andere door die grote letters waardoor er weinig tekst op een pagina staat. Dat vond ik wel een kater. Op die manier kan ik ook 348 pagina's vullen......

Het verhaal boeide mij vanaf het begin. Je kon de spanning voelen opbouwen en Charles Schine werd neergezet als een man die je steeds beter leerde kennen. Voordat de clue duidelijk werd had ik 'm echter al even door. Meestal lukt mij dat niet, dus dat zegt misschien wel wat.
Al met al een onderhoudend boek van een schrijver wiens tweede boek ik meteen ook ga aanschaffen.