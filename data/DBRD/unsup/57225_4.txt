De handen van…is een heerlijke bundel vol pareltjes van gedichten, columns en verhalen. Maar liefst 19 gepassioneerde schrijvers van het Huizer Schrijversgilde hebben ieder een unieke bijdrage geschreven. Reis onder andere mee naar verre oorden, sprookjesland of vroeger tijden.
Beste lezer,
Deze bundel is geschreven door de leden van het Huizer Schrijverschilde en ontstaan vanuit een schrijfopdracht.Die luidde als volgt:

Schrijf een gedicht, column van 200, 300 of 800 woorden of een kort verhaal van maximaal 2000 woorden waarvan de zin begint met: De handen van.... Of je laat het thema in ieder geval terug komen in het verhaal.

De handen van de recensiste
Jaaa! Ik mocht als één van de allereersten dit boek lezen en recenseren en ik vind dat zó ontzettend gaaf. Dit boek is dus een verhalenbundel en staat vol met verhalen van verschillende genres en schrijvers. Alhoewel ik eigenlijk bijna nooit een verhalenbundel lees, laat staan recenseer, was ik toch ontzettend benieuwd. Ik zag het ook echt als een uitdaging om een mooie recensie neer te zetten. Na even de juiste stijl zoeken is het mij (hopelijk) gelukt....
De schrijvers van de verhalenbundel 'de handen van' hebben dus, zoals je hierboven kan lezen, een opdracht gekregen. Dit is natuurlijk een zeer interessant aspect en ik was ook ontzettend benieuwd hoe al deze verschillende schrijvers dit voor elkaar hadden gekregen.

Wat vond ik ervan? 
Het was oprecht een heel fijn boek. Ook al moest ik even wennen dat ik via een PDF bestandje het boek moest lezen, zat ik er uiteindelijk heel snel in.

Doordat het allemaal korte verhalen/columns/gedichten zijn, is het een ontzettend fijn boek om te lezen. Ikzelf zou dit boek er vooral snel bij pakken als ik geen zin heb in een heel lang verhaal, maar toch even zin hebt om iets te lezen.

Daarnaast blijft het boek boeiend omdat het door zoveel verschillende schrijvers is geschreven en daardoor heb je ook veel verschillende genres. Dus staat dat ene verhaal of juist die ene schrijver jou niet aan? Dan ga je gewoon door naar het volgende verhaal. Het verveelt dus nooit!

Wat vond ik minder?
Ik vond het jammer dat je niet goed uit het verhaal kon halen of het een gedicht, column of kort verhaal was. Misschien ligt dat aan mijn gebrek van kennis hiervan. Maar ik had het persoonlijk prettiger gevonden als het er even in stond vermeld. Daarnaast vond ik dat niet alle schrijvers de opdracht helemaal correct hadden uitgevoerd.

Recensie per verhaal
Nieuwsgierig geworden maar wil je toch nog wat meer weten? Onderaan deze pagina vindt je per verhaal een korte recensie.

Auteur: Huizer Schrijversgilde
Uitgeverij: Lieve hart
Gepubliceerd in: 2018
Taal: Nederlands
Pagina's: 137
Rating: 4


Ik geef dit boek gemiddeld genomen 4 hartjes omdat er echt hele leuke en fijne verhalen in staan.

Recensie per verhaal
Doordat ik jullie een duidelijk beeld van het boek wil geven, ga ik een korte recensie over elk verhaal schrijven. Bij de meeste geef ik ook een kleine samenvatting over het verhaal zelf. Bij sommige lukt dit helaas niet omdat ik anders teveel verklap.

De ontmoeting met het melkmeisje  - Dirk Smits

Dit verhaal gaat zoals jullie waarschijnlijk al wel kunnen raden over een melkmeisje. Dit meisje woont in een arm land en wil het liefst daar weg.

Wat vond ik ervan?
Het allereerste verhaal van dit boek en ik vond het eerlijk gezegd niet veel aan... De schrijfstijl van Dirk Smits spreekt mij niet aan. En hoewel ik snap dat de schrijvers niet meer dan maximaal 2000 woorden mogen gebruiken, vond ik toch dat hij het verhaal zelf wat beter kon opbouwen. Wel vond ik het einde heel verrassend, omdat je in het begin niet door hebt waar het precies heen gaat, val je ineens met je neus in de boter....

Invalheid - Cecile Koops

Dit verhaal gaat over een man die opzoek is naar een slaapplek en zijn kans grijpt als er een chauffeur op het vliegveld een klant staat op te wachten. Hij doet zich voor als iemand anders en belandt in grappige situaties...

Wat vond ik ervan?
Wat een heerlijk verhaal was dit! Je kon bij dit verhaal lekker achterover leunen en genieten. Het leest lekker vlot en het begin had mij gelijk te pakken.
Deze schrijfster heeft de tijd genomen om het verhaal rustig op te bouwen. Doordat de schrijfster dit doet, word je steeds nieuwsgieriger naar waar het verhaal toe gaat. Ook de omgeving wordt erg goed beschreven. Hierdoor kan je een duidelijk beeld voor de geest halen.
Wel vond ik dat er iets meer aandacht mocht worden besteed aan de emoties van mensen. Zijn ze blij, bang, geschrokken, enz. Vandaar dat ik dit verhaal 4 hartjes geef.

Zijn handen - Dick Schaap

Dick Schaap heeft de opdracht heel letterlijk genomen en in zijn hele verhaal gaat het over handen. Dit maakt het verhaal best interessant, want normaal let je helemaal niet op handen. Het geeft je weer eens een ander perspectief. Daarnaast vond ik het begin heel boeiend en raakte het mij ook. Helaas snapte ik daarna niet zo goed meer waar het verhaal nou precies heen ging.  Op het eind kon ik het echter weer begrijpen en vond ik het een ontroerend verhaal. Toch geef ik het verhaal maar 2 hartjes omdat het midden te verwarrend was.

De handen van mijn - Saskia Aïcha Angenent

Deze schrijver heeft er voor gekozen om een gedicht te schrijven met het thema handen. Hoewel ik het echt een mooi en leuk gedicht vind, kan ik het voor de rest niet goed beoordelen. Ik heb namelijk weinig tot geen verstand van gedichten...
Toch geef ik dit gedicht 5 hartjes omdat ik het persoonlijk een heel mooi gedicht vind.

Oom Johan - Sacha Voogd

Dit verhaal gaat over een man die zich waarschijnlijk altijd het zwarte schaap van de familie heeft gevoeld.

Wat vond ik ervan? 
De schrijfstijl van Sacha Voogd vind ik echt heel erg fijn. Het is rustig en kalm, maar toch weet ze een soort van spanning mee te brengen. Toch vond ik het verhaal zelf niet zo boeiend, hoewel het echt goed geschreven is. Daarom geef ik het verhaal 3 hartjes.

Nieuwe schoenen - Nico Voskamp

Danny is iets heel dierbaars verloren. Hij vindt toch een manier om dit dierbaars dicht bij zich te blijven dragen. Dit leidt echter tot een rare situatie...

Wat vond ik ervan?
Ik vind dit een heel mooi verhaal over het niet kunnen loslaten van iets of iemand. Hoewel de schrijver dit zelf misschien niet zo heeft bedoeld, kwam dat wel als eerste op in mijn gedachten toen ik het verhaal las. Het verhaal zelf is ook goed beschreven en je kan je helemaal inleven in het hoofdpersonage. Het einde vond ik daarnaast erg onverwachts en het had een leuke wending.

De handen van Otto - Rina Brunt

Otto is vanaf kinds af aan iemand met veel woede in zich. Dit leidt tot gewelddadige situaties...

Wat vond ik ervan? 
Dit was een ontzettend gruwelijk verhaal, maar helaas de realiteit in sommige huishoudens. Ik vind dat deze schrijver het huiselijk geweld goed heeft beschreven. Daarnaast vind ik het ook erg boeiend dat je het vanuit het personage kan lezen dat zo gewelddadig is. Wel vind ik het jammer dat de schrijver eerst zo diep is ingegaan op de geschiedenis van deze personage. Zelf had ik liever gezien dat deze schrijfster nog iets dieper op het huiselijk geweld was ingegaan. Vandaar dat ik 3 hartjes geef.

De handen van... - Jaap Teuwissen

Deze schrijver geeft je echt een andere kijk op je handen. Hij laat zien wat je allemaal kan en mag doen met je handen, maar brengt ook een hele duidelijke boodschap over dat wat jij doet met jouw handen altijd jou keuze is.
Daarnaast is het verhaal erg goed opgebouwd en beschreven. Daarom geef ik dit verhaal 5 hartjes.

Spa - Janine van der Hulst-Veerma

Als cadeautje van haar man gaat deze vrouw (zonder naam) een dagje naar de spa. Eenmaal daar voelt ze zich eenzaam en begint stiekem andermans verhalen af te luisteren...

Wat vond ik ervan? 
Het eerste wat mij opvalt is dat het verhaal niet begint met de handen van. Hoewel dat bij meerdere verhalen niet is gebeurd, viel mij dat bij dit verhaal meer op. Toch kwam dit thema zoals de opdracht ook luidde wel opduiken in he verhaal. Het verhaal zelf vond ik erg mooi en ontroerend. De schrijfster weet je echt in te pakken met haar mooie schrijfstijl en je kan je goed verplaatsen in de hoofdpersonage.

De handen van de schipper - Henk Wiesenneker

De kapitein van dit schip heeft al jarenlange ervaring. Zoals altijd kiest hij met zijn bemanning het ruime sop om vis te vangen, maar dan gebeurt er iets wat niemand ooit had kunnen voorzien...

Wat vond ik ervan? 
Hoewel de schrijfstijl van deze schrijver echt ontzettend fijn is, trok het verhaal mij niet echt aan. Toch vond ik het verhaal zelf wel heel goed opgebouwd en er zaten veel verrassende elementen in. Daarnaast vond ik het heel erg origineel en leuk bedacht.
Dus ondanks dat het verhaal mij niet trok, geef ik het toch 4 sterren vanwege het originaliteit en de goede opbouw.

World's End - Monique van Marsbergen

De titel van dit verhaal, was de eerste die mij echt aansprak. Hierdoor begon ik gelijk met goede moed aan dit verhaal. Helaas was dit van korte duur. Het was een erg kort verhaal en hoewel de omgeving heel mooi werd beschreven was het verhaal voor de rest saai. Misschien wilde deze schrijver ons wel aan het denken zetten, maar ik zelf kan er niets uithalen.

Arilmaz en Horlimaz - Alexander Jansen

Dit sprookje gaat over een prins die zijn land wil redden. Door dit te doen moet hij opzoek naar antwoorden. Onderweg komt hij rare wezens en mensen tegen....

Wat vond ik ervan? 
Een verhaal met tekenplaatjes erin! Dat was nou echt een verrassend. Het verhaal zelf is een sprookje en laat ik nou net van sprookjes houden. Het was een heel fijn verhaal om te lezen en het leek ook niet veel op de sprookjes die ik al ken. Wel vond ik het af en toe verwarrend geschreven, zo wist ik bijvoorbeeld niet wanneer de prins een kat was of wanneer hij een mens was. (hij kon zich veranderen van mens naar kat.)

Tweehandig - Marjan Leunissen 

Hoewel ik in het begin niet goed begreep waar deze schrijfster heen wilde gaan, heeft ze echt een geweldig verhaal neergezet. Het heeft alle elementen die je wilt in een goed verhaal. Daarnaast vind ik dat deze schrijfster ook heel goed de opdracht heeft uitgevoerd.

Wijn bij een ziekbed - Gerard Nijmeijer

De hoofdpersonage van dit verhaal heeft net zijn diploma gehaald op Hogere Zeevaartschool en gaat voor het eerst echt varen. Op deze tocht ziet hij van alles en maakt hij verschillende dingen mee...

Wat vond ik ervan? 
Zoals altijd blader ik eerst even door een hoofdstuk heen, voordat ik echt begin met lezen. Doordat ik dit ook bij dit hoofdstuk deed, kon ik zien dat er een zwart/-wit foto in stond van een boot. Hierdoor had ik gelijk minder zin in het verhaal, omdat ik niet van boot verhalen hou...
Dus begon ik heel bevooroordeeld aan dit hoofdstuk. En hoewel ik stiekem had gehoopt dat mijn vooroordelen niet uitkwamen, gebeurde dit toch. Het ging uiteraard over een boot en hoewel ik vaak wel over dat soort dingen heen kan 'lezen/kijken' vond ik dit verhaal ook slecht opgebouwd. Het ging heel snel van het ene naar het andere en dat was heel jammer. Want deze schrijver heeft wel een hele fijne schrijfstijl. Ook is de opdracht niet goed uitgevoerd, want ik vind niks terug wat met het thema handen te maken heeft.

Els komt van Elisabeth - Els Kessens-Kuijk

Els werkt als activiteitenbegeleider in een verzorgingshuis. Hier ontmoet ze mevrouw Magdalena Sara ‘t Hooft. Hiermee beleefd ze leuke tijden.

Wat vond ik ervan? 
Deze schrijfster weet je direct te pakken door haar fijne schrijfstijl. Daarnaast weet ze de omgeving en personen erg goed te beschrijven. Hierdoor heb je gelijk een helder beeld van iemand. Het verhaal zelf was ook erg ontspannen en fijn om te lezen. Ook vind ik het erg leuk dat deze schrijfster haar eigen herinneringen gebruikt en ook haar eigen naam durft te gebruiken in haar verhalen.

Boswandeling - Hans Jacobs

Hans Jacobs beschrijft in dit verhaal hoe het is om als wandelaar door het bos te lopen.

Wat vond ik ervan? 
Toen ik de eerste pagina van dit verhaal had gelezen, begon ik letterlijk te glimlachen. Deze schrijver weet herkenbare situaties erg goed te beschrijven en het in een grappig daglicht te zetten. Dit was echter ook het eerste verhaal waar ik echt om moest lachen!

Geef mij de vijf - Marian van den Berge

Dit verhaal begon met een prachtig schilderij van een (ik denk) verslagen vrouw. Doordat de schrijfster dit had gedaan, was ik gelijk nieuwsgierig naar het verhaal achter dit schilderij. Het verhaal/gedicht(?) zelf vond ik helaas niet heel boeiend ook al was het erg mooi geschreven. Dit is echter een kwestie van smaak.

De handen van... - Ineke Kievit-Broeze

Dit verhaal was denk ik een gedicht. Door mijn gebrek aan kennis hiervan durf ik dit niet met 100% zekerheid te zeggen. Wel vond ik het een mooi verhaal, maar de laatste twee zinnen van het gedicht/verhaal snapte ik helaas niet zo goed.

De handen van de tijd - Margareth van Slijpe

Dit verhaal gaat over een man die niet altijd goed weet hoe hij loyaal tegenover zijn vrouw kan zijn. Dit brengt hem echter in ingewikkelde situaties...

Wat vond ik ervan?
Het allerlaatste verhaal van deze verhalenbundel. Door alle goede maar ook slechte verhalen was ik zeer benieuwd naar de laatste. Hebben ze stiekem de beste voor het laatst bewaard? Of hebben ze toch gewoon een willekeurige volgorde gedaan?
Het was een ontzettend droevig en ook wel een beetje gruwelijk verhaal, wat ik persoonlijk een perfecte combinatie voor een verhaal vind. Ik vond het zeer interessant om vanuit iemand te lezen die niet loyaal kan zijn. Hoe hij niet mans genoeg kan zijn om nee te zeggen tegen zijn minnares. Daarnaast was het zeer interessant om te lezen hoe iemand je echt tot het uiterste kan drijven.