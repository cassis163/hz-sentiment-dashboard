In het begin dacht ik echt even dat er op de 1 of andere manier een verkeerde kaft op mijn boek was beland. Ik was al aardig ver in het boek, maar kon de term thriller er echt nog niet aan verbinden. Het leek zelf meer op een chicklit dan op een thriller. Nou vind ik het nog steeds niet echt een thriller, maar laat dat de pret niet bederven, want spannend word het wel degelijk! Ook is het vanaf het begin af aan al duidelijk wie de werkelijke moordenaar is van Isabel. Laat hierdoor het boek niet links liggen, wat het boek is wel heel goed geschreven. Je voelt en leeft meteen mee met de hoofdpersoon: Sabine. Het boek had ik dan ook binnen een paar uur uit omdat hij zo fijn doorleest. Het boek blijft in het begin heel vaag en ver weg van het thema waar het eigenlijk om draait, dat je als lezer echt enorm nieuwsgierig wordt. Je wilt maar blijven doorlezen, omdat je zo enorm in het verhaal gezogen zit.