Tranen met tuiten aan het eind van het boe-hoe-hooooeeeek!!!

Achterflap

De zussen Vianne en Isabelle hebben altijd een goede band gehad, ondanks hun verschillen. Isabelle, de jongste en brutaalste van de twee, woont in Parijs, terwijl Vianne op het platteland van Frankrijk een rustig bestaan leidt met haar man Antoine en hun dochtertje. Maar dan breekt de Tweede Wereldoorlog uit en Antoine moet meevechten.Met het voortduren van de oorlog wordt niet alleen de relatie tussen de zussen zwaar op de proef gesteld, maar ook hun moed en hun gevoel voor goed en fout. Kan Vianne haar beste vriendin verraden als het leven van haar kind op het spel staat? Moet Isabelle haar familie in gevaar brengen als dat betekent dat ze levens kan redden? Hoe kan je overleven als de wereld om je heen in elkaar stort?

Oordeel

Wat doe je in een oorlogssituatie? Hou je je gedeisd, probeer je niet op te vallen en zorg je ervoor dat je jezelf en je omgeving beschermd door er het beste van te maken? OF laat je het allemaal niet over je kant gaat, kom je in verzet en probeer je (tegen beter weten in misschien) anderen te helpen? Isabelle en Vianne maken hierin allebei een andere keuze en dit beinvloed hun band enorm.

Kristin Hannah kan enorm mooi beschrijven wat voor invloed de oorlog (in dit geval de tweede wereldoorlog in Frankrijk) doet met je als mens; welke keuzes je maakt, de ontberingen die je tegenkomt, de gevaren die de mensen lopen en de gevoelens van hoop die toch bij mensen aanwezig blijven.

Als je eenmaal begint te lezen in dit boek, ben je verbonden met de levens van Isabelle en Vianne, want een bepaald gevoel van verwantschap en tederheid voor de meisjes begint meteen te groeien. Met beiden is het makkelijk identificeren, want het zou iedereen kunnen zijn. Karaktertrekken zijn herkenbaar en goed beschreven en daardoor zijn hun keuzes begrijpelijk.

Omslag

De omslag van dit boek geeft niet goed de emoties en de diepgang van dit boek weer. Het lijkt wel een gewoon uitje naar zee en zou beter passen bij een feelgood-roman.

Sterrenregen

Kristin Hannah schrijft zoals altijd weer prachtig en verdient met dit boek 4 sterren!