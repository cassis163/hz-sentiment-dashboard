Hij ziet je, hij filmt je...Langzaam glijdt de camera het laatste stukje door de donkere tuin, houd vlak voor het raam halt en deint een beetje alsof hij op water drijft.

Er worden filmpjes op Youtube geplaatst van vrouwen die stiekem begluurt worden. Vervolgens worden deze vrouwen ernstig verminkt aangetroffen in hun woning. De recherche opent meteen een klopjacht op deze voyeur en een nagelbijtend kat en muis spel ontvouwt zich.

De beschrijvingen van het filmpje zijn ontzettend spannend en gedetailleerd waardoor je het gevoel hebt zelf met de moordenaar mee te kijken. Door de gedetailleerde beschrijvingen zullen veel lezers zich dan ook gemakkelijk kunnen inleven in het boek. Helaas is na driekwart van het boek de spanning een stuk minder dan in het begin. Jammer, want anders had dit boek zeker 5 sterren van me gekregen.

Inspecteur Margot Silverman vond ik meteen een leuk personage. Joona Linna daarentegen vond ik maar een irritant mannetje. Verder in het boek leer je hem beter kennen en kan je hem zelfs op prijs stellen. Dit was het eerste Lars Kepler boek wat ik las, dus had vooraf ook nog niet kennis gemaakt met Joona. Je kan wel merken dat er een voorgeschiedenis aan dit personage zit, alleen dit wordt niet breed uitgemeten in dit boek, waardoor je hem gewoon kan lezen zonder voorkennis. Iets wat ik zeker een pluspunt vind.