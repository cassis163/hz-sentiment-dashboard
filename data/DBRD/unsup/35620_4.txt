Het boek ziet er geweldig uit. Een mooie oude auto op de voorkant, met daarop vastgebonden een krokodil. Tenminste dat is mijn eerste gedachte, maar Albert is een alligator. De vergissing die ik maak, word door veel mensen in het boek gemaakt als Elsie en Homer onderweg zijn van het mijnwerkersplaatsje Coalwood naar Orlando. En Albert zit ook niet op het dak, maar op de achterbank in een teil.
In de loop van zijn leven krijgt de schrijver van het boek steeds meer te horen over die grote reis van zijn ouders. De meest onwaarschijnlijke verhalen komen naar voren in het boek, maar het is werkelijk om van te smullen en ik zie het verhaal dan ook voor mijn ogen afspelen. Heerlijk beeldend is het geschreven. Je ziet de ontmoetingen voor je en krijgt langzaam aan bewondering voor Elsie en Homer. Vooral in het begin van het boek is het duidelijk wie de broek aan heeft in dit gezin. Homer lijkt een zacht ei, wat er eigenlijk alles aan doet om zijn vrouw niet te verliezen. Dat is waar hij bang voor is en wat zij ook goed duidelijk weet te maken. Haar grote liefde is volgens haar Buddy, maar waarschijnlijk is hij niet meer dan een voorbije liefde. Maar ja dat herkent een ieder wel, wat als ik deze man of vrouw niet getrouwd was en hoe had mijn leven er dan uit gezien. In gedachten vast veel mooier, maar of dat realiteit isâ€¦..
Al met al heb ik erg genoten van het mooie boek.