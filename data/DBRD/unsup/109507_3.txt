Josh Malerman is een debuterend schrijver die de kost verdient als gitarist in een band. Met ‘De kooi’ heeft hij een verdienstelijke thriller afgeleverd. De hamvraag in dit boek : Waarom dragen mensen steeds een blinddoek, wat zien ze (al dan niet) wat hen gekt maakt en ertoe aanzet anderen en zichzelf te vermoorden ?

Het boek begint met hoofdpersonage Malorie die samen met twee vierjarigen per boot ergens heen vlucht. Heden en verleden worden afgewisseld in dit boek, zodat je als lezer teruggevoerd wordt in de tijd en langzamerhand te weten komt hoe Malorie en de kinderen in die boot beland zijn.

De spanning is goed gedoseerd, de zinnen niet ingewikkeld, het aantal personages niet te groot, zodat je het boek in geen tijd uit hebt. Ik heb echter ook één probleem met het boek, wat ik hier echter niet wil opschrijven omdat ik dan allicht te veel verraad. Desondanks kleine vier sterren voor ‘De kooi’.