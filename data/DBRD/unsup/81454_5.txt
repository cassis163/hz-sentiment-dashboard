Als fan van het eerste uur ben ik niet echt objectief. Hoewel ik in het verleden ook best kritisch ben geweest. King heeft een behoorlijke periode materiaal van lagere kwaliteit afgeleverd. Ik heb altijd gehoopt dat hij weer eens terug zou komen op het oude niveau. De laatste jaren is dat wat mij betreft het geval. Ook deze serie vind ik super, en in tegenstelling tot veel andere lezers vind ik het stukje bovennatuurlijke juist prachtig. Hoe verzin je het: dat je controle over mensen kunt uitoefenen via een spelcomputer? Maar zo vergezocht is dat nou ook weer niet, toch? Er is veel onderzoek gedaan naar sublimale boodschappen in tv-uitzendingen. En het thema zelfmoord (onder jongeren) is vandaag de dag superactueel.
Kortom: ik vind het weer razendknap hoe hij dit verhaal bedacht heeft. En over de schrijfstijl van King hoeven we het natuurlijk niet te hebben ... onverminderd bovennatuurlijk!
Ik heb genoten. Jammer dat het boek uit is!