Ten eerste wil ik uitgeverij Luitingh â€“ Sijthof bedanken voor dit recensie exemplaar.

Laat ik beginnen met te zeggen dat ik dit boek echt heel snel uit had. Het verhaal is erg vlot geschreven en het onderwerp is ook heel interessant.

De uitwerking van het verhaal vond ik erg goed, de spanning wordt goed opgebouwd en ook tussendoor gebeuren er genoeg dingen die ervoor zorgde dat ik het boek bleef lezen. Ik vond het ook wel een origineel verhaal, ik heb niet veel ervaring met mystieke eilanden vol met mensen die magische krachten hebben. In ieder geval niet op deze manier. Ook dat zorgde er voor dat ik heb boek moeilijk weg kon leggen.

Het boek begint ook echt met een knal, wat veelbelovend is voor de rest van het verhaal. Ik moet ook eerlijk zeggen dat deze verwachting echt waargemaakt wordt. Ook het feit dat je aan het eind van het boek eigenlijk niet zeker weet wie nu echt de villain is vond ik ook erg verassend.

Je voelt nu vast ook een maar aankomen en dat zal ik in het volgende kopje bespreken

Ik had totaal geen klik met Tobias, ik vond hem vlak en eigenlijk begreep ik hem ook niet zo goed. Hij wordt praktisch ontvoerd naar een onbekende bestemming en hij legt zich er eigenlijk gewoon een beetje bij neer. Ik vond dat gewoon niet geloofwaardig. Ook de acceptatie van magie en dat zijn moeder dan waarschijnlijk vermoord is door de slechterik dat ging mij gewoon iets te gemakkelijk.

Ik vond de karakters rondom Tobias meer persoonlijkheid hebben en dat vond ik erg jammer.

De schrijfstijl buiten vond ik wel prettig, zoal al eerder gezegd las ik het boek binnen no time uit. Het pakte me wel. Het is ook spannend geschreven en dat zorgt er ook voor dat je geboeid blijft.

Een leuk boek en ik ben ook zeker benieuwd naar de andere delen want hij eindigt eigenlijk in een enorme cliffhanger.