Voor Hebbanbuzz mocht ik het boek ´Surf!´ lezen. Ik wist niet wat ik ervan moest verwachten, omdat ik niet echt in de surfwereld zat en het mij ook niet echt leuk leek. Ik dacht laat ik het eens proberen en dat is goed uitgelopen.
De auteur houdt er goed rekening mee dat de lezers waarschijnlijk niet veel verstand hebben van surfen dus de moeilijke termen worden dan ook vaak in het verhaal uitgelegd. Dit heeft hij vooral verwerkt door Sam, de hoofdpersoon, te laten beginnen met surfen. Zo heeft hij dat heel goed verwerkt.
Het verhaal was leuk. De auteur gebruikte spanningselementen in het verhaal. Zo heeft hij bijvoorbeeld een cliffhanger aan het einde van een hoofdstuk gedaan zodat je eigenlijk wel verder moest lezen. Het verhaal bevatte veel spannende delen zoals bijna doodervaringen en ga zo maar door.
Ik vond het taalgebruik dat in het boek werd gebruikt niet heel moeilijk. De termen waren af en toe ingewikkeld, maar zoals ik al zei waren die goed uitgelegd in het verhaal. Het thema van het verhaal is liefde. Hiermee bedoel ik liefde als in voor een persoon, maar ook liefde als in liefde voor het surfen.
Ik zou dit verhaal zeker aanraden aan andere mensen. Het is goed geschreven en spannend. Je leert heel veel en begint zelf ook langzamerhand verliefd te worden op het surfen.