Het boek gaat over Stendert Sadowski, een bodemonderzoeker die gaat wonen in een afgelegen B&B nabij Utrecht om zijn hoofd leeg te krijgen. Hij doet dit omdat hij anders dreigt gek te worden na een traumatische gebeurtenis. Hij hoort continue flarden van songteksten en zijn walkman kan hij niet meer zonder. In de B&B verdwijnt zomaar een bewoner en verder gebeuren er nog andere rare dingen. Stendert besluit samen met Kat op onderzoek uit te gaan.

Het is een hele mooie fleurige cover met een sinister ondertoontje. De cover vond ik al heel origineel maar daarnaast is er ook op de achterflap een QR-code te vinden voor muzieknummers te horen op Spotify, dus het is allemaal wel heel origineel bedacht.

De hoofdpersonages Kat en Stendert hadden helaas wel iets meer diepgang mogen hebben. Uiteindelijk kom je maar heel oppervlakkig iets van hun te weten. In het begin vond ik het boek ook heel traag op gang komen maar de laatste 100 paginaâ€™s begon er toch wel wat vaart in het boek te komen. Ontzettend spannend vond ik het boek niet maar het verhaal is wel goed. Het is een debuut en ik denk dat de auteur heel wat in zijn mars heeft. Ook de songteksten door het boek heen waren naar mijn mening er net iets te veel. Desniettemin heb ik genoten van het boek maar meer als 3 sterren kan ik niet geven.

Ik ben wel benieuwd naar wat de auteur nog meer in zijn mars heeft en zal zijn volgend boek ook nog lezen.