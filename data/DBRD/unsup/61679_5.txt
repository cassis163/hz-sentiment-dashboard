Samenvatting van het verhaal;
Olivia Rönning woont en werkt momenteel in Höganäs, een plaatsje in Skåne , een dikke 500 km van Stockholm. Ze is hier terecht gekomen omdat haar vriend Ove hier verbleef maar die is nu terug weg om onderzoek te doen in Costa Rica en nu moet ze het hier nog vier maanden zien uit te houden. Het is echter geen droom job voor haar, ze wordt niet opgenomen in de groep van collega’s.
Op een dag is ze met haar collega Frans op patrouille en krijgen ze via de politieradio te horen dat er een moord is gepleegd. Ze reppen zich naar de plaats delict en tot hun grote afschuw zien ze dat het om een driejarig meisje gaat dat op een brutale manier is vermoord. De kleine Emelie is vermoord toen haar oma Judith eventjes de telefoon ging opnemen. Zoals we niet anders gewoon zijn van haar bijt Olivia zich vast in dit onderzoek als een echte pitbull.
Enkele dagen later wordt er een moord gepleegd in Värmdö op de zevenjarige Aram Mellberg en de modus operandi wijst naar dezelfde dader.
Mette en haar team krijgen deze moordzaak voorgeschoteld. Mette is op de hoogte gebracht van de moord op Emilie en samen met Oliva en haar nieuwe leider Sven Svensson is het hun taak om de moordenaar te vinden. Vanaf nu is de rijksrecherche erbij betrokken, deze twee moorden hebben een link met elkaar en het kan niet anders dat het hier om een en dezelfde dader gaat!
Als Marianne Borglund, vooraanstaand forensisch specialiste, een onthutsende ontdekking doet wijst alles in een richting van een zaak die 40 jaar geleden heeft plaats gevonden. Tom is in die buurt als kind opgegroeid en kan van enig nut zijn voor Mette en haar team.
Blijkt het hier om racistische moorden te gaan? Moet de moordenaar in die kringen opgezocht worden? En wat is er zoveel jaren geleden gebeurd op het eilandje Möja?
Op hetzelfde moment krijgt Tom Stilton een boek overhandigd met krantenknipsels erin van zijn vriend Ronny die een antiquariaat heeft. Tom is heel erg geschokt als hij de artikels leest. Het betreft een cold case te zijn die hij niet heeft kunnen oplossen op een prostituee toen hij nog bij de politie werkte. Dit doet hem gewoon huiveren en eigenlijk wil hij niet terug gaan naar die wereld van misselijkmakend heden. Hij besluit, na enig beraad, hier alsnog een onderzoek naar te doen maar dan heeft hij terug de hulp nodig van Mette. Hij wil terug toegang krijgen tot de documenten van deze gruwelijke moord maar Mette is daar op de eerste plaats niet echt mee gediend. Tom pendelt nu tussen zijn huis op Rödlöga en de aak van Luna waar hij nog altijd een hut huurt. Hij gaat op eigen houtje verder met dit onderzoek en naarmate het boek verder gaat moet hij weer rekening houden met nare herinneringen uit zijn verleden.

Conclusie;
Dit boek bestaat uit verschillende verhaallijnen met korte hoofdstukken. Dit is zo gedaan dat je elk personage goed kunt volgen en ook hoe het verhaal samensmelt. Omdat dit het 3e deel is van een serie merk je ook dat de personages al goed op elkaar zijn ingesteld.

Beoordeling;
Dit boek telt 380 bladzijden, eentje waar je je aandacht moet bijhouden omwille van zoveel personages die er in voorkomen maar leest tevens zo vlot dat je het boek niet opzij kunt leggen en voordat je het weet uit is. Het is gewoon super geschreven en alle puzzelstukjes vallen uiteindelijk allemaal op hun plaats.
Alle personages uit vorige delen komen nu weer aan bod en het is heel leuk om te lezen hoe het nu met hen verdergaat want hun privé leven komt nu ook weer uitgebreid aan bod en geheimen worden blootgelegd. Een ieder heeft zijn eigen karakter en ze zijn zeer gemotiveerd, gedreven en het zijn ook nog eens fascinerende personen. Op de een of andere manier behoren ze gewoon bij elkaar als groep ondanks kleine strubbelingen, ze zijn gewoon een kleine familie of ze het nu willen of niet. ik kijk al halsstarrig uit naar deel 4, ik weet zeker dat er nog meer verrassingen in petto zijn voor ons.
De motieven van de moorden zijn een onderwerp die de dag van vandaag menige doen huiveren maar ze gaan dit onderwerp niet uit de weg. Straffer nog vind ik dat ze in hun boek een zeer narcistisch persoon aanhalen en waarvan ik denk dat ze zo op het idee gekomen zijn om over dit onderwerp hun boek te schrijven. Ik weet niet of iedereen daar wel mee gediend is, voor mij was het eventjes schrikken toen ik de naam las.
Dit schrijversduo kent zeker de kneepjes van het vak om een goede thriller neer te pennen. Ik zou zeker iedereen aanraden om “Springvloed” (deel 1) en “De derde stem” (deel 2) te lezen. Dit is echt een serie dat iedere thriller liefhebber in zijn boekenkast moet hebben !
Dit boek had voor mij een echte whow factor omdat het zo vernuftig geschreven is en ik geef het daarom dan ook 5 sterren !