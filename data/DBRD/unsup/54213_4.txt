Excuus, ben helemaal vergeten een recensie over dit boek te schrijven. Het is al even geleden dat ik 'm heb gelezen, en ondertussen zijn er al weer een aantal boeken doorheen gegaan maar ik wil zeker mijn mening nog wel even geven. Inhoudelijk staat er al genoeg, dus daar wil ik niet te veel op in gaan. Aan de voorkant van het boek staat "roman" maar volgens mij is niemand het hier mee eens. Hoop je op een roman... lees dit boek dan niet. Het boek heeft een heerlijk ritme. Het gebeurt niet vaak dat ik een boek zo snel uit heb. Wat ik persoonlijk ook heel fijn vind is dat de hoofdstukken afwisselend vanuit de ene en dan de andere hoofdpersoon is geschreven. Sommige dingen worden niet goed uitgewerkt, maar zolang je je daar niet op blind gaat staren en het boek neemt zoals het is dan is het een heerlijk boek. Het boek is wat wazig waardoor het mij ook niet uitmaakte dat er wat losse eindjes achterbleven. Ik heb het boek 4 sterren gegeven.