Versplinterd van Karin Slaughter is het tweede boek uit de serie over het GBI en Will Trenton . Dit keer dus niet een boek met Sara Linton in de hoofdrol, maar Will maakt dat gemis wat mij betreft meer dan goed.
Je hoeft de andere boeken van Slaughter niet perse gelezen te hebben, maar ik denk wel dat het makkelijker is als je Triptiek wel gelezen hebt. Je kent dan de achtergronden van sommige gebeurtenissen al en begrijpt Will en sommige van zijn keuzes beter.
Ook dit boek is weer razend spannend en leest erg prettig. Van de eerste tot de laatste pagina blijft het verhaal boeien. De personages zijn erg goed uitgewerkt en ook het verhaal zelf steekt goed in elkaar. Nou is Karin Slaughter daar ook meesterlijk in, dus het komt niet als een verrassing. Wat mij betreft zeker een aanrader, ik kijk nu al uit naar de volgende boeken met Will en Faith in de hoofdrol.