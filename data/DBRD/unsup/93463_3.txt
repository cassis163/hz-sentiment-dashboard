Alle slechte meisjes beloofde een spannend, mysterieus boek te worden bij het lezen van de achterflap en dat werd het ook wel. Alleen speelden de zinsbouw en het karakter van de personages me soms wel parten.

Sommige zinnen begreep ik niet al te best en in het begin van het boek worden er zodanig veel mensen ge√Øntroduceerd dat ik het even niet meer wist.

Het verhaal op zich is wel spannend en je vraagt je wel steeds af waar Summer zou zijn. Door kleine stukjes komen we meer over haar te weten. Deze waren zeer tof om te lezen.

Echter stootte het karakter van de personages me wel voor de borst. Geen enkele inwoner in het dorp lijkt een enigszins normaal leven te leiden. De jongeren roken en drinken er op los (al vanop jonge leeftijd) en stelen allerlei zaken. De ouders laten hun vaak los in hun doen en laten, wat ik nogal raar vind.

Het einde was wel spannend, maar toch bleven er voor mij enkele zaken onduidelijk. Op bepaalde punten was het boek te langdradig, terwijl het einde dan weer te snel kwam. Al bij al een goed verhaal, maar geen topper voor mij.