In dit boek vertelt Juliet Marillier het begin van Brideis leven, wat vervolgt gaat worden in de volgende twee delen van deze trilogie. Ze weet een goede balans te vinden tussen gedetailleerde beschrijvingen en dingen die weggelaten kunnen worden, waardoor Brideis leven in dit deel - een jaar of 12 - past, zonder dat je als lezer het gevoel krijgt dat je dingen mist. Met name gebeurtenissen en personages weet Marillier zodanig goed uit te werken, dat je als lezer meegetrokken wordt in het verhaal en intens meeleeft met de personages. De personages zelf zijn absoluut interessant en gevarieerd te noemen, van dru√Ødes tot 'gewone' huishoudsters tot wezens van het zogenaamde 'Goede Volk': alles zit er wel in en wordt uitgewerkt. De dikte van dit boek laat dit ook toe, zonder dat het een langdradig verhaal wordt. Dit is vooral te wijten aan het grote, soms voorspelbare, plot. Kortom: een heerlijk boek, waar je echt lekker mee gaat zitten en na afloop ben je blij dat er nog 2 delen volgen.