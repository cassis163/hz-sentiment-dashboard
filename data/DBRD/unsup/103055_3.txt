Alex Calder is een handelaar op de beurs. Jennifer Tan, een collega, wordt slachtoffer van seksuele intimidatie en dient tegen de dader een klacht in. Zij krijgt in deze toch nog wel voornamelijk mannenwereld geen poot aan de grond en als even daarna zij zes etages naar beneden valt, lijkt haar dood op zelfmoord. Alex heeft zijn twijfels hierover, hij vertrekt uit dit wereldje en wordt mede-eigenaar van een vliegveldje.
Als later nog een collega verdwijnt wil Alex kost wat kost te weten zien te komen wie er achter zit. Hij zet zelfs daar zijn leven voor op het spel.

Moordende druk is een financiële thriller en wel zodanig heftig dat ik het eerste deel heb moeten zwoegen om erdoor heen te komen. Ik doe ook wel eens mee met het aandelenspel maar dit gaat me drie keer te hoog. Maar dan wordt deze heftige wereld verlaten en begint het echte verhaal.
Een van de componenten van het verhaal is de macht die mensen zich toerekenen omdat ze over veel geld beschikken. In het beurswereldje zijn enorme kapitalen, salarissen en bonussen te verdienen. Maar soms heeft iemand geen controle meer over zijn eigen macht en om geen geld te verliezen is hij dan in staat om te moorden. En als dit een keer is gebeurd is de stap naar de tweede keer veel gemakkelijker te zetten.

Na het moeizame begin leest het verhaal als een trein en sta je samen met Alex op de skiën en zit je achterop bij hem op de sneeuwscooter. Zo beeldend is de beschrijving. Daarnaast schuwt de schrijver dus niet om een hot-item als seksuele intimidatie in zijn verhaal te verwerken.
Bij de bepaling van het aantal sterren ligt het begin van het boek toch te zwaar op mijn maag en krijgt dit boek van mij: 3 sterren