De wereld van "Het Boek van Stof" is een wereld zoals de onze, met het belangrijkste verschil is dat alle mensen een dæmon hebben. Een dæmon is altijd verbonden met een persoon en is de manifestatie van zijn ziel. Philip Pullman is een uitstekende verhalenverteller. Het verhaal leest aangenaam. Het is sprookjesachtig, spannend en mysterieus. Het zit boordevol intriges, geheimen en complotten. Het bevat zeer sterk uitgewerkte karakters, zij komen echt tot leven tijdens het lezen. Ook de onderlinge dialogen zijn sterk en trekken de lezer in het verhaal. Laat je niet tegenhouden door de dikte van het boek (448 pagina's), voordat je het weet heb je het boek uit. Gelukkig is dit pas het eerste deel en zal er nog meer volgen.


De cover is gewoonweg schitterend om te zien. De ondergrond is zwart van kleur en naast de naam van de schrijver en de titel van het boek bevat de afbeelding allerlei details uit het verhaal in de kleuren wit, goud en zwart.


Je hoeft "De Noorderlicht-trilogie" niet gelezen te hebben om dit verhaal goed te kunnen volgen. “Het boek van Stof” speelt zich af in de periode tien jaar voorafgaande aan de “Noorderlichttrilogie”. In "Het Boek van Stof" komen een aantal bekenden voor uit de “Noorderlicht-trilogie". Als je de trilogie hebt gelezen, is het intrigerend deze karakters weer tegen te komen en te weten te komen welke rol zij in het verleden hebben gespeeld. "Het Boek van Stof" is echter zo geschreven dat je de “Noorderlicht-trilogie” niet gelezen hoeft te hebben om van dit boek te kunnen genieten. Philip Pullman heeft dit op zeer kundige wijze gedaan. “Het Boek van Stof” was een prachtig avontuur om te lezen. Ik geef het graag 5 sterren.