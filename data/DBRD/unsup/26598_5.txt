Wat een boek! Dit was het eerste boek dat ik van Pfeijffer heb gelezen, en het smaakt absoluut naar meer... Pfeijffer gebruikt prachtige volzinnen van gerust een regel of 20. Ook qua taalgebruik zitten er pareltjes in, zoals deze: "Wie zich niet alles herinnert wat hij wil vergeten, loopt het risico dat hij bepaalde zaken vergeet te vergeten. " Een zin om over na te denken, en dit is zeker niet de enige. Ik hou er wel, dit soort literair vuurwerk...

En dan de inhoud van het boek: een veelvoud aan thema's komt aan bod. Massatoerisme, immigratieproblematiek en de rol van Europa in de wereld (in het verleden en in de toekomst) worden gecombineerd met een liefdesgeschiedenis en de zoektocht naar een verdwenen schilderij. Hoewel sommige thema's (bijv. massatoerisme) voor mijn gevoel beter worden uitgewerkt dan andere (het verdwenen schilderij), laat Pfeijffer de thema's uiteindelijk mooi samen komen, en zet hij je ook aan het denken. Vooral interessant was hoe de verhaallijnen rondom het massatoerisme en de immigratieproblematiek naast elkaar werden gezet. Mooie bespiegelingen ook op massatoerisme en het feit dat daarbij veel mensen naar een echt unieke en authentieke ervaring zoek zijn, en die juist daardoor niet krijgen.

Overdonderend literair vuurwerk en een mooie combinatie van thema's: een geslaagde kennismaking met Pfeijffer!