Ik vond het een fijn boek om te lezen. Ik had wel een beetje moeite met het feit dat Meg Rosoff geen aanhalingstekens gebruikt waardoor het voor mij lastig in te schatten was wanneer iemand wat zei, of wanneer wat gedacht werd. Sommigen zeggen dat haar schrijfstijl lastig te lezen is maar ikzelf had hier geen moeite mee.

Mila is een meisje van 12 jaar die samen met haar vader een oude vriend gaat opzoeken in Amerika. De vriend wordt vermist en Mila en haar vader gaan op zoek naar hem. Onderweg beleven ze van alles. Halverwege het boek had ik wel zo iets van: hmmm beetje langdradig. Om op het eind te denken: oh? Was dat het? Ik zal niet spoileren maar ik had wel een verrassender einde verwacht of misschien iets anders. Ik had het idee dat het eind nog niet helemaal af was en verwachte op een bepaald moment zelf nog een vervolgdeel.

Al met al kan ik dit boek zeker aanbevelen. Het heeft verschillende elementen zoals humor, spanning, vriendschap en meer. Je leeft echt met Mila mee, en leert de denkwijze van een twaalfjarige echt beter kennen! Soms was het boek hilarisch, soms moest ik een klein traantje weg pinken. Maar Meg Rosoff heeft zeker haar best gedaan om wederom een schitterend boek te schrijven!