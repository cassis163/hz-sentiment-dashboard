Dit feit deed mij googelen.....

WAAROM VERDRINKEN VISSEN NIET
En andere levensbelangrijke vragen over het dierenrijk

Een prachtig, bijna op A4 formaat, geschreven boek met bijzondere foto's, tekeningen en goed lezende korte teksten. De kaft is lekker dik, zodat het een boek is wat fijn in de hand ligt voor kleine en grote handen. Deze recensie heb ik eens anders aangepakt, door het doen van een "vergelijkend warenonderzoek".
Op het moment dat ik het zelf begon door te bladeren kreeg ik al het idee, dit boek is interessant voor mensen vanaf een jaar of vijf.
De meeste vragen en weetjes zijn zo leuk, dat iedereen veel leert en er plezier aan beleeft. Neem bijvoorbeeld wat is de Scaptia beyonce, vernoemt naar de bekende zangeres Beyonce, welk dier en waarom, spannend, maar dat is in dit boek te lezen. Dit feit deed mij googelen, zijn er nog meer dieren vernoemd naar een artiest en waarom, o.a. Barbaturex Morrisoni en de Agathidium vader.
Maar nu terugkomend op het vergelijkend warenonderzoek, enkele dames en heren hebben hier aan meegedaan, de leeftijden van de dames, 6, 8, 46. De leeftijden van de heren 5, 40 en 60. Zonder uitzondering waren ze allemaal heel blij en verrast bij het lezen van "Waarom verdrinken vissen niet". Een heer van 40 bleef zolang lezen dat ik hem heb weggestuurd omdat hij zijn werktijd vergat, zo geboeid was hij door het boek. De tekening van een skelet was voor sommige jongeren een beetje eng. Feiten die bleven hangen of veel indruk maakten waren bijvoorbeeld: Waarom poepen dieren, Hoe smaken mensen en het artikel Open je derde oog, wat overigens ook over dieren met vijf en acht ogen gaat.
Het boek is eigenlijk voor bijna elke leeftijd een aanrader, onmisbaar op scholen en in bibliotheken en een heel fijn kado om te geven of te krijgen. De koppen van de boeiende artikelen spraken mij ook zeer aan, daar zaten, zoals ik al eerder schreef, bijna titels van aanstaande boeken bij, neem "Zweven door het leven" of "Dans mee". De prijs is ook aangenaam, onder de 15â‚¬. Van mij als recensent krijgt dit boek een tien plus!
#hebbanbuzz