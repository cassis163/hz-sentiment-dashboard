De onsterfelijken begint een proloog waarin je kennismaakt met het gezin Gold. Vader, moeder, 2 jongens en 2 meisjes. De kinderen besluiten op zoek te gaan naar een waarzegster in Hester Street die kan voorspellen hoe je leven zal verlopen maar ook wanneer je doodgaat. Wanneer alle 4 de kinderen hun overlijdensdatum weten, begint het verhaal.
Het verhaal wordt verteld in 4 hoofdstukken die elk een beschrijving geven van het leven van een van de kinderen. Het is een opeenvolgend verhaal qua jaargetallen. Het begint in de jaren 70 en gaat zo verder.
Hoe leef je als je weet wanneer je doodgaat? Leef je ingetogen of geniet je elke dag van het leven? Dat maakt het verschil tussen de verhalen van de broers en zussen.
Schitterend boek om te lezen. Het einde had van mij nog iets langer door gemogen. Het voelt alsof het nog niet klaar is.