Schemeruur is een sober boek; zowel in schrijfstijl als in verhaal. Eigenlijk gebeurt er niet zo heel veel en toch weet Theorin mij aan het boek gekluisterd te houden. Prachtig, sfeervolle beschrijvingen van de natuur en van de mensen van het eiland Ã–land.
De twee verhaallijnen komen, naarmate het boek vordert, steeds dichterbij elkaar tot ze samenvallen in een aangrijpend slot waarin duidelijk wordt wat er 20 jaar geleden is gebeurd toen de kleine Jens aan de aandacht van zijn grootouders ontsnapte en Nils Kant ontmoette. Julia kan vrede sluiten met haar verdriet en met zichzelf.