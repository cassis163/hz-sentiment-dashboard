Deze eerste twee delen van de Transformation trilogie voelen aan als een doorlopende actiescene, waarbij Neal Asher je zijn hele Polity universum doorsleurt. Kennis van eerdere Polityboeken is niet vereist, maar maakt de ervaring wel rijker en geeft veel meer diepte aan alle gebeurtenissen, wezens en omgevingen.

Asher is uitzonderlijk goed op dreef in deze trilogie (deel drie, Infinity Engine, is in maart 2017 verschenen), die vanuit meerdere hoofdpersonen verteld wordt. De belangrijkste zijn Thorvald Spear, een uit de dood herroepen biowapenexpert, Isobel Satomi, een onderwereldbaas die langzaam in een monster verandert en Sverl, een oorlogsschipkapitein van het krabachtige Prador alienras. In elke verhaallijn speelt de geheimzinnige Artificial Intelligence Penny Royal een rol.

Het verhaal speelt zoâ€™n honderd jaar na de vernietigende oorlog tussen de menselijke Polity en de Prador en misschien wel aan de vooravond van een nieuw conflict.

Spectaculair, actierijk, prachtige aliens!