Iskari, de laatste Namsara is het debuut van de Canadese Kristen Ciccarelli. Als zeventien-jarige verkende zij haar ruige omgeving. Hier verhalen over draken en stoere meisjes met wapens haar. Deze vonden hun weg naar papier en zo ontstond Iskari.

Asha, dochter van de koning van Firgaard, leeft in een wereld die zucht onder de macht van haar vader. Haar moeder heeft zij op jonge leeftijd verloren. Opgegroeid met het ingeprente besef dat zij de Iskari is, de dochter van duisternis, leeft zij in het besef dat zij het slechte vertegenwoordigd. Op jonge leeftijd heeft zij een gevecht met de draak Kozu ternauwernood overleefd. Deze gebeurtenis heeft ervoor gezorgd dat ze een gedwongen huwelijk aan moet gaan met Jarek, legerofficier van haar vader. Er is maar een uitweg, haar vader belooft haar vrijheid als zij alsnog de gevreesde draak Kozu weet te doden. Hulp komt uit onverwachte hoek. Samen met Torwin, een slaaf van haar verloofd, gaat Asha de strijd aan. De magie van de Oude Verhalen zorgen dat zij niet met lege handen deze strijd hoeft aan te gaan. Maar of dit genoeg is om haar vrijheid te herwinnenâ€¦

De beschrijvingen van Ciccarelli zijn beeldend. Tempels, woestijnen en Oosterse gewaden zorgen voor een mysterieuze sfeer. De fragmenten met de draken lezen als een film. De personages gaan leven. Toch blijven ze iets oppervlakkig. Alleen Asha wordt duidelijk uitgewerkt. Haar personage maakt de belangrijkste ontwikkeling door. De hoofdlijn van het verhaal wordt afgewisseld met de Oude verhalen. Deze zijn in een andere kleur weergegeven. De onderbreking zorgt voor afwisseling en is nooit storend, alleen maar aanvullend.

Mocht dit verhaal toch niet de aanleiding zijn om het volgende deel over de Iskari te willen lezen, de cover, is beslist doorslaggevend. Zowel die van Iskari, de laatste Namsara als van De gevangen koningin zijn adembenemend.