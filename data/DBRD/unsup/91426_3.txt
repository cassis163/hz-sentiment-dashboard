Het verhaal begint met Otto Frank die op bezoek gaat bij Audrey Hepburn in Zwitserland om te vragen of zij Anne wil spelen in de verfilming van het dagboek van Anne Frank. Hierna gaat het verhaal terug in de tijd en volgt het de levens van Anne en Audrey vanaf dat ze kind zijn, met name vanuit het perspectief van hun ouders. Vooral de moeder van Audrey heeft een grote rol in het verhaal.
In het boek volg je de keuzes die hun ouders maken voor en tijdens de tweede wereldoorlog. Het verhaal van Anne Frank is al bekend, doordat haar dagboek al snel na de oorlog werd uitgegeven. Het verhaal van Audrey is nieuw.
Beide verhaallijnen staan los van elkaar en komen slechts samen door de proloog. Desondanks is het een mooi boek dat een ander verhaal verteld over de tweede wereldoorlog in Nederland en hoe keuzes van anderen doorvlooien in je eigen leven.