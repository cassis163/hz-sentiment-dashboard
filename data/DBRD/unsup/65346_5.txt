Over de samensteller Riet Wille

Riet Wille (Gent, 9 april 1954) is auteur van kinderboeken. Zij groeide op in een omgeving met bloemisten. Zo groeide haar liefde voor de natuur. Ze wilde iets met kinderen en studeerde logopedie. Ze schrijft nu kinderboeken voor beginnende lezertjes en kinderen met leesproblemen. De gedichten uit deze bundel heeft ze niet allemaal zelfgeschreven. Ze nam 4 zelfgeschreven gedichten en 7 raadsels en daarnaast bijna honderd gedichten van andere talenten en maakte deze mooie verhalenbundel.

De inhoud van dit mooie boek

Kinderen zijn vaak gefascineerd, verwonderd door de natuur. Hoe leuk is het om te spelen met steentjes, zand, takjes en schelpjes. We moeten best zuinig zijn op die mooie natuur.

In dit mooie boekje lees je gedichten over leuke onderwerpen zoals bloemen, bomen en de zee. Ook de seizoenen komen aan de beurt. Riet Wille heeft de gedichten samengesteld. En de illustraties zijn van Martijn van der Linden. Dit boek brengt een ode aan de schoonheid van de natuur.

Prachtige tekeningen en mooie gedichtjes sieren dit mooie boek

De cover is heel bijzonder en bevat heldere kleuren. Een soort eekhoorn dobbert met zijn houten bootje op zee. Langzaam vaart hij door het blauwe water. In zijn bootje heeft hij een mooie grote schelp.

In een mooi formaat hardcoverboek neemt Riet Wille ons mee, in de wereld van de gedichten over de natuur. Vier van deze rijmverhalen zijn van haar eigen pen. De andere zijn van diverse andere dichters.

Elk gedicht of aantal gedichten wordt voorzien van een prachtige tekening. Het zijn net schilderijtjes. Zo zie je een fietsende tijger, een pinquin in zijn ligstoel op het strand een racende koalabeer of een kikker die aan het vissen is.

Jij was de zee

Jij was de zee
en ik was het strand
Jij gaf me schelpen
En ik gaf je zand
En we golfden en we strandden
en we rolden en we stoven
en we schuimden aan de randen

En iedereen die dat zag
zuchtte en zei:
Ach, de zee en het strand,
wat een stel, wat een paar
wat zijn ze verliefd,
wat kunnen ze niet,
zonder elkaar!


Conclusie

Jij en ik is een prachtig prentenboek vol gedichten over de natuur. Met illustraties waar je helemaal blij van wordt. Het zijn stuk voor stuk kleine juweeltjes. Het boek is opgedeeld in diverse thema's rondom de natuur. Wat heel mooi is gedaan. Het boek Jij & ik is voor groot en klein en geeft uren leesplezier!

Het is een prachtig boek om elke keer in terug te kijken. Zeker van genoten!

Hartelijke groeten,
Annette Overvoorde
Birdy's Kids Blog
https://birdyskids.blogspot.com/2019/02/jij-ik-en-al-het-moois-om-ons-heen.html