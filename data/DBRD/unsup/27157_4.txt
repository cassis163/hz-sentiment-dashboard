Katarina Wennstam,neemt de lezer mee in de echte wereld, waar harde onderwerpen als mishandeling en prostitutie de laatste tijd vaak voorkomen. Besmet gaat ook over mishandeling en prostitutie, maar het speciale aan dit boek is, is dat het ook over de Zweedse wetgeving gaat. Deze wet zegt dat hoerenlopers gestraft worden en de hoeren zelf niet, wat ik absurd vind. Ook Katarina maakt haar mening hierover duidelijk in het boek.
Het boek gaat over Rebecca en Jonas Wahl, die het perfecte leventje lijken te leiden. Ze hebben 2 prachtkinderen, Emma en Oliver. Ze hebben allebei een succesvolle carrière, maar toch loopt niet alles zoals verwacht. Jonas wordt gevraagd om een rechtszaak te becommentariëren. Hij gaat hier, zonder al te veel overleg met zijn vrouw, op in want het kan voor hem alleen maar voordelen opleveren. Zon beruchte rechtszaak becommentariëren zou namelijk goed zijn voor zijn reputatie en carrière. De rechtszaak gaat over een illegaal bordeel, waar de eigenaars van zijn opgepakt. Voor dat de Zweedse televisie Jonas Wahl vroegen, wisten zij niet dat ook hij geregeld langs ging in het bordeel. Wanneer dit aan het licht komt, stort de wereld van Rebecca in. Rebecca wordt overmand door verdriet en woede, terwijl Jonas besmet is met naar de hoeren lopen.
Wanneer je begint met lezen, moet je even doorbijten. De structuur van het boek is in het begin niet zo duidelijk. Er worden vele korte verhalen verteld die door elkaar lopen. Eens je de verhaallijn hebt te pakken, ben je er mee weg en kan je niet meer stoppen met lezen.
Ook komen er op het einde van een hoofdstuk vaak spannende momenten aan, zoals bijvoorbeeld de ontdekking dat Jonas ook naar het bordeel gaat. Deze zorgen ervoor dat je wilt blijven verder lezen, totdat je het einde weet.
Toen ik de titel las, had ik een heel ander verhaal in mijn hoofd. Op aanraden ben ik er toch aan begonnen, en het is me ontzettend goed bevallen. Voor ik dit boek las, was ik helemaal niet zo voor de literaire thriller. Dit boek heeft mijn gedachten helemaal doen veranderen. De literaire thriller is helemaal niet zon saai genre, het is spannend en je wordt echt mee in het verhaal geslepen.
Ook de titel past bij het boek. Zoals ik al gezegd heb is Jonas besmet met naar de hoeren lopen, en hoeveel hij ook probeert, hij kan er niet mee stoppen.
Ook ik ben eigenlijk een beetje besmet geraakt met het genre en de auteur. Eén ding is zeker: Besmet van Katarina Wennstam is een aanrader!