Eindspel begint sterk met een prachtige beschrijving van een verschrikkelijke moord op een ouder echtpaar. Terwijl Maud Mertens en collega Niels en de rest van het team starten met het onderzoek, wordt je met vliegende vaart direct in het verhaal getrokken. Het onderzoek naar de moord loopt als een rode draad door het hele boek, en is op een verfijnde manier ingeweven. Telkens als je denkt dat de zaak naar de achtergrond verdwijnt is er nieuw informatie.

Terwijl Maud en haar team bezig zijn met het oplossen van de zaak, wordt je direct meegenomen in het leven van Kyra Slagter, ze is gelukkig met haar vriend Tom, maar duikt steeds verder in de vermissingszaak van haar zus. Ze maakt zich op voor een ontmoeting met Sarah, het ontsnapte ontvoerde meisje met informatie over zus Sarina. Wanneer Kyra in Engeland aankomt voor de ontmoeting met Sarah, slaat het noodlot toe. Sarah wordt opnieuw meegenomen. Wanneer Vincent Demsterwold wordt opgepakt wil hij alleen met Kyra praten. De manier waarop gaande weg het daderprofiel van Vincent wordt ontrafeld, de vraag of hij al dan niet alleen opereert, het beschrijven van de verhoorstrategieÃ«n, de tegenwerkingen van de Londense politie maken het een super spannend.

Gaande weg werken Maud en Niels ook aan de oude zaak Demsterwold. Het geeft een extra dimensie aan het boek dat Maud en Niels deze zaak vanuit een ander perspectief aanvliegen en dat de verbinding tussen beide zaken meer en meer duidelijk wordt. Dat de karakters van Maud en Niels ook verder uitgediept worden draagt bij aan compleetheid van het verhaal. Isa Maron heeft geen losse eindjes gelaten en zorgvuldig naast verschillende zaken ook de verschillende karakters van zowel de daders als de hoofdpersonen prachtig uitgewerkt.
De wijze waarop het verhaal uiteindelijk bij elkaar komt is super spannend en geloofwaardig.

Voor mij een vierluik dat zo beeldend en vlot is geschreven dat het vraagt om een verfilming. Voor mij 5 sterren als de moord waarmee krachtig werd begonnen vooral in het eindstuk een tikkeltje meer nog verweven zou zijn.