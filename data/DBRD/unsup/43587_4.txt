De titel Nobody is heel goed gekozen, dat merk je wanneer je een stukje leest van de cursief gedrukte gedeelten. Ik vind het verschrikkelijk om te moeten bevestigen dat het een goede titel is, het zou niet nodig moeten zijn dat dit verhaal geschreven moest worden.
Gelukkig heeft deze auteur dat op zich genomen, waardoor het met respect geschreven is.

In het boek wordt de spanning zorgvuldig opgebouwd, waarna er geen rem meer lijkt te bestaan voor de spanning in deze thriller.
Ongelooflijk, ik heb vaak moeten slikken en heel diep zuchten. Hoe bestaat het! Hier, in ons eigen
kleine kikkerlandje!
Ik kon de walging en de woede over wat ik las bijna niet onderdrukken! Het is beestachtig en heeft op sommige gedeelten niets menselijks meer.
Zeker omdat ik wist dat het boek op waargebeurde feiten gebaseerd is, schokt het verhaal nog meer.
Ontzettend goed van de auteur om dit onderwerp onder de aandacht van de lezer te brengen, het is tenslotte niet niks! Het gebeurt Ã©cht!
Het boek leest als een trein.

Ik ga natuurlijk niets over het verhaal vertellen, maar wel dit: ik had kippenvel op mijn armen, tranen in mijn ogen, een droge mond en een extra dag nodig om een recensie te kunnen schrijven.
Dat zegt genoeg, denk ik.

Ik kijk uit naar het volgende boek van Marelle Boersma.