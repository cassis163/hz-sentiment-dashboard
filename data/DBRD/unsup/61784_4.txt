Ik was tot voor kort niet geïnteresseerd in de boeken van Michel Houellebecq. Iets weerhield mij een boek te kopen en te lezen maar tijdens de ontmoeting van onze leesclub LZG was 'De kaart en het gebied' vermeld op onze lijst van 5. Er werd erbij gezegd dat het éen van de mooieren boeken is van Houellebecq. En later las ik op internet ook lovende recensies. Toen was mijn interesse gewekt en vond ik dat het tijd werd om de schrijver kennis te maken.

Het is een bijzonder verhaal, het verhaal van Jed Martin. Een succesvol kunstenaar die erg op zichzelf is. Zelfs schrijver Houellebecq komt voor in zijn eigen verhaal. In eerste instantie lijkt er of er weinig gebeurt in het verhaal. Maar schijn bedriegt. Behalve het verhaal van Jed Martin, wordt er (subtiel) kritiek geuit op de maatschappij en op eind van het verhaal is zelfs sprake van een toekomstvisie.

'De kaart en het gebied' is het type boek waar ik van hou. Een verhaal met verschillende laagjes, die ik op verschillende manieren kan lezen en intepreteren. Dit boek is het herlezen zeker waard. Want misschien kan ik het nog beter begrijpen en misschien ontdek ik een nieuw laagje.