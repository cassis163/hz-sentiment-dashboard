Het boek de Goden van Gotham van Lyndsay Faye speelt zich af in New York in de 19e eeuw. Faye geeft een kijkje in de wereld van toen, de schrijnende armoede, ziektes en het ontstaan van een politiemacht. En natuurlijk komt de immigratie ook aan bod, vooral van de Ieren.
Timothy en zijn broer Valentine Wilde wonen ook in de stad na het overlijden van hun ouders. Timothy is barman, verliest zijn baan echter door een grote brand en gaat werken als agent in Wijk 6.
Tijdens een surveillance door de wijk, komt hij het bebloede meisje Bird Dale tegen en begint een onderzoek naar wat zij vertelt. En dan komen er vreselijke gruwelijkheden aan het licht.
Faye beschrijft zeer gedetailleerd de omstandigheden, personen en gebeurtenissen. Het boek leest hierdoor niet snel, ook moet je je aandacht erbij houden. Er zijn vele lange zinnen. En dan raak je de draad wel eens kwijt.
Toch is het verhaal interessant, deze historische misdaadroman. En er is gedegen onderzoek gedaan naar de leefomstandigheden in 1845 en verder. Jammer dat het boek zo verzandt in ellenlange beschrijvingen en zinnen. Ik geef het 3 sterren, maar dit was absoluut hoger geweest als het Faye minder uitgebreid had geschreven.