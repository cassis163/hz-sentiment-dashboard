Ik maakte voor het eerst kennis met het boek Koudvuur op diens voorstelling in de Oude Koninklijke Gilde Sint-Rochus op vrijdag 12 augustus 2005. Daar las auteur Stefaan van Laere voor uit zijn boek. Wat ik te horen kreeg beviel mij wel. Nadien kreeg ik de mogelijkheid om het boek te kopen en persoonlijk te laten tekenen door van Laere. Toen ik op zoek ging naar een recensie, bleek deze niet zo positief te zijn over het boek. De recensent maakte gebruik van uitdrukkingen zoals: Koudvuur is het eerste boek van Stefaan van Laere dat ik mocht lezen en helaas moet ik melden dat het niet meegevallen is en het boek is grotendeels bijzonder lastig leesbaar door het slechte taalgebruik. Het was voor mij een uitdaging uit te vinden of deze niet echt lovende commentaar terecht was. Een recensie is immers de kritiek van één persoon, het is aan de lezer uit te zoeken of deze klopt. Aan de slag dus

Ik ben zeer enthousiast over dit boek. Ik vond de conversaties boeiend en herkenbaar, net als de personages. Het boek las zeer vlot en leidde tot een zeer bevredigend plot. Deze thriller bevat in mijn ogen alles wat een thriller moet bevatten: de nodige opbouwende spanning, een explosieve ontmaskering als hoogtepunt, personages die diepgaand zijn en boeiend, mooie uitdrukkingen en behoorlijke beschrijvingen,enz De woordkeuze is eenvoudig en tegelijkertijd heel treffend. Stefaan van Laere maakt hier op een heel voortreffelijke manier gebruik van up-to-date taal, zodat ook jongeren deze thriller wel zullen appreciëren. In tegenstelling tot wat de recensente Jannelies beweert, stoort van Laeres gebruik van engelse woorden mij helemaal niet,
integendeel, ik vind het heel herkenbaar. Het boek beviel mij wel en van het slechte taalgebruik heb ik niets gemerkt. Ik ervoer het boek eerder als een subliem verhaal en een aangenaam tijdverdrijf. Een aanrader!