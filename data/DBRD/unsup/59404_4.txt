Lieke Vallen is 17 jaar als ze in het bos wordt verkracht. Nadat zij het aan haar ouders heeft verteld, willen zij het in de doofpot stoppen. Lieke staat er tijdens de verwerking zo goed als alleen voor. Haar ouders vinden dat ze zich er overheen moet zetten en niet moet klagen. Vooral haar vader is een tiran en keurt alles wat Lieke doet af. Haar zus Odile is de enige die aan haar kant staat. Totdat ze haar vriend Arjan ontmoet, maar door deze relatie komt haar trauma nog meer boven water. Lieke is zwaar beschadigd.

Tussendoor schrijft Lieke in haar dagboek aan haar overleden tweelingzus Julia.

Het boek pakt vanaf de eerste bladzijde en je leeft meteen mee met Lieke. Zij bevindt zich in een emotionele en lichamelijke rollercoaster, dit voel je als lezer ook. Een verkrachting is echt een aanslag op een persoon.

Het boek is geschreven door een man en dat vind ik knap. Het verhaal bestaat uit veel vrouwelijke situaties. De verkrachting is gebaseerd op een echt gebeurde verkrachting, daar wordt je wel even stil van.

De cover past uitstekend bij het boek, want Lieke heeft rood haar. In het verhaal kom je ook achter de betekenis van de titel van het boek en deze is ook zeer toepasselijk.

Wel jammer dat in mijn boek paginanummer 310 blanco is, hierdoor mis je een stukje van het verhaal.