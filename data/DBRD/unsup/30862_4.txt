In het mooi vormgegeven jeugdboek. De grote verboden zolder ontmoet de lezer de jongen Eddie. Hij woont samen met zijn ouders in een huis dat grenst aan een school, waarvan zijn vader directeur is. Onverwacht komt een voor Eddie onbekend meisje, genaamd Linea, voor onbepaalde tijd bij hun wonen. Linea zegt overdags niet veel tegen Eddie, maar â€™s avonds laat neemt ze hem mee naar zolder. Daar maakt Eddie kennis met een geest. Hij stelt zich voor als Herr Johannes, de hoeder van de wind. Dit is het begin van een spannende reeks ontmoetingen. Herr Johannes brengt Eddie en Linea naar een betoverend deel op zolder; de witte kamer, maar waarom gaat Herr Johannes zelf niet mee naar binnen?

De grote verboden zolder is een spannend boek vol mysterie. Samen met Eddie en de geheimzinnige Linea rolt de lezer van het een in het andere avontuur. Het boek is mooi vormgegeven, heeft een indrukwekkend mooie harde kaft. Daar perfect op aansluitend zijn de blauwe teksten in het boek. Zelfs de illustraties, die je achterin het boek kunt vinden zijn in blauw tinten. Als leuk extraatje zijn achterin het boek ook de halve mislukte moppen van Herr Johannes voor je op een rijtje gezet.

De grote verboden zolder is een vermakelijk jeugdboek en leest gemakkelijk weg. Dat wordt tot in de late uurtjes lezen, want het boek laat zich echt niet zomaar wegleggen. Eenmaal begonnen wordt je meegezogen in het geestige verhaal. Een origineel avontuur met onverwachte wendingen, over het overwinnen van angsten en geloof in magie.