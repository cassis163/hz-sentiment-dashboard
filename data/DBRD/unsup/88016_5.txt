Dit boek kocht ik voor mijn neefje voor zijn zevende verjaardag. Het is een boek op AVI - E3 niveau. Ik heb het samen met hem gelezen en we hebben er vreselijk om gelachen. Niet leuk dat trol gepest wordt door twee jongetjes en dat hij valt, maar gelukkig krijgt hij een bril waardoor hij alles veel beter ziet en daarna zal hij de pesters waarschijnlijk wel te pakken kunnen krijgen. Een heel leuk boekje met heerlijke stoute woorden die je eigenlijk niet mag gebruiken (dikke drol) en lekker kliederig door de spuugsoep van de heks en de beestjes in de baard. Mijn neefje heeft er een leuke leeservaring mee gekregen en wil het boekje nog wel een keer gaan lezen, wat een goede oefening voor hem zal zijn. Ik beveel dit boekje van harte aan.