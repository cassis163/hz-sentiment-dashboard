Your one and only – Rani De Mondt

Over de schrijfster:
Rani De Mondt (1999) is een Vlaamse schrijfster in het YA-genre die dol is op alles wat glittert, bubbelende persoonlijkheden, notitieboekjes en uiteraard schrijven. Jong en een tikje eigenwijs heeft zij voor het Vlaams gekozen. Een van de vele avonturen die zij niet uit de weg gaat.

Achterflap:
Sarah Vriessens en haar vrienden zijn gewone tieners die gewone tienerdingen doen. Uitgaan, slapen, studeren, sporten, verliefd worden, beroemd zijn – en altijd in angst leven voor een onbekende die hen koste wat kost kapot wil maken.

Wanneer Sarah in een grote toneelproductie terechtkomt,
ziet ze al haar dromen uitkomen, maar ook haar grootste angsten. Iedereen is schuldig totdat het tegendeel bewezen is.

Sarah doet, samen met haar vrienden, haar best om haar reis
naar volwassenheid tot een goed einde te brengen.
Blijven de fouten uit haar verleden haar achtervolgen?

Your One And Only is een YA-thriller over passie, liefde, intriges en schijnheiligheid.

Mijn mening:
Your one and only is een pittige young adult die ook zeker voor volwassenen zeer geschikt is om te lezen.
Sarah en haar beste vriendin Antje zijn al jaren onafscheidelijk, ze hebben samen veel mee gemaakt en zijn nu zoekende naar hun eigen identiteit. Dit gaat met vallen en opstaan, dat Sarah speciale gevoelens heeft voor de broer van Antje maakt het er allemaal niet makkelijker op.
Tijdens de puberteit en alles wat daarbij hoort, in de vorm van grenzen opzoeken en verleggen, speelt er ook in het persoonlijke leven van Sarah veel wat haar leven beïnvloedt.
Het verleden heeft zijn littekens achter gelaten en het is de vraag of Sarah sterk genoeg is dit een plekje te geven.
Wanneer er in de vriendengroep vreemde gebeurtenissen plaats vinden en Sarah het idee krijgt dat iemand het op haar gemunt heeft voel je de spanning onder je huid kruipen.
Ik voelde de gejaagdheid en de angst letterlijk over me heen komen, hierbij tot het laatst afvragend in hoeverre de gedachten van Sarah met haar op de loop gingen.
De personage van met name Sarah vind ik beregoed neer gezet, je wordt als lezer mee gezogen in de gedachten van een meisje dat de grip op zichzelf kwijt dreigt te raken.
Tot het einde toe blijf ik als lezer in onzekerheid over de afloop van dit spannende verhaal.
Buiten de spanning voelde ik ook het verdriet en de machteloosheid die bezit kunnen nemen van slachtoffers, maar ook zeker van de mensen rondom deze slachtoffers die zich geen raad weten met hen om te gaan.
Vooralsnog zou liefde alles moeten overwinnen, maar er zijn grenzen.
De schrijfstijl van De Mondt is prettig, de Vlaamse stijl sprak mij juist wel aan, af en toe een zinnetje wat in mijn ogen niet klopte maar dat stoorde niet echt.
Ik heb enorm van Your one and only genoten en zal het ook zeker aanbevelen aan jongeren die het aan kunnen zo’n heftig boek te lezen, want heftig vond ik het wel.
Een zeer goed debuut wat zeker smaakt naar meer.

Originaliteit: ****
Schrijfstijl: ***
Leesplezier: ****
Psychologie: ****
Plot: ****
Spanning: ****

Your one and only is voor mij afgerond 4 sterren waard!
Bianca