Een heerlijke feelgood roman met een kerstsfeer. Elly Koster weet je altijd weer te charmeren met haar omschrijvingen van de natuur in Noorwegen. Ook in dit verhaal ontbreekt het daar niet aan. Een boek om in weg te dromen en om in no time uit te lezen. Goed neergezette personages, vooral Caro vind ik realistisch neergezet in het leven. Ik geef dit boek 4,5* omdat er net iets teveel "wonderen" gebeuren, maar dat is mijn persoonlijke mening.

Caro en Jurjen een verliefd stel, totdat hij een time-out nodig heeft en vertrekt naar Noorwegen. Na 10 maanden heeft Caro nog steeds niks vernomen en gaat zelf op onderzoek uit. In Noorwegen krijgt ze harde feiten te horen wat Jurjen betreft, maar Twan (Jurjen's beste vriend die van alles op de hoogte was) en die haar achterna reist maakt weer iets goed. Daarnaast blijkt het gezin waar Caro opgegroeid is niet te zijn wat ze denkt.

Zal Caro ooit de liefde van haar leven vinden? En kan ze omgaan met de nieuwe ouder in haar leven? Ik ben zelf niet zo'n feelgood roman lezer, maar dit boek heeft me verrast en kan ik zeker aanraden.