Anja Felliers is geboren op 31 augustus 1971 in Belgisch Limburg. Op 11 jarige leeftijd is ze haar moeder verloren en ze nam zich voor daar ooit een boek over te schrijven. Dat was de start van haar schrijverscarriere. In eerste instantie een young adult schrijfster maar inmiddels ook succesvol als schrijfster van thrillers.

In dit boek volgen we Sylvie alleenstaand moeder en succesvol fotomodel en presentator van een populaire talksshow. Sylvie is nuchter, praktisch en haar zus is wat meer spiritueel gevoelig. Sylvie is haar moeder verloren, zelfmoord maar haar lichaam is nooit gevonden. De vraag is of zij wel echt zelfmoord heeft gepleegd, is ze wel echt dood. Psychologe Kathleen Verlinden helpt haar om het mysterieuze anomieme telefoontje dat ze kreeg in de talkshow goed te verwerken en een goede moeder te zijn voor haar bijzondere dochter.

Het was een enorm spannend boek, de spanning wordt heel goed opgebouwd en de ontknoping is uiteindelijk heel erg verrassend, die zag ik niet aankomen. Er is een hype ontstaan rondom het boek achter gesloten deuren maar persoonlijk vond ik dit boek meer spanning hebben. Jammer dat het zo stil is rondom dit boek.

Ik ga zeker de andere boeken van Anja Felliers lezen, als die net zo spannend zijn dan heb ik nog heel wat lekkere uren genieten voor de boeg.