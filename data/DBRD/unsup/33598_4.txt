Grace is mooi, elegant en kan geweldig koken.
Jack is advocaat, knap en rijk.
Samen lijken ze het perfecte stel.
Maar waarom is Grace alleen te zien in gezelschap van Jack en nooit alleen?
Gaat er iets schuil achter dit schijnbaar perfecte huwelijk?

BA Paris is van Frans-Ierse afkomst, opgegroeid in Engeland en woont momenteel in Frankrijk.
Achter gesloten deuren is haar debuut en is een grote hit in Engeland.

Door de lay-out en de redelijk korte zinnen kun je makkelijk en snel doorlezen.
De hoofdstukken zijn verteld vanuit het oogpunt van Grace en verdeeld in heden en verleden wat het boek afwisselend en spannend houdt.
Zonder te verzanden in allerlei psychologische termen en omschrijvingen weet BA Paris de verhoudingen
tussen Jack en Grace treffend te omschrijven.
Verrassend wordt het verhaal niet, ook de plot is voorspelbaar. Dat doet aan het boek echter geen afbreuk,
er is continue een prettige lichte spanning aanwezig.

Gezien het inlevingsvermogen en de meelevendheid van vrouwen zal dit boek meer vrouwelijke dan manlijke
lezers aanspreken.