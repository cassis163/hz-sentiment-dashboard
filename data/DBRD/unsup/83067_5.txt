Ik vond Het laatste offer een heerlijk boek om te lezen.Een echte pageturner,moeilijk om weg te leggen! Een verhaal dat je pakt! Een typische Simone van der Vlugt.
Nou lees ik tot mijn verbazing dat ze er van wordt beschuldigd, dat ze Dan Brown zou willen nadoen, met De Da Vinci code. Een beetje flauw! Ik weet dat dat absoluut niet het geval is! Simone is heel erg geïnteresseert in geschiedenis, en de mysteries die daar vaak bijhoren.
En ze weet er ook heel veel van af. Dat deelt ze graag met haar lezers ( 9 historische jeugdboeken). Ik vind die beschuldiging dan ook niet terecht.
Ik vind de boeken van Dan Brown ook lekker om te lezen, maar in Het laatste offer zit naar mijn mening veel meer diepgang. Brown sleurt je in duizelingwekkende snelheid mee door zijn verhaal, maar van de personages krijg je weinig hoogte. Simone van der Vlugt kruipt in de huid van haar personages en geeft ze een karakter. Heel knap! Dat vind ik ook vooral het geval bij Birgit. Haar relatie met betrekking tot haar ouders en altijd zieke zusje wordt op een gevoelige manier beschreven, met veel emotie en diepgang, en weeft zich als een rode draad door het verhaal,ook een beetje tussen de regels door. Maar degenen die het boek in "sneltreinvaart" hebben gelezen, zal dit wellicht zijn ontgaan.
Simone heeft ook weer heel veel tijd besteed aan de research voor Het laatste offer. Op alle plaatsen die ze in het boek beschrijft is ze zelf geweest. Daardoor krijg je als lezer een haarscherp beeld op je netvlies van alle plaatsen en gebeurtenissen die Simone beschrijft.
Dat het begin zich afspeelt in de binnenstad van Alkmaar vind ik erg leuk. Ik ben zelf een Alkmaarse, en zie alles dus helemaal voor me. Zoals de achtervolgingen over de kaasmarkt en door het Waaggebouw. Hartstikke leuk! Heel goed en herkenbaar beschreven. Wat ik ook heel goed vond was de spanningsopbouw in het boek, en de plotselinge wendingen in het verhaal. Heel verrassend!En dat maakt hem ook zo lekker om te lezen.
Met Het laatste offer bewijst Simone haar veelzijdigheid als auteur. Na De reünie en Schaduwzuster een heel ander genre in de literatuur voor volwassenen. En het is haar op het lijf geschreven!