Hoe de bij haar vleugels kreeg van Susan Carol McCarthy is een roman dat zich afspeelt in zuiden van Amerika. Het is geschreven door de ogen van de 12-jarige Reesa en verteld over de gebeurtenissen in een stad nadat de Ku Klux Klan een jonge, zwarte man vermoord. Deze man is een vriend van de familie en het zet een hoop gebeurtenissen in werking.
Het boek leest vlot en makkelijk, maar toch had ik iets meer van het boek verwacht. Ik vond het iets te simpel geschreven, ik werd niet in het verhaal gezogen. Dit ondanks het feit dat het op waargebeurde feiten is gebaseerd en het zeker de potentie had kunnen hebben om veel indruk te maken.
De flashbacks vond ik erg mooi beschreven, de onderlinge vriendschap wordt hierin echt heel duidelijk verteld. Maar de problemen en de angst die na de moord ontstonden ( bleven wat mij betreft iets te oppervlakkig en hier en daar wat langdradig. Toch geeft het een goede inkijk in het leven in de tijd waarin de Klan nog erg actief was.