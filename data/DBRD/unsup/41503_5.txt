Audrey heeft last van een sociale angststoornis, haar oudste broer is verslaafd aan een online videospel, een moeder die alles gelooft wat er in de Daily mail staat, een vader die zijn jongere jaren maar al te graag weer herbeleeft en als laatst het lieve jonge broertje die alles gelooft wat je zegt. Dit gezin heeft veel te verduren samen. Een gezin waar jij van mee mag genieten !

Audrey heeft van haar psycholoog de opdracht gekregen om haar leven te filmen alsof het een documentaire is. Dit is voor Audrey al een hele uitdaging omdat ze het moeilijk vind met mensen te praten of in de ogen te kijken. Daarom draagt ze ook altijd haar zwarte zonnebril. Tot op een dag de vriend van haar oudste broer langs komt en haar helpt om er weer bovenop te komen.

Het boek ‘’Niet te filmen’’ is een boek vol humor, ondanks dat het een heftig onderwerp is. Humor liefde en gelukkig einde. Een super leuk boek wat je niet wilt wegleggen!