Zomer 1985. Door een vreselijke gebeurtenis ligt Johannes vriendje Henrico in coma. Hij is waarschijnlijk zijn geheugen kwijt, en Johanne is bang dat hij zich niets meer herinnert van haar, en van hun tijd samen.

Die tijd samen begon een paar maanden eerder, op de dag waarop Johanne met haar moeder en broertje Paulie vanuit Utrecht verhuisde naar Warsum, een klein dorp in het oosten van het land. Als ze 's avonds patat haalt in de plaatselijke snackbar en daar Henrico ontmoet, weet ze dat ze verloren is.
Op cassettebandjes - in de hoop dat die Henrico's geheugen opfrissen wanneer hij wakker wordt - vertelt Johanne Henrico over de lange, broeierige zomer die volgt. Vanaf die eerste blik in de snackbar tot aan die afschuwelijke dag waarop...

Mijn mening:

Op de omslag zie je een casettebandje. Vond de titel er eerst niet bij passen maar zodra je het boek gelezen hebt, klopt het helemaal.
Het gaat over Johanne, die een casettebandje opneemt voor haar vriend Henrico, die in coma ligt na een ongeluk. In het verhaal omschrijft ze alles wat er zich heeft afgespeeld en wat er zich nog afspeelt. Ze hoopt hiermee, dat als hij weer ontwaakt, dat hij zich alles kan herinneren.
Ik moest eerst wel wennen aan al die namen maar al lezende kom je er achter wie nu precies wie is en welke rol ze spelen bij Johanne.
De rol van broertje Paulie en buurman Lomme zijn ook vrij aanwezig in het boek. Beide zijn dol op bijen en komen zo ook met elkaar in contact. Wel is er iets mysterieus aan buurman Lomme .
Zo blijkt het ongeluk van Henrico ook niet zomaar een onngeluk. Je leest over onmacht, jaloezie en verraad
Het verhaal is mooi en duidelijk geschreven en heeft een heel verrassend einde.
Ik geeft het 3 sterren