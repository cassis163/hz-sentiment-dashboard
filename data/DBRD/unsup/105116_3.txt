In dit boekje krijg je een korte geschiedenis van al Sylvia's katten door de jaren heen te lezen. De meeste aandacht is er voor Sylvia’s huidige katten. Het verhaal wordt vertelt aan de hand van stukjes die eerder in de krant verschenen.
De stukjes zijn leuk en grappig om te lezen, maar omdat ze niet bedoelt waren om samen in een boekje te verschijnen heb ik het idee dat ik stukken van het verhaal mis.
Ik had van te voren verwacht meer over haar kat Lola te weten te komen, en ze wordt inderdaad in stukjes genoemd, maar dan meer aan de zijlijn.
Het boek is aangevuld met foto's van Lola en Siepie en die zijn heel leuk om te bekijken vooral door het bijschrift.
Dan staan er achterin het boek nog wat stukjes over katten in het algemeen en over dieren uit Artis met daarbij nog wat foto’s van dieren in Artis, die gek genoeg niet allemaal terug komen in de stukjes.

Eindconclusie is dat het een boekje is dat prettig is om te lezen voor tussendoor. Het boekje is het lezen wel waard, maar doordat ik verwacht had meer over haar katten te weten te komen ben ik toch lichtelijk teleurgesteld.