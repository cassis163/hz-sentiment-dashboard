Dit boek mocht ik lezen voor de thrillzone leesclub!

In een snel tempo worden er verschillende mensen vermoord. De manier van moord is bij elk slachtoffer anders en in eerste instantie is er ook geen link tussen de slachtoffers te vinden. Behalve dan de speelkaart die bij elk slachtoffer wordt achtergelaten, met een datum erop. Een serie moordenaar is aan het werk. Hoe kiest hij zijn slachtoffers en waarom een speelkaart? Voor Rani Diaz en haar team de zware taak om deze zaak snel op te lossen. Ook priv√© heeft Rani Diaz weer het nodige te verduren.

Dit is alweer het achtste boek wat Sterre Carron heeft geschreven in de Rani Diaz serie. Nadat ik Indra en Gotcha had gelezen keek ik weer erg uit naar dit boek. Het verhaal begint direct spannend, een moord wat in eerste instantie een zelfmoord lijkt. En al snel volgen er meer moorden.
Het perspectief wordt afgewisseld tussen dader en Rani Diaz, wat een mooie kijk op de gedachtes van de moordenaar geeft en wat zorgt dat de spanning blijft.
De hoofdlijn van het verhaal is erg boeiend en zorgt ervoor dat je blijft lezen in het boek. De verhaallijnen van Rani Diaz zelf beginnen en beetje ongeloofwaardig te worden. Hoeveel kan een mens meemaken en waarom altijd negatief en nooit eens iets positiefs voor haar. Ik heb niet zoveel met het personage Rani Diaz en dat is jammer.
Ook las dit boek moeizaam, had ik bij andere boeken geen problemen met het Vlaams, bij dit boek vroeg ik me vaak af het nou Vlaams was of dat de zin gewoon erg raar liep. Regelmatig moest ik een stukje even overlezen, en dit haalde echt de vaart en het plezier uit het verhaal voor mij.
Ook stonden er behoorlijk wat fouten in het boek. Elk half jaar een boek uitgeven is natuurlijk mooi voor de fans maar de kwaliteit is toch ook erg belangrijk. Misschien toch wat meer aandacht besteden aan de tekst!
Al met al is de hoofd verhaallijn erg goed maar de bijzaken maken het boek een stuk minder leuk. Daarom 3 sterren van mij.