Boeiend verhaal, niet zozeer door de martelingen die de informatiehandelaar uitvoert maar meer door de mens zelf. Het verleden van het personage blijft in het begin van het verhaal in het duister waardoor je als lezer nieuwsgierig word. Verder in het verhaal word duidelijk wat er in de jeugdjaren van Geiger gebeurt is waardoor je met hem meeleeft en dieper in het boek wilt duiken om de uitkomst van het gebeuren te weten te komen. Ook de andere karakters in het boek boeien, inclusief de kat! Kortom, het boek grijpt je.

Uiteindelijk gaat het boek mijns inziens niet zozeer over het manipuleren, wat de titel en omschrijving me in eerste instantie doen vermoeden, maar over hoe de mens in elkaar steekt en wat bepaalde beslissingen, en ervaringen uit het verleden te weeg kunnen brengen. De martelingen zijn voor mij niet te gruwelijk weergegeven, ze halen eerder een beetje de vaart uit het verhaal en het is dus maar goed dat de karakterlijnen intrigerend zijn want anders was het boek al aan het begin stilgevallen.

Eigenlijk hoop ik op een vervolg!