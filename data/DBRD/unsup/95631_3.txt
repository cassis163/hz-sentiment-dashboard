Het boek begint eigenlijk best goed en de eerste helft is zeker goed te noemen. Een spannende zoektocht waarna het verhaal erg plotseling omslaat. Opa en kleindochter gaan plotseling dood en dan volgt er een wat langdradig tweede deel met hier en daar wat spanning. Het geheel gaat eigenlijk teleurstellend naar het einde waar het boek dus ook gewoon stopt. Nee de eerste helft van het boek had echt een betere tweede helft verdiend. Dat maakt het nog geen matig verhaal en daarom toch drie sterren, ondanks dat de titel "behoorlijk goed" misschien iets te veel is maar "matig verhaal" toch ook weer iets te weinig.