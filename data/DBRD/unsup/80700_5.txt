Raf word mishandeld en misbruikt door zijn vader en genegeerd door zijn moeder.
Hij wil gemaakt worden door de Ath'vacii zodat hij dit een halt toe kan roepen en zijn leven in eigen handen kan nemen.

Iedereen die mij kent weet dat ik boeken over vampieren uit de weg ga. Van de deprimerende boeken van Stephenie Meyer tot de langdradige van Anne Rice.
Maar toch heb ik altijd hoop gehad dat er ergens een boek zou zijn over vampieren dat mij zou boeien en meetrekken.

En toen kreeg ik een boek van Sophia Drenth in mijn handen gedrukt. Die kaft! Zo ontzettend mooi, liefde op het eerste gezicht, maar weer over vampieren. Ik heb hem in de kast gezet om me mentaal voor te bereiden deze ooit te gaan lezen.

Maarja toen won ik Kleine Moordenaar. En Qreative Minds wilde graag in ruil voor het boek een recensie.
Nu was ik toch verplicht om te gaan lezen. Ondertussen erg nieuwsgierig want ik zag Sophia's boeken vaker voorbij komen en de recensies waren goed.

Ik heb Kleine Moordenaar met frisse blik gelezen en ik moet zeggen dat het Sophia Drenth gelukt is om mij te overtuigen.
Dit kleine boekje bevat een immens verhaal. Ik was ook echt een beetje zielig omdat ik dacht dat er 140 pagina's waren. En na 114 hield het ineens op.

Het is namelijk geen standaard vampierenverhaal!
Eindelijk iets nieuws waar ik zo op had gehoopt.
Ik moest en wilde ook echt verder lezen omdat het zo spannend was.

Sophia heeft een lekkere schrijfstijl. En wat ik nog meer waardeer is dat ze recht door zee is. Er worden geen woorden vervangen door minder harde opties.

Alles word zo beschreven dat het voelt alsof je door die steegjes loopt. En alsof je je in de Victoriaanse tijd bevind. Voor iemand die beeldend denkt is dit prettig.

De personages zijn goed uitgewerkt. Ik kon me echt voorstellen wie ze waren en hoe ze eruit zagen.
Ik was vooral onder de indruk van Meg'aa. En ik hoop meer over haar te weten te komen in andere boeken.

En uiteindelijk ga je je aan Raf hechten. Wat hij ook doet en wat er ook gebeurd, als lezer blijf je hopen dat zijn wens uitkomt. En ben je trots dat hij zo blijft vechten om zijn doel te behalen.

Ondanks dat het niet continue over de Ath'vacii, de vampieren gaat, is er bij mij nieuwsgierigheid ontstaan. Ik denk dat dit het opstapje is wat ik nodig had om het volgende boek van Sophia op te pakken.
En dat ga ik ook zeker doen!
Want nu mòèt ik weten hoe het allemaal verder gaat.

Klein Moordenaar krijgt van mij 5 sterren.
En dank je wel Sophia Drenth, dat je mij hebt kunnen overtuigen dat er vampierenverhalen zijn die ik echt moet lezen.
Ook voor mensen die niet van vampieren houden, pak dit boek op. Het zal je verrassen!.