John Lawton blijft op hoog niveau doorschrijven.
Er is op dit moment bijna geen auteur, die beter met de mix van geschiedenis - thriller - politiek - en spanning kan omgaan. Misschien komt Philip Kerr in zijn buurt. Zoals in al zijn boeken is de beschrijving van een bepaalde interessante periode in de (Engelse) historie van de 20e eeuw het uitgangspunt. In vertaling mogen we al genieten van de Blitz in 1941 (In Dienst Van Churchill).
In Black Out is de vooravond van de invasie in 1944 de achtergrond, van 1956 (De Lijfwacht) en van 1963 (Oneerbare Verdiensten).
In zijn thrillers, alhoewel Lawton ze zelf liever niet in deze categorie onderbrengt, keren regelmatig dezelfde figuren terug. De politieman van Russische afkomst Frederic Troy is de groeiende rode draad in deze serie. In de chronologie van de verschillende Engelse perioden neemt dit personage een steeds grotere rol in. Eerst als beginnend politieagent Fred Troy in Blue Rondo (Fleshwounds, zich afspelend in 1959) en als brigadier in In Dienst Van Churchill, maar meer naar "onze" tijd toe, wordt hij toch meer de spil van deze serie en stijgt hij ook op de ladder van Scotland Yard.
De milieuschilderingen zijn haast sociologisch gedaan, maar die flitsende beschouwingen over delen van de verschillende klassen in Engeland voegen alleen maar meer toe aan het gevoel van authenticiteit tijdens het lezen. Ook humor ontbreekt niet, en de 'helden' en 'schurken' zijn allemaal mensen van vlees en bloed, waardoor men zich snel kan inleven. De prijzen van Ross' laatste boeken in het Nederlands liggen rond de tien euro, dus omgekeerd evenredig aan de hoge kwaliteit. Nu nog wachten op Blue Rondo en zijn allernieuwste: Second Violin!((Wenen en London 1938). Er is ook nog een soortgelijk boek van hem verschenen in 2002, dat zich afspeelt in de USA in 1969 (Sweet Sunday).