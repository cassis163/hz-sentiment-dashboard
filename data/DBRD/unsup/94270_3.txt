Dolf Jansen is cabaretier en loper. Hij is graatmager en loopt veel, heel veel. Na het lezen van dit boek besef ik pas hoeveel, zowat alle dagen. Hij is ook niet slecht, maar is net niet de topper die hij wil zijn. Ik denk dat zijn reguliere job het hem onmogelijk gemaakt heeft op de topper te zijn. Toch heeft hij mooie tijden neergezet.

In zijn boek vertelt hij allerlei anekdotes die met lopen te maken hebben. Het heeft wel iets bevlogens moet ik zeggen. Zelf loop ik ook en tijdens het lezen van dit boek heb ik zelf een heel goede 10 km gelopen, waarin ik mijn tijd op de 1 km, 1 mijl, 5 km en 10 km aanzienlijk verbeterd heb. Betekent dat dat ik nu snel ben? Nee, hooguit dat er nog een heel stuk progressie mogelijk is. En dat ik niets voorstel in vergelijking met Dolf. Maar ik loop en heb er plezier in, daar gaat het om.