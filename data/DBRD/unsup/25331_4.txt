Als Ebrahim als vluchteling uit Iran in Nederland aan komt, heeft hij de overtuiging dat hij gaat wonen in een land zonder onrecht, omdat Nederland een democratie is. Hij komt iets wat bedrogen uit, maar het is wel de start van de idealist om onrecht uit de wereld te krijgen. Zijn overtuiging zegt hem dat hij daarbij moet beginnen bij jonge kinderen. Na een fietsvakantie in China, krijgt hij in juni 2011 het idee om met een bootfiets over de wereld te trekken.

Zo`n beetje iedereen verklaart Ebrahim voor gek, daar begint ook direct het boek mee. De binnenkant van de cover staat vol met quotes van vrienden. Gelukkig verklaart niet iedereen hem voor gek en sluiten er steeds meer mensen aan bij zijn idee. Er wordt een bootfiets ontwikkelt en steeds meer sponsors sluiten zich aan in alle vormen. Op 22 November 2014 in Dakar, Senegal is het zover. Ebrahim gaat in zijn bootfiets de Atlantische oceaan oversteken.

Op een fantastische speelse manier doet Ebrahim in De Oceaanfietser verslag van de drie jaar van voorbereiding en de uiteindelijke reis. Om Ebrahim te kennen, beschrijft ook zijn eigen verleden in Iran, in een gezin met liberale ouders, wie hun kinderen stimuleerden om voor hun ideaal te gaan.

Het boek De Oceaanfietser is geen moment saai, door middel van verschillende manieren, zoals dagboekvorm, social media berichten, krantenartikel, email-conversaties, foto`s, quotes van Ebrahim en vrienden/bekenden, thema-artikelen. De 120 bladzijden lees je in een mum van tijd. Mooi zijn de laatste paar bladzijden met zijn "supporters" zoals Ebrahim ze noemt. Allemaal op hun eigen manier betrokken bij realiseren van Ebrahim`s droom. Heel mooi zoals zij een podium hebben gekregen in het boek.

Als Ebrahim ergens voor gaat, dan gaat hij er ook vol voor. Minister van Verkeer en Waterstaat Melanie Schultz onthult de bootfiets en Ebrahim doopt de bootfiets direct Melanie. Het ideaal van Ebrahim spat van de bladzijden af, je wordt er als lezer als het ware mee besmet. Zijn drive leidt hem door alles heen, zelfs als midden op de oceaan zo`n beetje iedere vorm van communicatie onmogelijk is. Heel erg mooi en inspirerende om de Oceaanfietser te lezen. De wereld heeft meer mensen zoals Ebrahim nodig, wie weet komt Ebrahim`s droom dan uit: geen onrecht meer in de wereld.