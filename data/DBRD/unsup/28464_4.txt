Dan Brown Oorsprong.

Zo langzamerhand is het concept van de boeken van Dan Brown wel bekend. Ook de hoofdpersoon Robert Langdon komt steeds weer terug. Er is weer een geheime code, er is weer achtervolgingen en ontsnappingen aan de politie en de ‘dader’ in die zin stelt het boek je niet teleur. Toch brengt het boek ook wat nieuws, een code bestaande uit letter een stuk tekst en geen cijfers met optellingen, maar letters deze keer en het gaat deze keer meer om moderne kunst. In de andere boeken ligt de nadruk meer op het ontcijferen van de code, dat vond ik hier minder van belang leek het wel.

Het boek vertelt het verhaal van de ontdekking van Edmond Kirsch. Voor hij zijn ontdekking over de oorsprong van het leven bekend kan maken wordt hij vermoord. Robert Langdon en de verloofde van de kroonprins van Spanje Ambra Vidal, tevens goede vriendin van Edmond Kirsch, gaan samen opzoek naar de code die nodig is om de presentatie van Edmond Kirsch vrij te geven. Ze worden hierbij geholpen door een computer/robot. Het is een heerlijk spannend boek een echte Dan Brown die heel wat dingen overhoop haalt, heel wat heilige huisje sneuvelen door dit boek. Toch heeft het boek mij niet van mijn geloof afgehaald, maar juist versterkt. Denk dat er altijd een theoriën zullen blijven bestaan die het bestaan van God proberen te ontkrachten, maar ook deze theorie komt daarbij niet in de buurt.

Ik heb genoten van het boek omdat het aan de verwachtingen voldeed die ik vooraf had. Ik was bij de boeklancering en heb genoten van de uitleg over de kunstwerken. Door deze presentatie en doordat ik tijdens het lezen de kunstwerken ging op zoeken via internet ging het boek nog meer leven. Bij de lancering was daar een aanzet toe gegeven en ik ben daar mee verder gegaan, dat was echt een toevoeging en op die manier kan je ook langer genieten van je boek.

Ik vond het niet zijn beste boek, maar heb me prima vermaakt met het boek en tijdens de unieke lancering van het boek in Amsterdam. Daarom 4 sterren.