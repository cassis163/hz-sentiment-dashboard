De achterzijde van deze prachtige hardcover (met ijsblauw leeslint) vermeldt onder andere : Koen D'haene (Wevelgem, 1964) schreef eerder zes jeugdromans , o.m. Gek van een eiland (2010) en De oversteek (2014). IJs is zijn eerste spannende roman voor volwassenen.
De flaptekst lijkt ook een zeer spannend boek te beloven, een belofte die niet helemaal waargemaakt wordt. Het boek, geschreven in het Vlaams, leest makkelijk en prettig en het is leuk en onderhoudend.
Sommige elementen hadden beter uitgewerkt mogen worden maar toch zeker een prima debuut voor boeken voor volwassenen.

De vlotte en veelvuldige wisseling van perspectief en tijd schept (na enige gewenning) duidelijkheid in het verhaal.

Het is niet snel duidelijk hoe het allemaal in elkaar zit zodat het boek tot het einde blijft boeien.