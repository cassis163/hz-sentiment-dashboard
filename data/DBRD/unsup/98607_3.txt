Nina wil met haar twee kinderen en haar vriend de kerstdagen door brengen in Florida. Iets waar ze allemaal zin in hebben. Dan komt dochter Charlie niet opdagen en al snel beseft Nina dat haar dochter waarschijnlijk onvrijwillig verdwenen is. Ze krijgt weinig hulp van politie, familie en vrienden omdat deze allemaal in de veronderstelling zijn dat Charlie wel op zal komen dagen. Nina gaat zelf overal op zoek en doorstaat allerlei emoties van kwaadheid, angst, waanhoop en machteloosheid. Doordat zij iedereen gaat ondervragen die iets met Charlie te maken heeft. Ze komt er op die manier achter dat haar dochter niet de mens is zoals zij haar kent, maar iemand die met geheimen rondloopt. Haar zoektocht voert haar over het hele eiland heen.

Het verhaal rond de verdwijning van Charlie en de zoektocht door Nina beslaat nog geen hele dag. Dit komt tot uiting in de opzet van het boek: er zijn geen hoofdstukken. Het is een verhaal aan een stuk.

Het is een goed opgezet verhaal waarbij de gevoelens van de moeder op een unieke manier op de lezer worden overgebracht.
Niet het beste boek van dit schrijversechtpaar, maar wel een goed boek.