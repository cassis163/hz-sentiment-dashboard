De zevende zoon is het verhaal van Thomas die de zevende zoon van een zevende zoon is . De moeder van Thomas trouwde bewust een zevende zoon zodat zij Thomas kon baren. Een zevende zoon van een zevende zoon heeft speciale gave om dingen te zien die door andere niet worden gezien. Thomas is voorbestemd om in de leer te gaan bij de geestenjager. Een geestenjager verdient zijn geld met het beschermen van mensen tegen de wezens van het duister. Thomas is de laatste leerling en gaat in de leer om zijn gave te ontwikkelen en het vak te leren.
Het verhaal van De zevende zoon had me vanaf de eerste bladzijde in de ban en wist dit vast te houden tot de laatste pagina. Het verhaal ontwikkelt zich continu en staat vol van spanning. Tijdens het lezen wordt je steeds nieuwsgieriger naar het verdere verloop van het verhaal en door continu nieuwe wendingen van het verhaal blijf je doorlezen. De spanning is voelbaar en straalt kracht uit.
Ondanks dat het oorspronkelijk is geschreven voor de jongere lezer kan je ook als volwassenen je helemaal laten meeslepen. De schrijfstijl is jong, vlot en krachtig. Ik heb me volledig in de personages kunnen inleven en voor mijn gevoel groeide ze tijdens het verhaal zoals ook het verhaal groeide.
Ik kijk uit naar de volgende delen en vooral hoe het verhaal en de personages zich gaan ontwikkelen. Tijdens het lezen werd het me al snel duidelijk dat dit verhaal verfilmd moest worden en dat dit gebeurd is verbaasd me dan ook niet.