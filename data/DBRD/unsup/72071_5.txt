James Herriot, het pseudoniem van Alf Wight, is net afgestudeerd als dierenarts en het is moeilijk om werk te vinden. Hij komt uit Schotland en solliciteert naar een baan als dierenarts in Thirsk, Yorkshire. Na een bijzonder ontvangst wordt hij aangenomen door Siegfried Farnon. Samen gaan ze in de praktijk werken, soms bijgestaan door Tristan Farnon, de jongere broer van Siegried. Tristan is jong, soms onverantwoordelijk en dit levert vaak ruzie op tussen de gebroeders. James voelt zich er ongemakkelijk bij, maar voor de lezer is het komisch om te lezen. Maar her belangrijkste in dit boek zijn de dieren: koeien, varkens, honden, katten etc. James voert met liefde zijn beroep uit en dit spat ook van de pagina’s af. De verhalen zijn vaak vrolijk, maar ook wel verdrietig. James krijgt met allerlei soorten mensen, dieren en situaties te maken. Sommige mensen zijn erg zuinig en willen de dierenarts het liefst niet laten komen, sommige mensen zijn achterdochtig, maar de meeste mensen zijn vriendelijk. De meest opvallende persoon is Mrs. Pumphrey met haar hondje Tricky Woo, een “deftige” pikenees. James wordt de lijfarts van Tricky Woo en hij wordt al gauw tot “oom Herriot” gedoopt.
James wordt verliefd op Helen en de lezer volgt de belevenissen op het liefdespad van James.
Het leven van een dierenarts op het platteland van Yorkshire in de jaren ‘30 van de 20e eeuw is hard. Maar James Herriot schreef met zoveel liefde over zijn leven, werk en omgeving dat er een bijna sprookjesachtige sfeer heerst in zijn boeken.
James Herriot is zijn hele leven dierenarts gebleven. Hij schreef zijn belevenissen op en zijn vrouw spoorde hem aan om te schrijven. Dat resulteerde in een aantal boeken. Aan de hand daarvan werd een televisieserie gemaakt die wereldwijd werd uitgezonden. In 1997 stierf James Herriot. Maar zijn nalatenschap is groot. Inmiddels is er een bezoekerscentrum over James Herriot en het beroep in Yorkshire geopend,