Als kind had ik twee boeken die ik verslond en gek op was: "Kruistocht in spijkerbroek" en "Ronja de roversdochter" van Astrid Lindgren. Ik geef toe dat ik van beide dames hun oeuvre verslonden heb en dat ze mijn favoriete jeugdauteurs zijn en blijven.
Het boek dat ik hier bespreek, is ouder dan mezelf, maar nog steeds actueel. Ik heb het meermaals gelezen en blijf het zalig vinden. Het verhaal is meeslepend, boeiend geschreven en de personages zijn zo echt, dat je er meteen mee meeleeft.
Ik blijf nog steeds met 1 vraag zitten: wat met die middeleeuwse jongen die in de 20ste eeuw terechtgekomen is? Dat is het enige minpunt van het boek, of ik had stiekem gehoopt dat dit een ander boek ging worden.
Dit is gewoon een boek dat je moet lezen. Voor mij puur jeugdsentiment en ik ben blij dat kinderen die in de 21ste eeuw geboren zijn, het nog kunnen waarderen.