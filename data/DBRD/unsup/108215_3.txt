Middagzwemmers, zo wordt het sperma genoemd, geproduceerd in de middag door een donor waarna het bij de de ontvanger wordt ingebracht.

De twee hoofdpersonen: Charlie een opnameleider bij een kookprogramma op tv en Sanne: een carrièrevrouw op de Zuidas. Bij hun eerste ontmoeting antwoordt Charlie op de vraag van Sanne wat of haar ambities zijn: “Ik wil graag moeder worden.”
Sanne houdt zich daar helemaal niet mee bezig, die is net begonnen bij een bedrijf en haar ambitie is om daar verder te groeien en een kind past daar niet bij.

Ze starten een relatie en al snel komt de vraag van Charlie hoe ze ouders zullen kunnen worden. Ze doen uitgebreid onderzoek naar hoe ze willen dat hun donor een rol gaat spelen in het leven van hun toekomstige kind. Waarbij het voor Sanne een uitstelpoging is en dat gebruikt om het gestructureerd aan te pakken. Charlie daarentegen wil meer spontaan een donor zoeken en zou zelfs tevreden zijn met een anonieme donor.

Het zoeken naar de juiste donor verloopt langzaam en jaren later zijn ze nog even ver, de relatie begint er onder te lijden en Charlie twijfelt aan de goede bedoelingen van Sanne, terwijl de laatste zich steeds meer in een hoek voelt gedreven en kribbig reageert.

Charlie zoekt troost bij een vorige vriendin en als dat bij Sanne bekend wordt verbreekt ze de relatie en verdwijnt naar Noorwegen voor een belangrijke klus. Beide vrouwen hebben nu de tijd en de rust om te kijken naar hun eigen rol in het mislukken van hun relatie.

Het verhaal wordt afwisselend door Charlie en Sanne verteld zodat je als lezer meer informatie hebt dan de hoofdpersonen zelf en dan wordt duidelijk dat er aan de communicatie tussen de beide vrouwen nogal wat mist en dat wordt in de loop van de tijd steeds meer. Duidelijk is dat de liefde niet ontbreekt maar ze raken elkaar wel kwijt. Het eerste deel over de relatie en de miscommunicatie over wel of geen kind en het zoeken naar de donor is het grootste deel van het boek en is af en toe humoristisch.

Het laatste deel waarin ze weer toenadering zoeken tot elkaar en de oplossing, die ze vinden, gaat in mijn ogen te snel. Ook daar is er weinig communicatie en blijft Charlie de twijfelaar en is Sanne de doorzetter met een onverwacht slot.