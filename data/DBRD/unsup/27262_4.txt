Ik ben dol op New Adult en heb er inmiddels al heel veel (van verschillende auteurs) gelezen. Ik kon dan ook echt niet weigeren toen ik de kans kreeg het boek alvast te lezen voor het uit kwam.

Stilte begint met meer vragen dan antwoorden. Wie is die 'rare' Archer en waarom praat hij niet? Wat is het geheim van zijn tante en hoezo heeft zijn neef een dubbele agenda?
Langzaam maar zeker ontdooit Bree de vreemde jongen wiens beste openingzin is dat hij de poort op een kier laat staan als teken dat ze welkom is en blijkt hij helemaal niet zo raar te zijn als de dorpelingen denken. (Zijn oom wel... Maar dat is een ander verhaal haha.)

Onbekend maakt onbemind en een knip en scheerbeurt verder is hij een hunk zoals ze horen te zijn in New Adults, met een blokjesbuik (acht,ik wist niet eens dat dat mogelijk was...) en een lichaam om van te kwijlen.
Doordat Bree, (op de vlucht voor haar eigen problemen) met haar vader communiceerde via gebarentaal kan zij als enige met Archer 'praten.' En komt het verhaal pas echt op gang en vliegt het met een razend tempo op een paar spannende ontknopingen af.

De typisch amerikaanse setting doet het goed, bijpersonages zijn uitgediept genoeg om interessant te blijven (op de twee zussen na....) en het verhaal boeit. Genoeg seks, en hoewel ik Bree soms kinderachtig vond reageren, in haar woordkeuze, paste het wel bij haar en was het niet storend. Beeldende beschrijvingen en een prettige stijl en wat o zo belangrijk is: levensechte personages waar je je in kunt inleven. Ik had echt te doen met Archer-van-zeven-jaar-oud in de flasbacks dus ook die zijn ontzettend goed geschreven.

Ik vloog als een raket door de laatste paar bladzijdes heen . 350 pagina's en in een dag uit. Ik hoop dat er nog meer 'Mia' komt want als dit een debuut is, dan ben ik benieuwd wat er nog komt....

Jammer dat het begin zo traag op gang komt anders had ik het 5 * gegeven.