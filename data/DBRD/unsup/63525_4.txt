Michiel Smit -Gameboy

Dit boek laat je kennismaken met de wereld en het leven van iemand, die verslaafd is. Je kunt het vaak niet aan mensen zien, maar ze zitten vreselijk in de knoop en het lijkt alleen maar erger te worden. Zeer aangrijpend verhaal.

Michiel krijgt een gameboy als hij nog op de basisschool zit. Hierdoor gaat de gamewereld voor hem open. Hij gaat steeds meer gamen, kan er niet mee ophouden. Zijn sociale leven zakt in en zijn relatie met zijn ouders is aan het afbrokkelen. Hij probeert er steeds weer mee te stoppen. Hierdoor gaat hij meer sporten en meer sociaal doen, maar hij is de grip op de realiteit totaal kwijt. Hij zakt in een ernstige depressie en niemand ziet het aan hem.

Dit boek gaat over eenzaamheid, gevoelens, jezelf verliezen en kracht. Het heeft mij diep geraakt en leest echt vlot. Het leest als een waargebeurd verhaal en dat is het ook. Echt knap, dat je jezelf zo bloot durft te geven als auteur!

Dit boek laat je heel goed zien wat een verslaving met je hersenen doet. En vanuit het oogpunt van de verslaafde zelf, is dat toch een origineel beeld.

En het kan best dichtbij komen. We hebben allemaal wel eens uren zitten gamen, maar wij konden het loslaten op een moment. Voor mijzelf begon de computer wereld ook met een gameboy.
Als je in de jaren 80 bent geboren, kun je veel dingen herkennen. En je gaat jezelf nu afvragen of techniek tegenwoordig ook niet verslavend is. Want kun jij je losrukken van je telefoon?
Ik geef het boek 4****