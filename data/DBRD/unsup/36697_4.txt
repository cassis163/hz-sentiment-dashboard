Normaal gesproken hou ik eigenlijk niet zo van feelgood of chicklits, maar Vallen van Jackie van Laren wilde ik door de overtuigende recensies toch proberen. En ja hoor, ze hadden gelijk; heerlijk dit boek! Je kunt alleen maar hopen ook een keer zo ontzettend tot over je oren verliefd te worden (en wederzijds uiteraard!). En clichés? Ach, in elk romantisch liefdesverhaal komen toch clichés voor? Helemaal niet erg, ik werd er blij van. Je leeft mee met de hoofdpersonen, maar ook de bijrollen zijn leuk en interessant. Het boek is in een prettige stijl geschreven en elke keer wilde ik toch nóg een hoofdstuk lezen. Het volgende boek Opstaan ga ik binnenkort ook zeker lezen.