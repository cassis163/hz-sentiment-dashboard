Hou je mond heb ik jaren geleden gelezen, maar reden genoeg om het boek nu jaren later nog eens te herlezen.
Ik ben het type lezer dat het verhaal ongeveer onthoudt, maar je niet in detail terug kan vertellen wat er gebeurd is. Naja kan ik wel als het niet te lang geleden is, maar na jaren is het toch behoorlijk weg gezakt. Dat maakt dat er voor mij weer veel nieuwe en grappige momenten in het boek zitten.

Zoals ik in eerdere reviews al geschreven heb, is Sophie Kinsella één van de schrijfsters waar ik standaard het nieuwe boek van koop. Haar humoristische manier van schrijven komt bij dit boek ook weer heel erg naar boven. Tijdens het lezen zit je regelmatig met een enorme lach op je gezicht en heel soms betrap ik mezelf er op dat ik ook hard op zit te lachen.

Hou je mond! is een aanrader voor wie een heerlijke feelgood chicklit wil lezen. De humor zal je zeker goed doen!