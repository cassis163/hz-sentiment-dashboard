Met "ik ben nummer vier" heeft Pittacus Lore een boek geschreven wat zomaar een nieuwe bestseller in Nederland kan worden.
Jongeren, kinderen, ouderen zullen in de ban raken van de avonturen van John Smith.

Samen met zijn beschermheer Henri is hij één van de negen overlevende die de verwoesting van de planeet Lorien hebben overleefd.
Ze zijn naar de Aarde gevlucht maar moeten constant waakzaam blijven voor de Mogadoren, de vernietigers van hun Moederplaneet.
Drie voorgangers van John Smith zijn al dood, hij is de volgende

Pittacus Lore, volgens Uitgever Bruna, een Ouderling van Lorien aan wie het verhaal van de Negen van Lorien is toevertrouwd, heeft een spannend verhaal geschreven in een herkenbare omgeving.
Hij heeft de leefwereld van John Smith waarbij langzaam de Erfgave tot ontwikkeling komen heel menselijk gemaakt door zijn vriendschap met Sam en de ontluikende liefde voor Sarah.
In de schoolse wereld van Ohio wordt John gevolgd door de trouwe viervoeter Bernie.
Pittacus Lore voegt buitenaardse aspecten toe aan " Ik ben nummer vier" door de wonderlijke krachten die worden geopenbaard. Hij verteld heel levendig over het verleden van de planeet Lorien en schetst een gevaarlijk en onvoorspelbaar beeld van de Mogadoren.

In zijn boek "Ik ben nummer vier" schrijft Pittacus Lore: "De gebeurtenissen in dit boek zijn echt". Het ergste kan gevreesd worden want November 2011 verschijnt: De kracht van zes.