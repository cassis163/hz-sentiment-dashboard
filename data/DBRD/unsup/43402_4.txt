Toen ik aan het boek begon stond ik er helemaal blanco in, had er nog geen andere recensies van gelezen en ook nog niemand anders over gehoord. De beschrijving sprak mij wel aan, vond het wel een uniek concept, naja uniek ik heb De 100-jarige man die uit het raam klom niet gelezen maar dacht laat ik eens buiten mijn comfortzone een kansje wagen, zal het boek goed bevallen zijn?

Het verhaal gaat over de 81 jarige (hoe kan het ook anders) Frank Derrick, die na de dood van zijn vrouw alleen woont met zijn pokerface kat Bill, zoals hij hem zelf graag noemt. Hij heeft hele gesprekken met zijn kat en komt amper buiten het liefste blijft hij alle dagen in bed en wanneer hij zijn tijd niet in bed doorbrengt kijkt hij graag naar allerlei films, Frank is namelijk een zeer grote filmfanaat en vergelijkt in het boek heel veel situaties en mensen met acteurs of scenes uit een film. Nadat Frank aangereden is door een melkbus, zit hij nog meer aan huis gekluisterd dan hij in eerste instantie zat, hij heeft een hersenschudding een gebroken arm en een gebroken middenvoetsbeentje. Aangezien hij daardoor alle rust moet nemen, neemt zijn dochter Beth welke in Amerika woont met haar gezin, iemand uit de thuiszorg aan die twaalf weken lang elke maandag langs zal komen. Frank denkt meteen dat hij een kenau van een vrouw binnen krijgt dus haalt hij heel zijn woning overhoop, tot zijn grote verbazing krijgt hij de aardige en meegaande Kelly in huis. Langzaam aan begint Frank een affectie te ontwikkelen voor Kelly en kijkt zelfs naar haar bezoekjes uit. Frank komt weer wat meer buiten, komt wat vaker bij zijn goede vriend Smelly John(geeft namelijk iedereen een bijnaam), en gaat met veel plezier naar de kringloopwinkel waar hij meer geld uitgeeft dan hij daadwerkelijk heeft maar ach wat maakt het uit denkt Frank.

Ik dacht in eerste instantie voordat ik aan boek begon dat er niet veel gaande zou zijn in het leven van Frank, maar wat werd ik terug op mijn plek gezet nadat ik aan het boek begon, meteen werd ik in het verhaal gezogen, met duidelijke en vlotte zinnen neemt de auteur je mee in het leven van Frank Derrick, en het is totaal niet saai. Door alle belevenissen en grappige, humoristische gebeurtenissen en uitspraken heb ik er zeer van genoten, het leest als een trein en wanneer je het boek uit hebt, denk je bij jezelf ik wou dat het boek dikker was, ik wilde graag weten hoe het verder zou gaan met Derrick, en je wordt niet teleurgesteld de auteur J.B Morrison werkt aan een vervolg eentje welke ik met veel plezier zal lezen. Ik kijk er naar uit.