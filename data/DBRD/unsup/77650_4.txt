Mirjam Hildebrand heeft in 2017 haar eerste young adultboek uitgebracht onder de naam Voorlopers. Op haar website schrijft ze dat ze heeft meest trots is op haar jeugdboek, waar Voorlopers natuurlijk bijhoort.

Nadat Voorlopers enorm goed ontvangen is door het lezerspubliek, heeft Mirjam Hildebrand niet stil gezeten. In 2018 verscheen deel 2 onder de naam Voorlopers - De kracht van velen.

De kracht van velen is een vervolg op Voorlopers, waarin het levensverhaal van Emma centraal staat. Emma is een meisje dat, samen met de gemeenschap van Precursor, voorloopt op de evolutie.

In deel 2 verlaat Emma Nederland om samen met de andere voorlopers te gaan wonen in Precursor. Eerder dan verwacht moet ze afscheid nemen van haar moeder, omdat enkele voorlopers ernstig ziek zijn. Daarom moet Emma deelnemen aan een ritueel om opgenomen te worden in de gemeenschap en daardoor voor bescherming kan zorgen. Helaas worden er steeds meer mensen ziek en het lijkt erop dat de hele gemeenschap uiteen valt en verdwijnt.

Hildebrand heeft ervoor gezorgd dat er een goede spanning in het boek zat. Dit heeft ze gedaan door goede tijdswisselingen (vertraging en versnelling). Wanneer er mensen ziek werden versnelde ze de tijd, waardoor je als lezer een klein beetje informatie kreeg, maar net niet genoeg om het mysterie op te lossen.

Ik vond het heel mooi om te lezen hoe Hildebrand het mysterie heeft uitgedacht en op welke manier de voorlopers tot de oplossing kwamen. De oplossing was niet vanzelfsprekend, waardoor je als lezer geboeid blijft tot het einde. Ik denk dat tieners dit boek daarom ook gaan waarderen. Er zit een vleugje fantasy in het boek, enkele gebeurtenissen, zoals de verliefdheid van Emma en Alex, kunnen echt gebeurd zijn en de spanning in het verhaal, zorgen ervoor dat je het boek wilt uitlezen tot het einde. Ik denk dat dit verhaal tieners enorm aanspreekt, omdat het past binnen hun interesses. Hildebrand heeft dit enorm goed gedaan.

Ik vond het wel jammer dat er minder stil gestaan werd bij de liefde tussen Emma en Alex. Ik merk dat veel tieners fantasy leuk vinden, maar het ook een toegevoegde waarde vinden wanneer er persoonlijke groei bij een hoofdpersonage te lezen is. Ze kunnen zichzelf dan met de personage identificeren. Ik denk dat een verliefdheid en een daarbij behorende relatie goed kan passen.

Kortom; een goed doordacht verhaal waar tieners geen genoeg van zullen krijgen -denk ik. Hildebrand schrijft enorm plezierig en vlot wat het lezen gemakkelijk maakt. Ik hoop dat er een vervolg komt op dit boek, waarin de liefde tussen Alex en Emma meer vorm zal gaan krijgen.