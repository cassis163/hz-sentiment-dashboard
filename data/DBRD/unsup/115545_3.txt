Als je een spannende roman zoekt, voldoet het boek zeker aan je verwachtingen maar een thriller kan ik het niet noemen.
Allende gebruikt lange zinnen waar je misschien even aan moet wennen. Maar juist omdat ze zo uitgebreid alles omschrijft, leer je alle karakters erg goed kennen en kun je je voorstellen hoe de omgeving waarin ze zich bevinden eruit ziet.
Ik vond het een boeiend boek, maar echt bloedstollend spannend vond ik het ook op het einde niet.
Je maakt kennis met Indiana Jackson en de mensen waarmee ze leeft en liefheeft en de mensen die ze ontmoet in haar werk als aroma-therapeute.
Haar dochter Amanda houdt zich bezig met Ripper, het spel op internet waarin ze samen met haar grootvader en andere spelers moorden probeert op te lossen die gepleegd zijn in San Francisco,
dit tot ongenoegen van haar vader die hoofdrechercheur is.
Als Amanda ontdekt dat de moorden die de Rippergroep onderzoekt met elkaar verbonden zijn,
wordt duidelijk dat de moordenaar zich dicht in de buurt bevindt.
Omdat er veel personages beschreven worden in het boek, heb je als lezer nog even iets te raden over wie nou de moordenaar is.