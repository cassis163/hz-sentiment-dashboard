Dit is een autobiografisch verhaal over een nichterig jongetje dat in de jaren 90 en 00 opgroeit in een dorp in Noord-Frankrijk en de mishandelingen en vernederingen die hij daarbij moet verduren.

Vooral de achterlijkheid en de armoede van het dorp is schokkend: tandenpoetsen is een overbodige luxe, respect krijg je door iemand op zijn bek te slaan of door een grote bek te hebben & slechte cijfers te halen. Zelfs rond 2008 is een trainingspak met daarboven een dikke gouden schakelketting en daaronder een t-shirt met de afbeelding van een wolvenkop zeer gewaardeerde kleding.

Een deprimerend verhaal, maar goed geschreven en vol sterke observaties.