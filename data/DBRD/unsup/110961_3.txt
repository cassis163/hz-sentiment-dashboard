Een spannend boek waarbij ik in het begin wel wat moeite had om in het verhaal te komen. Toen ik er op een gegeven moment inzat las het goed weg als je het boek niet weglegde. Als ik het boek wel weglegde moest ik wel iedere keer weer even terugbladeren waar ik was gebleven. Door de vele personages moest je je hoofd er goed bij houden. Het verhaal nam mij helemaal mee naar Ierland en ik was zelf ook aan het speuren wie het gedaan kon hebben. Helaas zat ik er naast maar dat maakt het boek alleen nog maar beter. Vooral het plot was erg spannend en dat noodzaakt mij om het volgende deel ook weer te gaan lezen. Helemaal niet erg, want de schrijfster zet een goed verhaal op papier wat ontzettend spannend is.