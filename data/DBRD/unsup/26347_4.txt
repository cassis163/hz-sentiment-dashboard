Door een mislukte actie is rechercheur Elvira Selas gedwongen haar carrière als undercoveragente te beëindigen en tijdelijk van de radar te verdwijnen. Na een jaar in de Spaanse zon keert ze terug naar de Nederlandse politie, waar ze een laatste kans krijgt op de afdeling Zware Criminaliteit.
De zaak waarmee ze start is een raadselachtige dubbelmoord. Het eerste slachtoffer wordt aangetroffen zonder tong, het tweede mist een pink. Op beide plaatsen delict wordt een rouwkaart met een Latijnse tekst gevonden. Is Nederland in de greep van een seriemoordenaar?

Persona is de debuutthriller van Soraya Vink en ze neemt je vanaf de eerste pagina’s mee in het leven van Elvira Selas. Na één jaar keert ze terug in Nederland en geeft haar oude baas, Van Beek, haar een nieuwe kans. Er zitten wel voorwaarden vast aan deze kans. Zal Elvira de kans pakken of trekt haar oude leven toch te veel.

In Persona blijkt de lijn tussen het politieleven en een crimineel zijn erg dun. De familieband is in beide erg belangrijk maar waar kiest Elvira voor. Is de bloedband belangrijker of blijft ze haar partner trouw? Soraya Vink neemt is soms op poëtische wijze mee in het leven van Elvira. De liefde voor Spanje komt terug in elk hoekje van het verhaal en de details zijn zo beeldend beschreven. Het voelt alsof je naast Elvira loopt omdat jezelf de plekjes ook bezocht hebt. Dit geeft het debuut echt een meerwaarde en zorgt ervoor dat je door wil lezen.

Er is door Soraya Vink veel research gedaan en dat komt het verhaal alleen maar te goede. Persona is een thriller die je niet snel loslaat. Elvira gaat in je systeem zitten en ze weet je vast te houden in elke stap die ze zet. En als ze klaar is met haar verhaal. Dan ben je als lezer nog niet klaar met haar. De kracht van haar “persona” hoop ik in de toekomst weer te mogen ervaren.

Het originele verhaal, de snelheid en een plotwending die je als een verrassing ervaart maakt Persona een must-read. De sterke personages, de beeldende beschrijven van acties, het onderzoek en de omgeving van Elvira maken Persona een top-debuut die je deze winter niet mag missen.

Persona krijgt van mij 4 sterren