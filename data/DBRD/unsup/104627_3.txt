Ik heb een beetje een dubbel gevoel bij dit boek. Het is zeker een bijzonder schrijnend, hartverscheurend verhaal, je begrijpt gewoon niet dat er zulke monsters bestaan die hun kind dit aan kunnen doen. En dan die moeder, het is toch ongelofelijk dat zij de liefde van haar man belangrijker vind dan die voor haar kind, ik als moeder kan dat niet bevatten. Toch stond de schrijfstijl van het boek me een beetje tegen. Ik vond dat er teveel andere dingen in verteld werden die er niet toe deden, persoonlijk had ik het verhaal mooier gevonden (zover dat kan met zo'n onderwerp) als het wat minder als een roman verteld zou worden, dus op een meer non-fictie manier. Maar het blijft een aangrijpend verhaal.