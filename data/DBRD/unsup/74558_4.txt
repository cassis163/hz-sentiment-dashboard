Wat als je een wonder voor je neus ziet gebeuren... Je leeft halverwege de jaren negentig en je ziet Facebook op het scherm van je nieuwe monitor – met bijbehorende computer, natuurlijk. De Facebookpagina laat je leven – inclusief foto’s – van vijftien jaar laten zien. Dit gebeurt Emma, die via haar buurjongen Josh een floppydisk in handen krijgt die toegang verschaft tot de toekomst. Emma denkt dat Josh een loopje met haar neemt, maar als ze allebei beseffen dat wat ze zien écht de toekomst is, wordt de situatie penibel. Emma en Josh realiseren zich dat ze en machtig programma in handen hebben. Echter: wat Emma ziet, bevalt haar niet en ze doet er alles aan om haar toekomst te veranderen. Maar Josh is juist heel tevreden met wat hem te wachten staat, maar hij is bang dat Emma’s acties ook zíjn toekomst zullen beïnvloeden…

‘The future of us’ heeft een origineel plot. Het is interessant te lezen over “tijdreizen” en het als het ware voorspellen van de toekomst middels een medium als Facebook. Hoewel het al dan niet lid worden of blijven van Facebook anno 2018 een hot item is, is dat het ook voor Emma. Daarnaast geeft het vaak de indruk van ‘Back tot he future’, want de sfeer van eind vorige eeuw staat vast en wordt duidelijk weerspiegeld. Het is duidelijk wanneer het verhaal zich afspeelt. Dit maakt de plot sterk. Daarnaast is de plot uitgebreid, want er worden dingen benadrukt als de sloomheid van computers toentertijd en hoe het downloaden van CD-rom in zijn werk ging. Hoewel je als lezer uit de jaren negentig of juist ’00 komt, proef je toch dat nostalgische terug in de plot.

De opbouw van personages Emma en Josh verdient een compliment. Hoewel Emma een groter aandeel voor de plot met Facebook heeft, laten de auteurs Josh zeker niet onder sneeuwen. De balans is netjes uitgewerkt voor beide personen. Allebei worden ze in hun waarde gelaten met hun eigen meningen en opvattingen over de computer en de computerkunsten. Buiten de goede balans die tussen Emma en Josh balanceert, is er ook een goede indeling wat betreft de afwisseling tussen het Facebook-issue en het dagelijks leven. Josh en Emma gaan gewoon naar school, zoals iedere andere tiener. Echter maken ze buiten schooltijd nog iets bijzonders mee met de computer. Hoewel ze niet altijd op even vriendelijke voet met elkaar leven, gaan ze toch met elkaar om. Ook hun onderlinge band veranderd. Kortom: het is ontzettend knap dat, hoewel het kijken in de toekomst met behulp van Facebook toch echt het hoofdonderwerp van ‘The future of us’ is, wordt de wereld eromheen er ook bij betrokken.

Helaas is het einde niet volkomen passend bij de rest van het boek. Het einde en de afronding van het Facebookavontuur is abrupt. Er wordt snel een slot en een conclusie op het avontuur geplakt, zodat de levens van Emma en Josh snel verder kunnen gaan. Maar dit is jammer. Er had meer naar dit einde toe kunnen worden geleefd, zodat het einde passender en geloofwaardiger werd. Abrupte eindes zorgen voor schuringen bij de lezer. De lezer valt opeens uit het ritme van het verhaal en moet zich in bochten wringen om de plot en de boodschap nog te begrijpen. De puzzelstukjes zullen op het einde gevoelswaardig in elkaar moeten worden gestampt, want een geleidelijk einde is er niet naar genoegen.