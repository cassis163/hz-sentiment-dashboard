Na al eerder kennis te hebben gemaakt met de boeken van Almar Otten met Lineke Tesinga in de hoofdrol (De afstammeling en Blauw goud) heb ik echt uitgezien naar dit derde boek van hem met Lineke en Laura. Mijn conclusie is dat het het wachten waard is geweest. Ik vond het boek weer spannend en het plot werd goed opgebouwd. Er zat wel een klein minpuntje in, vooral aan het eind maar dit gaat meer over de vraag waarom Lineke nalaat iets door te geven aan de politie en dat wil ik hier niet vermelden om spoilers te voorkomen. Ik hoop dat we in de toekomst nog wat meer boeken kunnen verwachten met Lineke en Laura. Ik kijk er in ieder geval weer naar uit.