Het boek
Dan en Greg zijn collega’s. Beide mannen zijn getrouwd én trouw aan hun echtgenotes. Althans...tot het moment dat zij samen een conferentie bezoeken en daar ’s avonds twee aantrekkelijke jonge dames ontmoeten.

De overduidelijke interesse van de dames én de drank die rijkelijk vloeit verzoorzaken dat de heren letterlijk en figuurlijk ‘in de verleiding’ komen om het avontuur aan te gaan. Amanda en Sarah, de echtgenotes van de heren, zijn tenslotte ver weg en zullen daar nooit achter komen. Maar is dat wel waar?

Visie van de recensent
Wanneer je op zoek bent naar een ontspannend boek met een –op het oog- weinig diepgaand onderwerp, dan is ‘Vertrouw me’ een prima keuze!

Schijn bedriegt echter, het thema lijkt oppervlakkig, maar Bullen maakt dat meer dan goed door zijn vlotte, humorstische schrijfstijl én het feit dat het thema –ontrouw- belicht wordt vanuit mannelijk en vrouwelijk perspectief. Vooral dit laatste maakt het boek tot een verrassing. Het plot is de kers op de taart!

Over de auteur
Mike Bullen (13 januari 1960) is scriptschrijver van het Britse televisie-kijkcijferkanon Cold Feet, dat in meer dan dertig landen is uitgezonden en vele prijzen heeft gewonnen. Mike Bullen woont met zijn vrouw en twee tienerdochters in Sydney. Vertrouw me is zijn eerste roman.

Uitvoering
Handzame pocketuitvoering van 384 pagina's.
Uitgever: The House of Books