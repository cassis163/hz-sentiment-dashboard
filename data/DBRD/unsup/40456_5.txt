Dit boek is het debuut van schrijfster Morgan Blade (pseudoniem van Meaghann Baeken)
Het gaat over de 16 jarige Imogen Parker, in de zomervakantie krijgt ze ineen een brief uit het buitenland, aan haar gericht. Ze is toegelaten op een kunstschool in Griekenland, waar niemand ooit van heeft gehoord. Imogen denkt eerst dat het een grap is en heeft er geen zin in, maar al snel wil ze toch weten wat er zo bijzonder is aan die school. Ze vertrekt naar het Griekse eiland Helikon.
Als ze in Helikon aankomt, valt ze van de ene verbazing in de andere. Ze sluit vriendschap met Kaida, de tweeling Aeon en Milo, Lexi, Drake, Cera, Damian en Harper.
Met zijn negenen ontdekken ze dat er een mysterie hangt rondom de school. Het is iets magisch, mysterieus en eeuwenouds. Ze worden meegesleurd in een spannend avontuur vol magie. Enkele weken later wordt Helikon aangevallen door wraakzuchtige sirenen, als er niks gebeurd zal het de ondergang van Helikon zijn. Maar de negen vrienden blijken over bijzondere gaven te beschikken, die ze kunnen gebruiken om de sirenen te verslaan.
Je maakt als eerste kennis met Imogen, je leert haar goed genoeg kennen om je in haar te kunnen verplaatsen. Ook de andere hoofdpersonen leer je kennen. Het leukste personage vind ik Aeon en de minst leuke Cera. Ook Epps en Jura, twee van de andere personages vind ik erg leuk.
Je wordt vanaf de eerste bladzijde nieuwsgierig naar de rest van het verhaal, het leest lekker vlot. Het is een Young Adult fantasy vol magie, mysterie, avontuur en herkenbare personages. Er zit ook humor en romantiek in.
Het boek doet me denken aan een mix tussen de Harry Potterverhalen en de Romina Russsel Zodiakserie. Ik hou er van.
Het plot van het verhaal is zeker niet voorspelbaar. Er komen nog meer delen in deze serie, ik kijk daar al rijkhalzend naar uit.