Het regent, het regent….de pannetjes worden nat.
Nina kijkt uit het raam en verveelt zich. Dan krijgt ze een idee! Als ze haar paraplu mee naar buiten neem, dan wordt ze niet nat. Uit vier parapluutjes kiest Nina de regenboogparaplu. Samen met haar vriendjes heeft ze veel pret in de regen. Maar dan rukt een windvlaag de paraplu uit Nina’s handen. Ontdek in dit prachtige prentenboek waar het regenboogparapluutje naar toe waait.
Wat een mooi verhaal, zo herkenbaar voor kinderen. Zij vinden het heerlijk om buiten in de regen te lopen en in plassen te spetteren. Vaak nemen ze een parapluutje mee om maar niet nat te worden. Buiten moeten ze deze goed moeten vasthouden want anders neemt de wind hun parapluutje mee.
In Nina’s parapluutje ontdekken kinderen dat Nina verdrietig en ongerust is wanneer haar parapluutje wegwaait. Daarna verandert haar gevoel wanneer ze ziet dat een jongen haar parapluutje vindt en hier heel gelukkig mee is. Nina gunt hem de regenboogparaplu… want zij heeft thuis nog drie paraplu’s. Dit is tevens een prachtige inleiding om met kinderen in gesprek te gaan over delen en blij zijn met wat je hebt.
De illustraties van Daniëlle Schothorst zijn geweldig. Tegen een blauw-groene achtergrond valt het regenboogparapluutje meteen op. Daarnaast is aan de gezichten van de kinderen goed te zien hoe ze zich voelen: verveeld, blij, geschrokken en verbaasd.
Nina’s parapluutje een prachtig verhaal om met iedereen te delen!