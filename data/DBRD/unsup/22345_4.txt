Dit boek las ik zonder al te veel verwachtingen. Het blijkt een fijn begin van een serie te zijn. De rest van de boeken wil ik zeker ook gaan lezen.

Ik was verbaasd dat de schrijver een man blijkt te zijn. Misschien kwam het deels ook door de naam die bekt als 'J.K. Rowling', maar zeker ook door de schrijfstijl.

Waar gaat het boek over?
Het is eigenlijk een heel standaard boek. Seriemoordenaar is lekker aan het moorden en detective Helen Grace, met moeite om mensen dichtbij te laten komen en moeizaam verleden, lost dat uiteindelijk op. Met wat spanning en wat variatie in de moorden hier en daar. Het duurt natuurlijk even voordat Helen de verbindende factor vindt tussen alle slachtoffers.

Er zitten wat afleidende zaken in het boek. Er wordt een keer een naam verkeerd gebruikt (er wordt Helen geschreven in plaats van Hannah) en er wordt verwezen naar een hij als een zij bedoeld wordt.
Het is geen extreem spannend boek, maar wel een voldoende prettig verhaal om te lezen. Ik vind Helen een leuk personage en haar collega's vind ik ook leuk. Ik ben daarom benieuwd hoe het verhaal verder gaat.