De cover sprak me aan. Vier deuren, even verschillend als de vier vrouwen die achter die deuren wonen: Stacey, Beth, Melissa en Gaby. Al vanaf hun studietijd waren ze bevriend. Alle vier waren ze succesvol.
Dan nadert de midlife crisis: Stacey wordt ontslagen, de zoon van alleenstaande moeder Melissa zoekt en vindt contact met zijn vader en diens gezin, de vriendin van de lesbische Beth laat haar in de steek en de kinderen van Gaby groeien op en krijgen hun eigen ideeÃ«n. Ook haar man is niet altijd gelukkig als huisman.
De vrouwen werken hard. En altijd. Ook zij ontdekken, dat het leven van een werkende vrouw zijn eigen problemen kent. Dat mannen misschien anders behandeld worden in dat werkende bestaan, maar ook, dat vrouwen anders reageren in bepaalde situaties. Willen ze wel zo doorgaan?
De vriendschap van de vier dames staat onder druk door al deze persoonlijke problemen.

Nadat ik het boek had meegenomen uit de bibliotheek las ik wat recensies. Bijna allemaal niet zo positief. Ik las het boek echter met plezier. De schrijfstijl was prettig, het verhaal waarheidsgetrouw en boeiend. Je kon je goed inleven in de problemen van de vier dames en hun families.