Als Julia er achter komt dat ze bedrogen is door haar man pakt ze haar boeltje bij elkaar en moet snel op zoek naar woonruimte. Bij de woningbouw blijkt dat er een lange wachtlijst is en voorlopig geen kans op een nieuwe woning. Bij toeval treft ze daar ter plekke een jongen die beweert dat hij op zeer korte termijn voor ruimte kan zorgen. Julia vertrouwt het eerst niet en wacht nog even. Maar als er zich verder geen nieuwe kans aandient neemt ze contact op met Dylan. Ze kan terecht in een sjieke woonwijk, gratis maar....ze moet wel dagelijks mantelzorg verlenen bij de bewoonster die in coma in het ziekenhuis ligt. Julia neemt de uitdaging aan. Al snel maakt ze kennis met diverse wijkbewoners die allemaal een speciaal plekje veroverd hadden bij mevrouw Smit, de bewoonster van het huis. In een week tijd bouwt Julia een sterke band met hen op en eindigt het verhaal met een feelgood gevoel voor iedereen.
Ik heb het luisterboek geluisterd wat deze maand gratis door Hebban werd aangeboden en wat door Mirjam Oldenhave zelf werd voorgelezen. Het luistert prettig en je kunt diverse andere activiteiten ernaast doen. Bedankt Hebban voor dit mooie kado!