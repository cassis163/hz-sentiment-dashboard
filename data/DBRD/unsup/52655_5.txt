Samuel Bjork is het pseudoniem van Frode Sander Oien, een noorse toneelschrijver en popartiest. Hij schreef een aantal romans die niet heel succesvol waren. Als hij als alleenstaande vader geld nodig heeft besluit hij mee te doen aan schrijfwedstrijd voor thrillers en wordt tweede. Omdat het zijn eigen uitgever is die de wedstrijd heeft uitgeschreven stuurt hij zijn manuscript naar een andere uitgever..en zo werd 'Ik reis alleen' zijn grote doorbraak als schrijver van literaire thrillers.

In Ik Reis alleen maken we kennis met Holger Munch, een inspecteur die zijn onderzoeksteam bij elkaar roept om de moord op een klein meisje op te lossen. Hij kan dit alleen met de hulp van zijn beste onderzoeker, Mia Kruger. Zij heeft echter andere dingen aan haar hoofd en haar bij het onderzoeksteam krijgen lijkt niet zo gemakkelijk. Maar dan volgt het tweede meisje en moet het team al hun kwaliteiten uit de kast halen om de sluwe moordenaar te ontmaskeren.

Het verhaal kent veel personages die apart beschreven worden, het duurt even voor je weet wat ze met elkaar te maken hebben. Wanneer iedereen is ge√Øntroduceerd en de gebeurtenissen elkaar snel opvolgen wordt het wel spannend. Denk je net te weten wie de dader is, eindigt het hoofdstuk met een twist waardoor je wel door moet met het volgende. Na driekwart is het boek niet meer weg te leggen en bouwt de spanning zich op voor een spannende ontknoping. De paar kleine losse eindjes vallen hierdoor niet meer op en zijn de schrijver vergeven.

Al met al zit het verhaal goed in elkaar, het is voor de hardcore thrillerfan misschien niet het beste werk maar voor een debuut verdient het zeker 5 sterren!