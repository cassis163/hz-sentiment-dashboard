In Tempests and Slaughter wordt je ondergedompeld in een magische wereld waarbij je de student Arram Draper volgt in zijn studie aan de universiteit van Carthak voor magiÃ«rs. Wanneer Arram als 10-jarige een klaslokaal laat overstromen wordt duidelijk hoe groot zijn gave is, hij wordt overgeplaatst naar een klas met leerlingen bijna dubbel zijn leeftijd en wordt al snel vrienden met Ozorne en Varice die net als hem ook grote gaves hebben. Samen maken ze allerlei avonturen mee waardoor je steeds meer te weten komt over de personages, de groei die ze meemaken en wijze van magie.

Het verhaal speelt zich af in een erg vernieuwend en originele wereld die in het begin misschien een beetje Harry Potter vibes geeft, maar waar al snel een geheel eigen draai aan wordt gegeven. Tamora Pierce weet de Tortall wereld en magie zo te beschrijven dat je alles tot in de kleinste details voor je ziet. Wat je wel in je achterhoofd moet houden is dat dit boek echt een prequel is, verwacht dan ook niet een spectaculair plot met een echt einde en begin, maar laat je meevoeren in de wereld van. Tempests and Slaughter is dan ook echt een aanrader wanneer je jezelf even in een compleet andere wereld wil wanen, niet alleen voor diegene die bekend zijn met de boeken van Tamora Pierce, maar ook voor de nieuwkomers.