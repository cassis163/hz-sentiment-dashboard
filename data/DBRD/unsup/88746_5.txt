Gewist van Teri Terry is een spannend dystopisch YA verhaal over een realistisch geschetste wereld waarin criminelen gewist worden door de overheid. Kyla is, of beter gezegd was een van deze criminelen, maar krijgt nu een tweede kans om een nieuw en gelukkig bestaan op te bouwen. Ze wordt in een nieuw gezin geplaatst en heeft opeens een vader, moeder en een zus. Kyla moet wennen aan dingen die voor andere mensen erg normaal zijn. Hoe maak ik een auto deur open? Hoe smaakt broccoli? Ze ervaart alles opnieuw. En alsof dat allemaal al niet moeilijk genoeg is voor Kyla, ontdekt ze langzamer hand ook steeds meer dingen die niet lijken te kloppen. Welk spel speelt de overheid daadwerkelijk? En gaat alles wel volgens de regels?

Dit verhaal leest heerlijk snel weg en bevat een paar spannende en soms zelfs rilling gevende verwijzingen naar hoe de toekomst er voor ons uit zou kunnen komen te zien als bepaalde gebeurtenissen ook daadwerkelijk plaats gaan vinden. Misschien dat Teri ons zelfs wel een beetje aan het nadenken wilt zetten over hoe wij de toekomst zien, over hoe de technologie zich gaat ontwikkelen en natuurlijk het belangrijkste; hoe de overheid omgaat met zijn macht.

Om af te sluiten met een tip: Lees dit boek alleen als je geen andere dringende zaken te doen hebt, want het grijpt je vast en laat je niet gaan voor je het boek hebt uitgelezen! Veel leesplezier lieve mede lezers.