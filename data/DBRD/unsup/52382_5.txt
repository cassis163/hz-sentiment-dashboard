Wie van psychologische thrillers houdt, zal hiervan smullen. Een kluwen van hersenspinsels dat zo inwerkt op je gemoed dat het je dagen later nog in zijn macht heeft. Ik heb na De therapie enkele dagen nodig gehad voor ik aan mijn volgend boek kon beginnen... Ik moest nog wat slaap inhalen en ik had nog wat tijd nodig om het boek te verwerken. Als een boek dit met je kan doen, dan mag je spreken van een topper in zijn genre. Extreem meeslepend, opgejaagd en diepgravend tegelijk. Hoewel ik meer van het ruwe thrillerwerk hou, moet ik De therapie waarderen met 5 sterren in zijn segment.