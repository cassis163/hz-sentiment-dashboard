De titel spreekt natuurlijk al aan door de schijnbare tegenstelling, want hoe kan een oorlog, die zo veel levens verwoest, nu een leven redden?
Ada, de hoofdpersoon, woont samen met haar moeder en broertje Jamie in Londen. Ada is geboren met een klompvoet, en haar moeder houdt haar altijd binnen, zodat niemand het ziet.
Aan het begin van de Tweede Wereldoorlog worden alle kinderen uit Londen geÃ«vacueerd, maar haar moeder wil Ada niet laten gaan. Ada weet toch te ontsnappen en komt samen met Jamie op het platteland terecht. Ze komen bij Susan Smith terecht, die eigenlijk helemaal niet op kinderen zit te wachten. Toch probeert ze zo goed en zo kwaad als het gaat voor de twee kinderen te zorgen en ze gaat steeds meer van hen houden. Ada krijgt krukken en mag gewoon naar buiten, waar een hele nieuwe wereld voor haar open gaat.
Susan heeft een pony, waar Ada op leert rijden. Met de pony is ze helemaal in haar element.
Soms weet Ada zich geen raad met haar gevoelens, ze is thuis altijd geslagen en gekleineerd. Als Susan haar complimenten maakt, weet ze niet goed hoe ze daar mee om moet gaan.
Doordat ze niet meer opgesloten zit en gewoon aan het dagelijkse leven deel kan nemen, bloeit ze langzaamaan helemaal op. Vandaar ook de titel: de oorlog heeft haar leven gered, ze mag er zijn.
Het boek is een jeugdboek, maar ook mooi om als volwassene te lezen.
Het verhaal boeit van begin tot eind, je kunt je goed inleven in Ada.
Kortom: een aanrader voor jong (vanaf een jaar of 10) en oud!