Het lezen van Schemer is geen "walk in the park". Het is een goed geschreven verhaal in een donkere en onherbergzame wereld.

Het verhaal speelt zich af in het Amerika van de jaren '50. Echter het verhaal staat buiten deze tijdsperiode echter is er wel bewust voor een tijdsperiode gekozen omdat het zich afspeelt in "Harrikin" Gay verteld ons gedurende het verhaal dat er na het einde van het verhaal veel zal gebeuren waardoor deze omgeving volledig op de schop is gegaan. De omgeving is het belangrijkste gegeven in het boek, Gay beschrijft het uitvoerig en telkens weer, een zekere botanische kennis is handig gedurende het lezen van het boek.

Hoofdpersoon Tyler krijgt te maken met de perverse Fenton Breece (met deze naam doe je het in elke western goed) na het overlijden van zijn vader Moose. Moose was geen prettige man en heeft Tyler regelmatig mishandeld op alle denkbare manieren. Toch komt hij na zijn dood op voor zijn nagedachtenis als hij samen met zijn frivole zus Corrie !?! erachter komt dat de begrafenisondernemer er een perverse, zieke en contractonterende handelswijze op nahoudt. Gelukkig komen ze aan belastend materiaal waar zijn overmoedig geworden zuster een slaatje probeert uit te slaan. Uiteindelijk komt Sutter ten tonele wiens ziel al lang geleden is bedorven die voor een grote beloning Breece te hulp schiet waardoor er een kat en muis spel begint dat zijn weerga niet kent.

De personages worden goed omschreven, het landschap is ook tastbaar. Een grauwe wereld met dito persoonlijkheden maar toch maar drie sterren. Er is namelijk een plottwist die de gebroeders Grimm hadden kunnen verzinnen. Deze stoort mij zo enorm dat ik er een ster voor moest opgeven. Daarnaast doet het verhaal enorm denken aan een ander verhaal, is de schurk bijna onmenselijk op meerdere vlakken en doet het geheel aan als een feeÃ«rieke western. Het boek moet gelezen worden dat is duidelijk alleen is het als een volle wijn met een beetje vreemde afdronk.