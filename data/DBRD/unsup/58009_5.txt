Is dat niet wat veel? 15 euro voor zo'n klein boekje?" vraagt mijn man.
Ik heb staan twijfelen.
Ik ben niet echt de grote poëzieliefhebber.
Maar wat ik al las van Jaap Robben vond ik heel goed.
En die tekeningen, wat zijn die mooi.
Zou ik het boekje toch niet kopen?
Onder het motto 'Het moet niet altijd voor de kinderen zijn'.
Dus namen we - 's Nachts verdwijnt de wereld - van Jaap Robben mee naar huis.

Ik heb er sindsdien nog geen seconde spijt van gehad.
Wat een mooie boek, een echt koesterboekje.
Over een lengte van 47 pagina's laat Jaap Robben je alles voelen.
Hij deed me lachen, stil worden, stilstaan, triest worden,...
Ik weet niet hoe hij het doet.
De woorden zijn zo mooi gekozen.
Niets voelt onecht.
De mooie tekeningen van Merel Eyckerman versterken het geheel.
Als je ooit een eerste poëzieboek in huis wil halen dan is dit een aanrader.
Het is elke euro waard.

Die avond kroop mijn man naast me in bed en ik moest glimlachen.
Ik dacht aan één van de stukjes,'Winterbed', van Jaap.
Dat zijn wij.