Moordvrienden, de tweede thriller van Nele Neuhaus, is een goede degelijke thriller met veel personages die veel verdachten en dwaalsporen opleveren. Het boek begint in een dierentuin waar een hand wordt gevonden. Later wordt het lichaam gevonden van een milieu activist die docent is en Oliver von Bodenstein en Pia Kirchhoff beginnen met hun onderzoek. Er zijn al latere boeken van deze schrijfster vertaald en door mij gelezen. Daardoor weet ik al hoe het met de levens van de twee rechercheurs verder gaat en weet ik dat een van de eerste verdachten de moordenaar niet is. Op zich is dat jammer maar er wordt een tweede moord gepleegd en er komen nog veel meer verdachten langs. Uiteindelijk worden we naar een ontknoping geleid. Ik vond dit een mooie thriller en de twee rechercheurs, Oliver en Pia, interessante karakters die ik graag wil blijven volgen.