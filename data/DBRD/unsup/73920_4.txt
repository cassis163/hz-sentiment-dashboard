Tijdens het lezen kwam ik weliswaar vrij makkelijk in het verhaal, maar het duurde een tijdje voordat ik een beetje de richting aanvoelde met betrekking tot welke kant de verhaallijn opging.
Ik krijg altijd beelden in mijn hoofd tijdens het lezen van een boek (ik neem aan dat iedereen dat een beetje heeft). In dit geval werden de beelden een combinatie van de "West Side Story" en ' The Godfather". In die sfeer vond ik het verhaal zich afspelen, alleen dan vanuit de belevenis wereld van 2 opgroeiende vriendinnetjes.
In het begin was er een opsomming van complete families, maar ik ben maar gewoon gestart met lezen, en vrij snel is het duidelijk wie wie is.
Persoonlijk vond ik het verhaal meer spanning en sensatie krijgen naarmate de leeftijd van de meisjes toeneemt. Vanaf de puberjaren vind ik het verhaal interessanter. En gelukkig had ik deel 2: 'De nieuwe achternaam' klaar liggen. Want potverdikkie als het verhaal je pakt, dan kan je niet stoppen na deel 1 dat eindigt in een cliffhanger!