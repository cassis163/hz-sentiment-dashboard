Naduah is gebaseerd op het waargebeurde levensverhaal van Cynthia Ann Parker, het blanke meisje dat een trotse Comanche werd.

In 1836 werd ze op negenjarige leeftijd door de Comanche-Indianen ontvoerd. Ze leerde hun leefwijze respecteren en begrijpen, trouwde met één van hun leiders en werd in alle opzichten - met uitzondering van haar blonde haren en blauwe ogen - een echte Comanche.

Naduah is het aangrijpende epos over de even onverschrokken als hopeloze strijd van de Indianen tegen de blanke indringers en voor het behoud van hun land en leefwijze.

Naduah is een gevoelig eerbetoon aan een bijzondere en dappere vrouw alsmede aan een trots en onschuldig volk, aan een manier van leven die voorgoed tot het verleden behoort.