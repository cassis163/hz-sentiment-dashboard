Journaliste Liza Wolf komt bij toeval achter dat haar man Luc een vrouw en twee dochters heeft in Boston. Liefde tussen 5 en 7 begint goed. Al na 17 blz. weet ik als lezer dat Luc een tweede leven heeft. Ik ben altijd een beetje argwanend als een verhaal met veel vaart begint. Weet de schrijver mij dan genoeg te boeien, zakt het verhaal niet in? Maar nee gelukkig, het verhaal gaat in een prettig leestempo verder. En als ik denk dat Liefde tussen 5 en 7 zich ontwikkelt als een klassiek liefdesdrama waarbij diegene die is bedrogen compleet uit haar dak gaat, dan heb ik het mis. Liza gaat naar, zoals ze zelf zegt op blz. 22: "..een plek die ervoor zorgt dat mijn onderdelen verbonden blijven. Je weet niet wat een schok bij je teweegbrengt. Je kunt jezelf nooit voorspellen". Prachtig beschreven.
Ze gaat naar de koelte van het aquarium om de situatie in alle rust te overdenken. Mooi vind ik dat Liza haar eigen rol, haar inbreng in de affaire overdenkt. Zie blz. 33 "Waar stonden wij tweeÃ«n vijftien jaar geleden? Wat was er met ons aan de hand?" Wanda Reisel heeft een mooi liefdesverhaal geschreven, hoewel liefdesverhaal niet helemaal de juiste omschrijving is. Ergens zit ook wel een thriller-elementje. Heerlijk verhaal, origineel.