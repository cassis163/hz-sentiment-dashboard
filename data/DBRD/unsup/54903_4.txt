Verborgen gezichten is een prachtig geschreven boek waarin de hoofdpersoon (Christine) veel moeite heeft om zichzelf staande te houden in een maatschappij vol (van te voren uitgedachte en opgelegde) regels. Tegenslagen verwerkt ze door veel te drinken, zelfverminking of zichzelf af te zonderen en dagenlang voor niemand bereikbaar te zijn. Het verhaal is boeiend en open geschreven waar door het zware onderwerp luchtig blijft. Ik heb nog lang gelachen om de scene waarin de overstekende grijze oudjes aan de beurt zijn. Dat was briljant. Ik hoop dat Nora de Ruyter nog meer voor ons in petto heeft en ik hou het in de gaten!