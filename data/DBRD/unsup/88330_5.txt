Wie wil weten hoe de 12e eeuw voelde, rook, eruit zag, welke ontberingen het gewone volk moest doorstaan, wie macht had en hoe die tot stand kwam, eruit zag, en behouden werd, en bovenal wat erbij kwam kijken om met middeleeuwse middelen een kathedraal te bouwen, lees dan dit boek! Later werd het uitgegeven onder de titel 'Pilaren van de aarde.' Bovengenoemde zeer interessante wetenswaardigheden zijn verpakt in een schitterend verhaal over ondermeer liefde, trouw, verraad, misdaden en straffen, wat het geheel tot een boek maakt dat maar moeilijk weg te leggen is. Een boek dat een onuitwisbare indruk maakt, en ieder hierop volgend bezoek dat je brengt aan een middeleeuws groot bouwwerk anders zal laten beleven dan voorheen.