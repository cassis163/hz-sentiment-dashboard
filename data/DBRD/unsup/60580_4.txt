Ik had een tijdje geen Sandford meer gelezen maar Wurggreep was een leuk weerzien. De gebruikelijke mix van het priv√©leven van Lucas Davenport en zijn ploeg en een goede plot maken van dit boek weer een plezier om te lezen. Waar Sandford soms uitpakt met een killer die we van bij het begin in zijn gangen volgen, maakt hij het hier wat ingewikkelder. Twee moorden leiden uiteindelijk tot een reeks andere moorden, waardoor Davenport op zoek moet naar twee killers met onderscheiden motieven. Het geheel ontrafelt zich aan een gezapig tempo en bevat voldoende spanningselementen om de vaart er in te houden. Had ergens gelezen dat Sandford wat moe werd, maar daar is in dit boek niets van te merken.