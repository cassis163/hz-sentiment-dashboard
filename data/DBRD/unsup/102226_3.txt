Kyle McAvoy is een jonge rechtenstudent die vlak voor zijn examen staat. Na dit examen kan hij, net als zijn vader, in de sociale advocatuur terecht. Dat is al zeker, want hij kan voor een aantal jaren bij een organisatie die onder andere hulp biedt aan armen en onderdrukten.

Zo ver komt het echter niet want Kyle wordt onder druk gezet om bij een van de grootste advocatenfirma's van de wereld te gaan werken om daar te gaan spioneren. Kyle kan niet weigeren. Want er is een video-opname boven water gekomen van vijf jaar geleden. Op deze opname staan beelden waar Kyle niet aan herinnerd wil worden.

In De Getuige wordt een beeld geschetst van de grote advocatenfirma's en hoe jonge advocaten daar moeten werken. Toch is dit niet de essentie van het verhaal. Dat gaat vooral over het wel en wee van Kyle en hoe hij met de chantage die op hem gepleegd wordt.

Hoewel het boek prettig leest, wordt het zo goed als nergens spannend. Dat is jammer, want het verhaal is dusdanig dat dit wel had gekund. Grisham verliest zich helaas iets te veel in het bekritiseren de grote advocatenfirma's. Ook het plot van het boek lijkt niet af. Alsof er nog meer moet gebeuren. Maar de lezer zal er zo goed als zeker niet achter komen wat dat dan kan zijn. En blijft daardoor toch met een enigszins leeg gevoel achter.