Hoewel ik er niet aan moet dénken om een hond als huisdier te nemen, heb ik dit boekje met plezier gelezen. De schrijfster woont namelijk in mijn geboortedorp Warmond en schetst de vele mooie plekken die het dorp rijk is. Maar ook zonder dit extraatje is De hond als medemens een aardig boek. In korte hoofdstukken en met gevoel voor humor beschrijft Pauline Slot wat er allemaal bij komt kijken wanneer je een hond in huis neemt. Van het internet afstruinen naar een adoptiehond tot het niet onaangename gevoel van een warme drol in een poepzakje, bijvoorbeeld. De westerse welvaartshond heeft niets te klagen getuige de dure brokken en de enorme variatie aan riemen en manden. Een hond lijkt daarmee een volwaardig lid van het gezin. Anderzijds kijkt niemand er vreemd van op als je je hond op Marktplaats zet ‘omdat Rakker niet de aandacht krijgt die hij verdient’.

Je kunt mijn volledige recensie op mijn blog lezen:

http://www.ingeleest.nl/recensie/recensie-pauline-slot-de-hond-als-medemens/