Een prachtige serie boeken van Lisette Jonkman. Ook dit derde deel neemt de lezer weer mee in het turbulente leven van de hoofdrolspelers Abby en Ferdi.
En turbulent is dat leven zeker als Abby terugkeert naar Nederland en daar weer in contact komt met haar ex Tom. Omdat ze Ferdi wil ontlopen en geen plek heeft om heen te gaan gaat ze in op het aanbod van Tom om bij hem en zijn vriendin in te trekken. Maar dan wordt het Abby langzaam duidelijk dat Tom veel minder goede bedoelingen heeft dan gedacht. En dan is het uiteindelijk toch Ferdi die Abby na een noodkreet van haar kant komt redden. Is dit dan toch het zetje wat de twee nodig hadden om echt naar elkaar toe te groeien?

Ik heb genoten van deze serie van drie met een hoog feelgood-gehalte maar daarnaast brengt de schrijfster ook een aantal zwaardere maatschappelijke thema's onder de aandacht. Complimenten voor deze aantrekkelijke combinatie.