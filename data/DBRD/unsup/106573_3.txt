Geheel in Leonardâ€™s stijl is het een sappig, niet al te moeilijk geschreven misdaadverhaal, dat erg gemakkelijk weg leest. Ik moet zeggen dat ik niet ben verveeld. Het verhaal richt zich op de U.S. Marshall Carl Webster en de misdadiger Jack Belmont. De eerstgenoemde is een bekwame maar ook ambitieuze en ijdele agent, die al ooit op zijn vijftiende koelbloedig een veedief neerschoot. Jack Belmont is het verwende kindje van een oliemiljonair, die vooral door iedereen serieus wil worden genomen en wil uitgroeien tot de meest gezochte misdadiger in de USA (iets wat niet meevalt in de jaren 20, de tijd van Dillinger).
Het boek verhaalt op een losse, bijna achteloze, manier van hun beide lotgevallen en hun jeugd en hoe ze, natuurlijk, uiteindelijk tegenover elkaar komen te staan.
Concluderend: een vermakelijk boekwerkje, maar verwacht geen heel hoogstaand literair verhaal.