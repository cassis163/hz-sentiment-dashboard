In dit 6e deel van de tandeloze tijd wordt een rampzalig etmaal besproken van Nico Dorlas, een alcoholische, aan apneu lijdende PR medewerker.
's Morgens begint de ellende, na een ruzie met Desy, zijn partner, vervolgens een aanvaring met zijn baas die hem de wacht aanzegt, omdat hij meent dat hij niet meer kan functioneren met zijn alcoholmisbruik.
Dan gaat alles in stroomversnelling en komen er allerhande andere problemen om de hoek heen kijken, kortom aan het einde van de lange dag is Nico verworden tot een crimineel, die verdedigd moet worden door Quispel een advocaat bekend uit de eerdere boeken van de tandeloze tijd, waarin ook Albert Egberts langs komt, maar die dan in een bescheidener rol.

Het is een enorme pil (het dikste dat ik ooit heb gelezen met 1283 bladzijden) maar met zoveel humor geschreven en zo aanstekelijk om door te lezen dat ik met volle teugen heb genoten van dit klasse product van van der Heijden, een geweldig boek met andere woorden.