Dit verhaal over een onderzoeksjournalist en een contactgestoorde punk-hackster die op zoek gaan naar een lang geleden verdwenen meisje en en passant een seriemoordenaar en een louche zakenman ontmaskeren, leest lekker weg. Larsson neemt veel tijd om de personages neer te zetten en bouwt daarna de spanning gestaag op. Helaas valt wat mij betreft die spanning na het oplossen van het raadsel rond het verdwenen meisje, en dat is ruim voor het einde van het boek, weg.
Desalniettemin ga ik onverdroten verder met het lezen van de Millennium-trilogie.