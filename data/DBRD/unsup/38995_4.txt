Het verhaal gaat over Louise, Adele en David.
Louise is een gescheiden moeder die op een avondje in de kroeg haar droomman tegenkomt en met hem zoent.
De volgende dag komt ze er achter dat hij haar nieuwe baas is en getrouwd met de prachtige Adele.
Louise en David beginnen een affaire en het wordt extra gecompliceerd als Louise en Adele vrienden worden.
Louise heeft veel last van nachtmerries en Adele helpt haar hiervan af te komen.

Het verhaal verspringt tussen Louise, Adele en Adele toen.
Eerst is het nog niet duidelijk waarom het verleden steeds aangehaald wordt maar dat heb je nodig om uiteindelijk het geheel te zien.
Iedere keer als je denkt dat het snapt, dat je weet hoe het in elkaar zit gebeurt er iets waardoor je in verwarring raakt.
De ontwikkelingen volgen elkaar snel op maar je kan het goed blijven volgen.
Het verhaal zit goed in elkaar en heeft me van begin tot einde geboeid.
#wtfthatending klopt zeker, het kwam voor mij echt als een verrassing.
Mijn verwachtingen zijn zeker waargemaakt.
Sarah Pinborough heeft een vlotte en makkelijke schrijfstijl waarin ze de spanning steeds verder opbouwt en je het verhaal inzuigt.
Zeer zeker een aanrader