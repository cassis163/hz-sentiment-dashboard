Als eerste valt het op dat het meisje op de cover niet in kleermakerszit op de rails zit.

De keuze voor de titel wordt al snel duidelijk en hoe meer je leest, des te beter blijkt deze keuze te zijn.
'Kleermakerszit' is een Young Adult die je vlot uit zult kunnen lezen door de vlotte schrijfstijl.
De lezer wordt heen en weer getrokken in tijd, het was naar mijn mening niet nodig, maar het gebeurde niet op een vervelende manier.

Een verhaal dat bijzonder indrukwekkend is te noemen, zonder ongeloofwaardig te zijn. Er gebeurt zoveel in dit jonge leventje van de hoofdpersoon, zoveel gebeurtenissen die emoties oproepen!
Wie kan voor een ander bepalen wanneer een emotie verwerkt is, wanneer het leven verder moet gaan? Maar als je dan uiteindelijk zover bent dat je beslist dat je verder wilt, moet je het ook toe kunnen laten.
Het boek is tevens een waarschuwing, zonder belerend te zijn.
Drank maakt meer kapot dan je lief is!