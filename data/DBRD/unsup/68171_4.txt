Nadat ik het door Siska Mulder gesigneerde boek Na Delphine had ontvangen, duurde het tóch een poosje voordat ik het ging lezen. Siska was voor mij nog een onbekende schrijfster.Wist niet wat ik er van verwachten kon. Hier was ik echter al snel achter. Van begin tot einde ben ik in de ban geweest van dit boek en Siska Mulder is diegene die mijn dag- en nachtritme danig in de war heeft gestuurd. Wat een spannend en prachtig boek. Heb er erg in meegeleefd. Vond de reacties van Hans de man van de verdwenen Delphine heel anders dan ik had verwacht. Had wel tegen hem willen schreeuwen " Toe Hans je ziet het verkeerd."
En dan is er tóch Nina die in haar onvrijwillige verdwijning blijft geloven. De volhoudster van het eerste uur die er helemaal alleen voor staat met het risico dat haar eigen huwelijk naar de knoppen gaat. Tot de laatste bladzijde toe hangt er een mysterieuze spanning om dit boek heen, telkens een andere wending en wat het boek zo fantastisch maakt is......... een onvoorspelbaar eind.