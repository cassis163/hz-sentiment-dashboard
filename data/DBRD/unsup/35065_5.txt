'Hof van mist en woede' biedt de lezer flink wat meer pagina's in vergelijking met deel 1 ('Hof van doorns en rozen') in deze serie. Totaal geen problemen mee.
Ik heb genoten van dit boek omdat de wereld die Sarah J. Maas weet te scheppen zo origineel is (in ieder geval voor mij), en ik wel houd van een flinke zwijmelpartij op zijn tijd. Ook gebeurd er voldoende om de aandacht niet te laten verslappen. Weet wel dat er enkele seksscenes uitgebreid beschreven worden en wellicht dat niet iedere lezer dit zal kunnen bekoren. (Wellicht daardoor niet geschikt voor de jonge lezers onder ons?)
Ik heb me laten vertellen dat deel 3 pas in mei 2017 uitkomt, en dat is dan enkel de Engelse versie; ik hoop dat de uitgever de Nederlandse lezers niet al te lang zallaten wachten.