Blijkbaar heb ik een serieuze ophef rond dit boek gemist, maar deze reis naar de hel was in mijn ogen zeker geen aanslag op een geloof of wat dan ook. Het was gewoon een leuke rollercoaster van infernale gebeurtenissen.
Dus het boek gaat over Jack die in de hel terechtkomt en naar de negende cirkel voor de zwaarste criminelen moet. Waarom? Daar tast je als lezer even goed mee in het duister als Jack zelf en dat zorgt voor extra sfeer.
Zijn gids, de duivel of demon Xahubub is even vermakelijk, nors als mysterieus en dat heeft ook zin reden, waardoor je hem ergens ondanks alles wel leuk moet vinden.
De machtsstrijd met zijn echtgenote zorgt voor wat extra cachet en zorgt dat Jack het er niet makkelijker op krijgt. Alle personages van belang zijn best goed uitgewerkt.
Dat sommige sc√®nes volgens bepaalde recensies onduidelijk zijn, begrijp ik. Dit boek is zo uitgewerkt, dat je er als lezer je eigen verbeelding bij moet gebruiken en niet meteen van alles een exacte beschrijving moet verwachten. Eerlijk gezegd vind ik dat bij dit verhaal ook helemaal niet nodig.
Het boek weet er de sfeer in te houden van regen bij zonneschijn, wat men in de volksmond waar ik vandaag kom, duiveltjeskermis noemt. Wel, zo zou ik dit boek beschrijven.
Alleen pilarenbijters die echt enkel de waarheid uit de Bijbel, waar trouwens ook wel naar verwezen wordt, willen aanvaarden en niet open staan voor wat duivels vermaak, zou ik dit boek afraden.
Ik geef het dus met volle overtuiging 5 sterren.