Dit boek is een absolute aanrader voor iedereen die verliefd is (geweest) en ook eens een kijkje wil nemen aan de kant van de psychotherapeute die de mensen behandeld die met de liefde worstelen, of deze nu onbeantwoord of geobsedeerd zijn door de liefde. De schrijver vertelt op humoristische, en herkenbare, wijze de mensen die hij in zijn praktijk krijgt. De ongeneeslijke romanticus leest als een trein, en ik wilde het in één keer uitlezen, maar even stoppen na elk hoofdstuk/verhaal gaf mij tijd om even te kijken naar mijn eigen liefdesleven, en te kijken wat de eventuele les is die ik mee kan nemen.