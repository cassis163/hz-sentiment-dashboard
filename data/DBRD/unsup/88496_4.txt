Dit is zeker geen thriller, maar wél een spannend boek. Je wilt weten wat er gaat gebeuren!
Vol verrassingen en uiterst inzichtelijk als het gaat om verdriet en de complexiteit van de broer en/of zus relaties.
Het verhaal gaat niet alleen over liefde, maar ook over haat, jaloezie, angst, onafhankelijkheid, vriendschap, familie, spijt, schuld, verandering, verlies, en nog veel meer. Het is hartverscheurend dan weer bitterzoet, maar zéker ook heel boeiend.
De verschillende beschrijvingen van de zussen over de plekken die ze bezoeken zijn zeer beeldend, al worden ze door verschillende ogen bekeken. Je kunt je een goede voorstelling maken hoe het er uit ziet, ondanks dat je (ik) er nooit bent geweest.
De zussen lijken in het begin heel verschillend, maar hoe verder je komt in het boek lijken ze steeds meer naar elkaar toe te groeien.
Ik heb genoten van het boek en zal het zeker een ieder aanraden.