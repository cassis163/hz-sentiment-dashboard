Een dag uit het leven van vissersvrouw Geeske die wacht op de terugkomst van haar man Johannes. Door tot in de details de alledaagse handelingen van Geeske en de overige eilanders te beschrijven, komt juist dat wat er niet gezegd of gedaan wordt naar voren. Prachtige metaforen voor de natuur, de vogels, het strand en het water. Er wordt weinig gesproken, maar de schaarse dialogen zijn sterk. De gedachtewereld van Geeske en haar overpeinzingen over haar huwelijk met een "overkanter" zijn ontroerend. Sfeervol verhaal met goed uitgewerkte personages.