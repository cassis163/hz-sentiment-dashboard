Anne heeft een levensdoel en dat is mannen zodanig veranderen dat ze aantrekkelijk worden voor vrouwen. Een makeover die een halfjaar mag duren en daarna laat ze de mannen los en verbreekt ze de relatie. Na het laatste 'project' komt ze niet meer los van deze man. Het kost haar moeite een nieuwe projectman te vinden. Pas na enige tijd komt ze erachter wat er ontbreekt.
Het verhaal is geschreven in een nuchtere verslagleggende toon waarin Anne regelmatig terugblikt naar eerdere gebeurtenissen. Ze doet echt aan zelfonderzoek. Een vlot geschreven chicklit, lekker ontspannend om te lezen en een doorlezer ook.