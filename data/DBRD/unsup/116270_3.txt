Bloeddorst.

AUTEUR:
Marc van Dijk Leiden 1979.
Marc volgde tuinbouwschool in Gouda. Is bibliofiel, verzamelt, leest en schrijft boeken van de meest uiteenlopende genres. Van thrillers, young adult, romans en jeugdboeken. Zelfs heeft hij het script geschreven voor de film Erfenis in 2015. Bloeddorst verscheen in 2012 en is nu in 2018 reeds aan de vijfde druk toe.
THRILLER:
“De lugubere sfeer die over het terrein hing en het zure angstzweet waar het meisje naar rook en smaakte, zweepten hem nog meer op en brachten hem in extase.”
Het verhaal speelt zich af in Katwijk een Nederlandse provincie in Zuid-Holland. Hans Klinkhamer is de alleenstaande vader van de 10 jarige Jack. Voor het eerst doet Hans een beroep op Sylvia een oppas en dit loopt meteen catastrofaal af, want Jack wordt diezelfde avond ontvoerd en dat is niet het luguberste wat er op dat moment gebeurt. Rechercheur Jim Nieuwpoort wordt op deze zaak gezet en er komen de meest onmogelijke dingen bovendrijven die niemand voor mogelijk houdt. Er blijkt een geheim genootschap actief te zijn die beestachtige praktijken uitvoeren.
MIJN MENING:
Bloeddorst is het eerste wat ik lees van de hand van Marc van Dijk. Als je weet dat hij reeds verschillende genres op zijn naam heeft staan van roman, thrillers die neigen naar horror tot jeugdboeken, dan weet je dat er een talent achter zit. Mark zijn schrijfstijl is vlot en pittig, soms met kort afgekapte zinnen. Het boek was snel uit maar miste toch diepgang in de personages. Ondanks alle aanwezige elementen om het gruwelijk te maken ontbrak er naar mijn gevoel toch emotie om mij dieper in het verhaal te kunnen trekken. Alvast ben ik zeer benieuwd naar zijn thriller Kwade Geest, wat staat voor goor, gruwelijk en grappig.
RAAD IK DIT BOEK AAN?
Door de ijzingwekkende gebeurtenissen niet voor iedereen geschikt, maar ja toch wel wanneer je eens iets pittiger wil.