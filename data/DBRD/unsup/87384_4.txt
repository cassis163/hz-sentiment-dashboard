Wat doet een kakker als hij in een achterbuurt terecht komt? Nou
daar reageren ze dus heel verschillend op. Terwijl Jennifer het
avontuur aangaat en met volle teugen geniet van de nieuwe
vriendschappen. Zijn haar ouders niet in staat zich in eerste
instantie aan te passen. Als er meer tijd verstrijkt worden ze
gedwongen om anders naar de buren te kijken, zeker nu de hele
straat, ja de goudregenstraat de loterij gewonnen heeft.
Helaas zijn de ouders van Jennifer geen winnaars omdat ze geen
lot hadden. De rollen zijn dus helemaal omgekeerd. Jennie
zoals ze haar daar noemen, is bevriend met verschillende kinderen
in de buurt. Als duidelijk wordt dat haar paard niet langer in de
voortuin kan grazen omdat ze er geen geld meer voor hebben wordt er
een plan bedacht. Alle kinderen helpen mee. Ze hebben een goede
band met elkaar. Als dan door de loterij de buurt uit elkaar dreigt
te vallen door jaloerzie en afgunst, komt er ineens een man ten
tonele. Niemand kent hem, maar met zijn gladde praatjes pakt hij
hen allemaal in. Hij haalt hen over om met hem een busreis naar
Spanje te maken. Hij geeft een cusus hoe om te gaan met groot geld.
En terwijl hij hen voorziet van wijze raad, twijfelen de kinderen
aan zijn advies en gaan op onderzoek uit. Wie zal er de wijsheid in
pacht hebben. Lees het zelf. Een boek dat op een leuke, luchtige
manier geschreven is. De plaatjes zijn vrolijk en sluiten goed aan.
Ik had het boek nog niet uit of ik zag de bladwijzer van mijn
dochter er al in zitten. Pas dus op, dit boek is voor vele
leeftijden leuk om te lezen.