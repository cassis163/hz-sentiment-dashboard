Wat een intrigrerend boek was dit. Voor mij persoonlijk spannender dan Millennium. Sommige hoofdstukken vond ik psychologisch zo spannend beschreven, wat ik eigenlijk nog niet heb terug gevonden in andere boeken die ik heb gelezen.

Jurek Walter (seriemoordenaar) wordt enorm sterk weggezet. Tevens vond ik de situaties in de kliniek ijzingwekkend. Ik kon me echt helemaal in de hoofdrolspelers verdiepen.

Het eind vond ik ook goed. Alleen een klein beetje James Bond-achtig (niet qua goede of slechte afloop, maar wat betreft spektakel). Dit was zeker niet storend, maar week wat af vond ik persoonlijk.

Zeer fascinerend boek en de spannendste Scandinavische thriller die ik heb gelezen.