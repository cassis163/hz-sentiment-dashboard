Hoofdpersoon Tannie Maria schrijft een recepten column voor de plaatselijke krant. Door bezuinigingen wordt dit veranderd naar een lief en leed column, gecombineerd met recepten. Als er een moord wordt geplaagd, raakt Tannie Maria hierbij betrokken en gaat zelfs met haar collega’s van de krant op onderzoek uit. Op geheel eigen wijze en natuurlijk met behulp van haar heerlijke recepten besluit zij de moordenaar te vinden, soms zelfs met gevaar voor eigen leven.

De achterflap belooft een ‘heerlijke mengelmoes’ van verschillende thema’s. Maar doordat de auteur zoveel verschillende elementen door elkaar gebruikt in het boek (recepten, moord, romantiek, natuurbeschrijvingen), blijft het allemaal wat oppervlakkig. De verschillende gebeurtenissen komen niet echt tot hun recht.

De auteur gebruikt veel Zuid-Afrikaanse woorden, waarschijnlijk om een meer Zuid-Afrikaanse sfeer neer te zetten. Dit werkt echter eerder storend dan dat het meerwaarde geeft aan het verhaal. De natuurbeschrijvingen zijn erg mooi en beeldend, hierdoor kom je meer te weten over Zuid-Afrika. Ook de recepten achter in het boek zijn informatief en leuk om een beter beeld te krijgen van alle heerlijkheden die Tannie Maria de revue laat passeren. Voor de echte hobbykok zeker een leuke uitdaging om eens te proberen.

Jammer genoeg maakt dit boek door zijn uitwerking de veelbelovende tekst op de achterflap maar ten dele waar.