Dit levensverhaal gaat over Hildegard, in het begin van het boek is ze nog heel jong en gaandeweg leef je steeds meer mee met hoe haar leven verloopt.
Hoe streng en tegelijk liefdeloos ze wordt opgevoed.
Ze heeft zo haar eigen ideeen en daardoor komt ze als helpster terecht in het ziekenhuis tijdens de 1e wereldoorlog.
Later trouwt ze met een veel oudere man, die eigenlijk net zo liefdeloos is als haar ouders.
Het verbaasde me, want Hildegard trekt haar eigen plan. Desondanks leeft ze tamelijk geborgen..........tot de 2e wereldoorlog uitbreekt. Ze woont in Berlijn.
Inmiddels heeft ze 3 kinderen, waarvan de 2 oudsten inmiddels hun eigen weg gaan.
Tijdens deze oorlog maakt ze veel mee en moet ze haar levensstijl telkens aanpassen. Haar dochtertje maakt dat zij doet wat gedaan moet worden. Haar man is als arts werkzaam bij de troepen. Dus ze staat er alleen voor samen met het kamermeisje.
De oorlogsgebeurtenissen maken een groot deel uit van het boek. Later gaat het verhaal wat sneller door haar leven.
Uiteindelijk komt ze in Zuid -Afrika terecht. Nog samen met haar dochtertje, waarvoor ze steeds weer verder moet terwijl ze zo ontzettend moe is van alle emotionele gebeurtenissen.
Hildegard is van beschermd opgevoed, voor haar werd alles geregeld, uiteindelijk verandert in een vrouw die moet aanpakken en krijgen wat ze krijgen kan en er alles aan doet om haar leven te verbeteren.