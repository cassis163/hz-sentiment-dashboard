Intuïtie is Isabel Bodars eerste boek en ik was erg benieuwd naar dit debuut. Ik heb dit boek in ieder geval in één keer uitgelezen. De spanning wordt goed opgebouwd, de personages zijn levensecht en hebben karakter.

Van in het begin dacht ik te weten wie er achter de ontvoering van Femke zat, maar pas op het einde kwam ik erachter hoe de vork echt in de steel zat. De plot vond ik zeker niet voor de hand liggend of doorzichtig; Bodar zet je regelmatig op het verkeerde been.

Het boek is niet van die aard dat het nog lang nazindert of in je gedachten blijft hangen, maar het is zeker een vermakelijke thriller voor tussendoor.