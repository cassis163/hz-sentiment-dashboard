Het is het verhaal van Jasper, zoon van Martin Dean, die weer een broer is van de criminele Terry.
Het is een knotsgekke dramatische, hilarische roman die je vooral in het begin meesleurt in haar absurditeit.

Het boek begon hoopvol, met in bijna elke zin humor verwerkt, er zaten briljante vondsten in, waar ik behoorlijk om moest lachen.
Het verhaal zelf kon me na 400 bladzijden ongeveer niet meer boeien, dat kan ook aan mezelf liggen, maar het boeide me gewoon minder dan het eerste deel van het boek.

Het is absoluut een goed boek, maar ik denk als het iets minder lijvig was geweest ik het veel beter had gevonden.