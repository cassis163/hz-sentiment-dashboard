Robert Harris haakt in dit boek ik op de angst dat de machines het zullen gaan overnemen. En waar Skynet in The Terminator de mensheid uitroeit, neemt het Vixal4-systeem dat de briljante wiskundige Alex Hoffmann in dit boek heeft ontwikkeld, op ongekende wijze de internationale beurshandel over.

Harris bouwt zijn verhaal zeer overtuigend op en getuigt ook van een grote kennis van het bizarre wereldje van de internationale beurshandel, die al deels is overgenomen door computers: algoritmes die kolossale hoeveelheden aandelen kopen en vaak na slechts een paar seconde weer doorverhandelen. Vixal4 is de doorontwikkelde versie van zoâ€™n algoritme, die op enig moment de wereldeconomie aan de afgrond brengt om hier flink aan te verdienen. En daarnaast blijkt Vixal4 ook nog eens een heel eigen willetje te hebben en haar tentakels veel verder te hebben uitgestrekt dan ooit kon worden verwacht.

Hiermee heeft Harris een zeer actueel thema te pakken en hij maakt er ook nog eens een spannende thriller van die zonder al te veel moeite te verfilmen is. Het zal me niet verbazen als dat snel zal gebeuren!