Het boek ontstond in het kader van een project van de Hogarth Shakespeare, waarin Shakespeare's Macbeth wordt herschreven door een aantal hedendaagse schrijvers.
In dit geval de Noorse thrillerschrijver Jo Nesbo. Hij vertaalde het naar een maatschappelijk getint misdaadverhaal dat speelt in een Schots stadje in de jaren 70 van de vorige eeuw.
Het is een stad, waar machtsmisbruik en corruptie heersen. De economie ligt er op apegapen. Alkoholisme en en drugs tieren er volop.
De hoofdrolspeler is Macbeth, hoofd van het SWAT team van de politie. Aanvankelijk een loyale ambtenaar geraakt hij steeds meer in de ban van zijn geliefde Lady, die gedreven wordt door een grenzeloze machtswellust. Zij gebruikt Macbeth om die te realiseren. Op de achtergrond wordt ze daarin gesteund door Hecate , 'de onzichtbare hand' en zijn synthetische en erg verslavende drug Brew.
De eerste stap is de moord op hoofdcommissaris Duncan. Deze zet een keten van verdere moorden en doden in gang. Deze dienen deels om verdere stappen naar de macht te zetten, deels om vervelende getuigen het zwijgen op te leggen.
Nesbo maakt er een sterk verhaal van, waarin de maatschappelijke achtergronden en het politieke spel sterk worden verweven.
De karakters van de hoofdrolspelers zijn - zoals meestal bij Nesbo - levensecht uitgewerkt. Dit is vooral zo voor Macbeth, Duff en Lady.
Met zijn Macbeth heeft Nesbo zeker een mooie versie van een moderne 'Macbeth' geschreven