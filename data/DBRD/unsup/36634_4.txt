What if it's us is een samenwerking tussen goede vrienden Becky Albertalli en Adam Silvera. Becky Albertalli verwierf al bekendheid met Simon vs the Homo Sapiens Agenda en Leah on the Offbeat. Adam Silvera kennen we van History is all you left me and They Both Die at the End.

What if it's us is een romantisch verhaal waarin een homo-relatie centraal staat. Het boek begint met een ontmoeting tussen hoofdpersonen Arthur en Ben op het postkantoor op het moment dat Ben de spullen van zijn ex wil retourneren. Ze geven het heelal de schuld: dat ze op elkaars pad komen heeft zo moeten zijn.

Dit is het begin van hun relatie die ups, retries en downs kent. De vonken knetteren duidelijk tussen de twee maar Albertalli en Silvera weten het heerlijk awkward, echte puberliefde, te houden. Dit zetten ze zeer realistisch op papier en laat je met regelmaat terugdenken aan je eigen puberele liefdes.

Albertalli en Silvera blinken uit in hun personages. De personages zijn ontzettend realistisch. Ze staan in het werkelijke New York, genieten van musicals zoals Hamilton, spelen the Sims en aanbidden Harry Potter. Daarnaast worstelen ze met het probleem van de grote-mensen wereld. Je bent anders omdat je homosexueel bent.

En ook dat aspect wordt heel goed uitgewerkt. Een stuk jezelf ontdekken, hoe om te gaan met deze wereld waarin homosexualiteit echt niet zo vanzelfsprekend is als we wel allemaal denken. Het boek brengt hiermee ook een overduidelijke boodschap: liefde is voor iedereen, wie of wat je ook bent.

What if it's us is voor iedereen die van een emotionele rollercoaster houdt. Het boek brengt je van vreugde naar verdriet, terug naar vreugde van ongekende hoogte. Een heerlijke, zij het soms wat puberaal awkward, romance.