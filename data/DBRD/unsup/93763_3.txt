Ik vond dit boek in de boekenkast (collectie van mijn man) en het intrigeerde me genoeg om er eens even goed voor te gaan zitten en dit boek tot mij te nemen.
En dat viel niet mee eerlijk gezegd!
De tekeningen zijn zeer sprekend en het lukte voor 2/3 van het boek om mij als leek toch mee te krijgen in alle redenaties over wiskunde en logica maar op een gegeven moment ging het toch echt boven mijn pet.
Dat wil niet zeggen dat ik dit bijzondere boek niet kan waarderen, gelukkig gaat een groot gedeelte ook over (inter)menselijke relaties, maar er had vast en zeker meer ingezeten als b√®ta onderwerpen mij wat meer zouden interesseren of als ik er wat meer aanleg voor zou hebben gehad.