Het loket van Dennis Lehane is een vertaling van het engelse boek The Drop. Het boek werd uitgebracht in 2014 bij Ambo/Anthos Amsterdam. Dennis Lehane is een Amerikaanse schrijver uit Boston. Hij schreef in totaal tien thrillers zoals Nachtleven, Gone Baby Gone, Mystic River,… Maar hij schreef daarnaast ook nog heel wat romans. Vele van zijn thrillers werden verfilmd en deze films kregen vaak ook prijzen. Hoewel vaak de film op het boek volgt, was het bij Het Loket omgekeerd. Dennis Lehane schreef eerst het filmscenario en dan pas het boek. De film is een bewerking van een kortverhaal,"Animal Rescue", dat Dennis Lehane schreef in 2009. "Animal Rescue" maakt deel uit van de bundel Boston Noir uit 2009. Hoewel de meeste thrillers van Dennis Lehane dikke boeken zijn van meer dan 300 pagina's, telt Het Loket slecht 167 pagina's.

Bob Saginowski is een eenzame man die in de Bar van zijn neef (Cousin Marv's) werkt. Dit is echter niet zomaar een bar. De bar is in handen van de Tsjetsjeense maffia en wordt vaak gebruikt voor de duistere geldstromen van New York die niet door het daglicht gezien mogen worden. Neef Marv is dus enkel in naam nog eigenaar van de Bar. Enkele dagen na kerstmis vind Bob, na zijn shift bij Cousin Marv's een kleine halfdode pitbull in een vuilbak. Door deze vondst komt Bob in contact met Nadia. Zij wil Bob helpen bij het grootbrengen van de puppy. Op een dag komt de gewelddadige eigenaar van de hond, Eric Deeds, langs bij Bob om te zeggen dat hij zijn hond terug wil. Eric Deeds wordt verdacht van de moord op een jongeman enkele jaren geleden. Nadia heeft vroeger een relatie gehad met Eric Deeds en waarschuwt Bob dat het geen ongevaarlijke man is. Bob wordt dan ook nog eens het slachtoffer van een overval bij Cousin Marv's. Bob zal er alles aan doen om de pitbull bij te kunnen houden anders komt de Pitbull misschien weer in een vuilbak terecht en is er deze keer niemand om hem te redden.

Het Loket is een liefdesverhaal dat zich afspeelt in een crimineel milieu en verwerkt is in een korte thriller. Het verhaal wordt verteld vanuit afwisselende vertelstandpunten. Hierdoor wordt het verhaal soms een lappendeken van standpunten. Zowel het hoofdpersonage, Bob, als zijn neef, Marv en Agent Torres worden afwisselend gevolgd. Het verhaal is geschreven in de derde persoon en is dus meestal geschreven vanuit een personele verteller. De verteller is niet bij het verhaal betrokken maar volgt wel telkens één persoon. De dialogen tussen de verschillende personages worden in de belevende ik geschreven.

Het thema van het verhaal is vooral drama en misdaad. Bob moet op elk ogenblik oppassen bij wat hij doet en zegt, anders kan zijn leven er wel eens van afhangen. Er komen ook heel wat gruwelijke dingen aan bod in het verhaal, zo vindt Bob op een dag een afgehakte hand. Het verhaal is opgedeeld in hoofdstukken van telkens een tiental pagina's. Er wordt ook gebruik gemaakt van flashbacks, zo krijgen we bijvoorbeeld een flashback naar de dag dat Eric Deeds uit de gevangenis ontslagen werd. De personages uit het boek worden niet heel diepgaand uitgewerkt, behalve Bob en Marv, van hen komen we veel te weten over hun achtergrond.

De protagonisten in het verhaal zijn Bob en Marv. Zij maken de gebeurtenissen uit het verhaal mee en worden ook het meest uitgewerkt. Zij leven een rustig leventje tot er iets gebeurt. Vanaf dan neemt het verhaal een dramatische wending en moeten de 2 protagonisten, en dan vooral Bob, allerlei obstakels overwinnen. De nevenfiguren zijn bijvoorbeeld Chovka, Anwar, agent Torres, Nadia en Eric Deeds. Zij spelen allemaal een minder belangrijke rol in het verhaal maar zijn toch niet onbelangrijk. Zonder de Tsjetsjeense mafia en Eric Deeds zou er eigenlijk zelfs helemaal geen verhaal zijn.

De vertelde tijd is groter dan de verteltijd. Het verhaal vertelt over bijna twee maanden terwijl de verteltijd slechts enkele uren is. Het verhaal gaat echter niet snel, er worden heel veel pagina's gespendeerd aan de achtergrondsituatie van het verhaal. Op het einde, wanneer er meer spanning is, gaat het boek wel sneller.

Ik vond het boek zeker een aanrader, hoewel ik de film beter vond. Ik had meer verwacht van het boek na het zien van de film. Ik vind het boek wat "plat". Dit kan misschien wel liggen aan het feit dat ik eerst de film keek en dan pas het boek las. Misschien waren mijn verwachtingen wat te hoog voor het boek omdat de film zo goed was? In tegenstelling tot de film heeft het boek nog geen prijzen gewonnen.

In het boek wordt heel lang geschreven over de situatie in de bar en in de buurt van het verhaal. We krijgen informatie over hoe de Bar vroeger was, de geschiedenis van Bob en Marv, hoe Marv de bar kwijtraakte… Het verhaal komt eigenlijk maar heel traag op gang. Het einde was echter wel heel verassend en hier komen de uitgebreide en goed bedachte plots van Dennis Lehane dan weer helemaal tot hun recht. Veel dingen in het boek zijn wel voorspelbaar waardoor het boek soms helemaal niet meer spannend is. Het verhaal op zich vind ik wel goed gevonden, dit is nog maar eens een verhaal waarin de zegswijze "stille waters hebben diepe gronden" goed naar voren gebracht wordt. Bob lijkt op het eerste zicht een eenzame, brave man maar hij speelt wel mee met de Tsjetsjeense maffia.

Het boek leest heel vlot en is niet al te moeilijk om te begrijpen. Het is een kort boek waaraan je duidelijk merkt dat het gebaseerd is op een film. Het boek is bijna altijd chronologisch opgebouwd en de personages zijn nogal oppervlakkig uitgewerkt. Het is dus een ideaal boek voor iemand die niet op zoek is naar dikke thrillers van meer dan 300 pagina's maar wie toch een spannend verhaal met een verassende plot wil lezen.