In 2009 schreef Melissa Skaye voor de Quillers van vrouwenthrillers een kort verhaal over het actuele nieuwsitem internet stalking en noemde dit Virtuele tango. Dit was het begin voor wat uiteindelijk haar thriller Virtuele tango is geworden.
Melissa Skaye woont in Hoorn en dit is ook de plaats waarin de thriller zich afspeelt. De rechercheurs, Sanne en Luca, samen met het hele politiekorps Hoorn, worden geconfronteerd met een aantal lugubere moorden en staan voor een groot raadsel.
De werkwijze van de dader is steeds hetzelfde: hij legt contact met zijn slachtoffers via een datingsite op internet. Dit lijkt ook de enige overeenkomst tussen de slachtoffers te zijn. Als de vermoorde meisjes worden gevonden, blijkt dat ze op een gruwelijk manier aan hun einde zijn gekomen
Rechercheur Sanne Philips en haar collega Luca Borra bijten zich vast in het onderzoek, iedere ontdekking in hun zoektocht roept weer nieuwe vragen op. Dan krijgen ze het onheilspellende bericht van de plotselinge verdwijning van Faith, nog maar 15 jaar oud... De tijd dringt, kunnen ze op tijd de dader vinden en Faith redden?
'Virtuele tango'is een boeiende en spannende thriller, met veel onderhuidse spanning en continu aanwezige dreiging. Dit wordt nog eens extra versterkt door de cursief gedrukte gedeeltes die zijn ijzig spannend, geven een beklemmend gevoel en maakten dat je haren overeind gaan staan. Veel verassende plotwendingen in het verhaal maken dat het boek tot het eind toe blijft lezen als een trein,
Over de gevaren en gevolgen van internet zijn al verschillende thrillers geschreven, maar Melissa Skaye heeft dit onderwerp op een originele manier weten te combineren met een traumatische ervaring van de dader wat uiteindelijk leidt tot lugubere moorden.
Ik ben ook zeker benieuwd naar haar volgende boek Verboden tranen wat ongeveer in maart 2014 zal verschijnen.
Virtuele tango is wat mij betreft een echte aanrader en ik waardeer het boek met 4****