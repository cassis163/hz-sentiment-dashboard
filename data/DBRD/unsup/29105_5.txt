Het verhaal over Feyre komt een beetje langzaam op gang. Ze woont bij haar vader en twee oudere zussen die haar nauwelijks lijken op te merken en nauwelijks waarderen voor wat ze allemaal bijdraagt in het gezin. Het wordt al snel duidelijk dat er een soort splitsing tussen twee werelden is, uit elkaar gehouden door 'onzichtbare' muur. Hoewel er vaker wordt gezegd dat het verhaal iet wat langzaam op gang komt, belemmert dit niet in het lezen.

Zodra je de eerste hoofdstukken door bent wordt het spannender, mysterieuzer en op de helft kun je het boek bijna niet meer weg leggen. Alle personages zijn ontzettend goed uitgewerkt en elk woord dat wordt gezegd, elke keuze die wordt gemaakt heeft een bepaalde betekenis die je in het begin niet zou verwachten. Het verhaal is veel diepgaander dan je in het begin misschien verwacht.

Ik kijk heel erg uit naar het vervolg want dit is een boek, een serie, zoals geen ander! Verrassende (en knappe) personages, plotwendingen en een magische wereld die je niet mag missen! Vier welverdiende sterren voor dit boek.

Lees hier wat ik van deel 2 vond: https://www.hebban.nl/recensies/m-i-n-c-a-over-hof-van-mist-en-woede
Lees hier mijn recensie van deel 3: https://www.hebban.nl/recensies/m-i-n-c-a-over-hof-van-vleugels-en-verwoesting