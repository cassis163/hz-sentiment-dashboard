De ster van acht begint als een gewoon tiener verhaal, Teagan is een vrij onzeker meisje dat in Amerika woont en de gewone dingen beleefd net als elke andere tiener. Ze heeft een hartsvriendin die haar elke dag ophaalt om naar school te gaan. Het vervelende is dat ze â€™s nachts nare dromen heeft die haar bezighouden. Dan komt er een nieuwe leerling op school en ze voelt zich heel erg tot hem aangetrokken. Hij heeft ook alleen oog voor haar.
Vanaf dat moment krijgt het verhaal van Teagan meer diepgang en neemt het een bijzondere wending. Dit is echte liefde, Een beschermengel die haar vertelt waar hij vandaan komt en bijzondere dingen laat meemaken. Zij zien dingen die de anderen niet zien en ondertussen probeert Teagan zo normaal mogelijk te doen tegenover haar moeder en de buitenwereld.
Dit boek heeft veel raakvlakken met andere Young Adult series die ik ken. Meisje wordt verliefd op een jongen die niet zomaar een jongen is. Ik was dan ook blij om te lezen dat Jennifer Murgia ineens een bijzondere wending aan het verhaal geeft. Ze gebruikt daarbij een verhaal uit de Bijbel die voor mij als christen heel belangrijk is, namelijk de oorlog tussen de engelen en het ontstaan van Lucifer. Ik was hier wel een beetje huiverig voor want wat zou ze gaan doen met dit verhaal?
Jennifer Teagan pakt het echter zo mooi op, ze borduurt voort op het verhaal over Lucifer en laat je bedenken dat het best zo zou kunnen gaan. Gelukkig blijft het gewoon young Adult en heel toegankelijk voor de doelgroep waar ze voor schrijft.
Jennifer schrijft erg vlot en leeft zich voor zover ik weet best goed in in de leefwereld van een tiener in Amerika. Ze laat genoeg vragen achter voor een vervolg en legt goed uit wat ze bedoeld met de symbolen die ze in haar verhaal gebruikt. Ook komt de realiteit dichtbij als de vriendin van Teagan iets overkomt. Dat zou morgen in de krant kunnen staan. De rol van de moeder van Teagan is wat klein, ze zou iets meer aandacht en tegengas mogen geven in een volgend deel. Ik heb erg veel zin om verder te lezen.