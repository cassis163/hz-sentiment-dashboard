Voor wie de Millenium-trilogie verslonden heeft is dit boek het net niet. Het duurde voor mij vrij lang voor ik in het verhaal kwam, de aanloop was nogal lang. Maar als de actie dan op gang komt is het verhaal behoorlijk spannend. Ik heb de tweede helft snel uitgelezen. Het verhaal houdt overduidelijk de deur open naar het vervolg en is niet helemaal geloofwaardig. Met name de manier waarop het blad gered wordt is wel erg sprookjesachtig. Al met al een goed geschreven boek, dat nog beter had gekund. Nu maar wachten op deel 5 van de trilogie.