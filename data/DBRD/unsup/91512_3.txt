3,5/5 sterren
Het duurde een tijdje voordat ik de "thrillersensatie van het jaar" kon lenen in de bieb.
Vanaf november/december stond deze al bovenaan mijn verlanglijstje.

Nu ik het boek uit heb, heb ik er een beetje gemengde gevoelens bij.
Vind ik het de thrillersensatie van het jaar? Nee
Vind ik het verhaal erg origineel? Nee
Vind ik het constant kneiterspannend? Nee
Zou ik het boek nogmaals willen lezen? Nee

De auteur heeft een prettige schrijfstijl en het boek heeft korte hoofdstukken. Er wordt regelmatig van perspectief gewisseld met ieder hun eigen positie in het verhaal. Dit kon soms wat herhalend overkomen.
Er zijn niet al teveel personages. De personages die er wel zijn, zijn alleen niet zo sympathiek. Dit geldt zeker voor alle politiemensen. Niemand springt er echt uit qua karakter. Ze blijven een beetje vlak allemaal.
Ik mistte ook, de voor Scandinavische thrillers kenmerkende, sfeer en omgeving. Dit verhaal had net zo goed in Engeland of de VS kunnen afspelen.

Het boek heeft een behoorlijk lange aanloop naar het (afgeraffelde? ) slot.
Ik vond de start het sterkst, dan een zwakkere en wat langdradig lang middenstuk en dan het snelle einde.
Ik had de verhoudingen graag wat evenwichtiger gezien.
Na lang wikken en wegen kom ik toch tot 3,5 *