Ik heb zo pas het boek Leah on the Offbeat gelezen, het vervolg op Simon Versus van Becky Albertalli. Deze schrijfster is op dit moment erg hip, omdat haar boek over Simon nu verfilmt is (Love Simon). Haar nieuwe boek gaat echter niet over Simon, maar over één van zijn beste vriendinnen, Leah. Leah kan je best omschrijven als een atypisch tienermeisje: ze is gek op tv-series en films (er komen veel referenties naar deze dingen voor in het boek), ze imaatschappij) en ze is biseksueel. Dit laatste geheimpje durft ze niet goed te vertellen, zelfs niet aan haar homoseksuele vriend Simon. Doorheen het boek leren we meer over hoe Leah denkt en hoe haar leven eruitziet, maar we krijgen ook meer te zien van al onze geliefde personages uit het vorige boek: Garret, Nick, Abby, Bram en natuurlijk Simon.

Ik had erg hoge verwachtingen van dit boek, omdat ik Simon VS zo leuk vond, en was daarom ietwat teleurgesteld. Het boek is leuk, grappig en luchtig geschreven, maar het haalt het gewoon niet tegenover Simon. Daarom krijgt het boek van mij ook maar 4 sterren, ik had meer verwacht. Dit betekend echter niet dat het geen goed boek is, in tegendeel! De schrijfstijl van Albertalli is, net zoals in haar andere boeken, luchtig en er worden geen moeilijke woorden of zinnen gebruikt, waardoor het boek leest als een trein. Het zit vol humor, leuke referenties en interessante nieuwe (en oude) personages, wat het boek zeker de moeite maakt om te lezen. Ook Simon fans worden niet teleurgesteld, aangezien hij (en Bram) nog regelmatig in het boek opduiken. Het enige minpuntje vond ik was dat Leah erg veel vloekt doorheen het boek. Hier stoorde ik mij na een paar hoofdstukken toch wel wat aan. Dit zorgt ervoor dat ik minder genoten heb van het boek, maar het is nog altijd heel goed en zeker een must read voor alle Simon fans!