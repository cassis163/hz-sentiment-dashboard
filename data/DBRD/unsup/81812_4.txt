Met zijn lippen op elkaar geperst injecteert Lei Christiaens, een bekende mediagoeroe in Vlaanderen, zelf zijn lid met papaverine. Dat moet hij zelf weten. Maar dan moet hij niet met de auto gaan rijden. Het ge√Ønjecteerde deel mist de uitwerking niet en gaat gepaard met enig hinder. Dat, gebruik van alcohol en slecht weer leidt er toe dat hij de controle over zijn auto kwijt raakt en een fietsster aanrijdt. De fietsster is zwaar gewond aan haar hoofd. Lei, onderkent een probleem. Met een zakdoek probeert hij het slachtoffer te laten stikken. Dat lukt niet. Lei verlaat met de auto de plaats van het ongeval en laat de gewonde fietsster hulpeloos achter. Dat allemaal wordt door Saskia, amateurfotografe, op afstand gefotografeerd. Haar vriend, Ruben, die het gebeurde met zijn IPhone filmt, adviseert haar de foto's aan de politie te geven. Saskia denkt daar anders over en denkt met de foto's Lei te kunnen chanteren. Daarbij zint Saskia ook op wraak. Immers, het zusje van Saskia is als klein kind aangereden en overleden. Ook toen is de dader van dat ongeluk doorgereden en heeft zich nergens om bekommerd. De zakdoek, waarop later door de politie de stof papaverine wordt aangetroffen, blijft op de plaats delict achter. Het slachtoffer Liesbeth Ampe, wordt met een ambulance auto naar een ziekenhuis gebracht. De artsen houden haar daar in coma. Ruben besluit mee te doen aan een proef in een ziekenhuis en moet daar een week blijven. Hij maakt van de gelegenheid gebruik om aan zijn scriptie te werken. Hij weet dan nog niet dat hij in hetzelfde ziekenhuis verblijft waar Liesbeth is opgenomen. Het duurt even, maar dan wordt Liesbeth door haar arts uit coma gehaald. Goed praten kan zij niet meer. Inmiddels weet de politie dat het ongeval door Lei Christiaens is veroorzaakt. Dokter Arsla, chirurg, schrikt zich dood als hij op tv ziet dat zijn vriend Lei door de politie wordt gezocht. Beiden werken samen aan een prestigieus project en dat mag niet gehinderd worden. Ruben ontmoet In de gang van het ziekenhuis Liesbeth. Hij weet dat Liesbeth degene is die hij direct na het ongeval heeft gefilmd. Terwijl Lei zich in een vakantieblokhut schuilhoudt, krijgt hij daar een e-mail met het bericht dat iemand alles gezien heeft en getuige is van het vluchtmisdrijf. Saskia, die de e-mail heeft verzonden, ontmoet Lei op een afgesproken plaats. Saskia geeft foto's aan Lei en zet hem onder druk. Saskia eist onder andere van Lei dat hij zich bij de familie van het slachtoffer meldt en een schaderegeling met hen treft. Saskia arrangeert nog een afspraak met Lei, maar nu met het doel om hem geld afhandig te maken. Tijdens die afspraak dreigt Lei met een mes. Echter, hij komt te vallen in zijn eigen mes. Zwaargewond wordt hij ontdekt en vervoerd naar een ziekenhuis en wordt daar in comateuze toestand opgenomen. Ook heeft hij twee gebroken nekwervels met een volledige dwarslaesie als gevolg. Gedurende het verblijf van Robert in het ziekenhuis, waar hij meewerkte aan een test, is hij tijdens de ontmoeting met Liesbeth verlieft op haar geworden. Hij laat dit middels een achtergelaten brief aan Saskia weten. Saskia is daar niet blij mee. Robert maakt een opmerking op het gedrag van Saskia dat zij het voorval niet bij de politie heeft gemeld. De politie komt hier ook achter, met als gevolg dat Saskia wordt gearresteerd en veroordeeld. Na drie jaar komt Saskia vrij en begint aan een nieuw hoofdstuk van haar leven. Saskia kiest een mooie foto uit waarop zij met haar zusje Eline staat met de bedoeling die op te hangen in haar kantoor. Het wordt een prachtige blow-up. Lei komt uit coma. Hij blijft echter verlamd en zit in een rolstoel. Ondanks dat hij geen seksleven meer kan hebben, wordt hij toch op een dag erg verwend.