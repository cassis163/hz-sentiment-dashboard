Een Ã©chte pageturner! Ik had het boek in een paar dagen uit gelezen. Je bent steeds benieuwd naar wat er staat te gebeuren en hoe het verder zal gaan met de personen in het verhaal.
De karakters zijn heel goed beschreven wat maakt dat je met de personages mee kunt leven, ze worden als echte personen tijdens het lezen.
Verschillende verhaallijnen die door de wijziging in lettertype goed te volgen en te combineren zijn. Je kunt het verhaal op deze manier volgen in de wereld waar het zich afspeelt, zonder dat het warrig wordt.

Wat de boventoon voert is het gevoel van angst. Angst in wat er kan gebeuren en angst voor de medemens. Is hij of zij wel hoe je denkt dat hij/zij is? Zijn ze te vertrouwen of moet je op je hoede zijn.
Wat is waarheid? Het ligt er aan wie het mag beoordelen, zo blijkt.

Het verhaal laat zien dat iets alleen maar onmogelijk is, wanneer nog niet alle mogelijkheden bekend zijn. Dat vond ik mooi om te lezen.
Een ander gevoel dat ik kreeg is de wetenschap dat hoe meer je weet, des te meer vragen je zult hebben.

In dit verhaal reis je met Werner, Heike en Edison naar een andere wereld en naar een andere tijd. Je weet niet wat je overkomt! Op sommige passages ben je blij dat je een lampje aan kunt knippen, dat zegt wel wat denk ik. Het gevaar is niet tastbaar. Loeispannend!
Het is niet allemaal fantasy wat de klok slaat in dit boek, veel is herkenbaar. Ook liefde, lust, haat en bedrog komt aan de orde. Alles wat in onze wereld aanwezig is.

Een bijzonder onverwacht einde waardoor je het volgende deel uit de serie zeker niet wilt missen. Dat is mijn mening.