Vooraleer je beslist om dit boek ter hand te nemen en te lezen, wens ik je alvast een gezonde dosis doorzettingsvermogen, enig gevoel voor spielerei en een achtergrondkennis van de mediacultuur. De vrij teruggetrokken auteur Thomas Pynchon trekt in dit werk alle registers open om de lezer onder te dompelen in een hyperreeële wereld waarin de media, drugs en Amerikaanse politiek elkaar afwisselen. Het verhaal speelt zich af in het zonnige Californië in 1984. Ronald Reagan is bijna opnieuw verkozen als president en de overheidsgreep op de drugsbusiness wordt steeds sterker. Elk personage in het boek wordt hierdoor op één of andere manier getroffen of net gesterkt. Het plot is soms vrij moeilijk te distilleren, maar dit werk is eerder een knap staaltje van technisch en stilistisch vernuft. Een genot voor liefhebbers én kenners van de mediacultuur van de 20ste eeuw!