Samenvatting
Het lichaam van Andrea Douglas-Brown wordt gevonden in water onder het ijs. Inspecteur Erika Foster en haar team worden op deze zaak gezet. Het valt niet mee om de dader te achterhalen. Als blijkt dat de moord op Andrea overeenkomsten vertoont met andere moorden wordt de zaak nog ingewikkelder. Ook de tegenwerking van de familie Douglas-Brown maakt het nog lastiger om de dader op het spoor te komen. Erika zet alles op alles om de moordenaar te vinden. Ze beland hierbij zelf ook in moeilijke situaties.

Leeservaring
Een boek dat met plezier gelezen is. Het verhaal bouwt zich geleidelijk op en wordt naar het eind toe steeds spannender. Verschillende situaties en plotwendingen worden mooi verweven tot een geweldig verhaal.
De personages zijn erg goed uitgewerkt. De persoonlijkheden en karakters zijn gevarieerd. Er komen diverse types aan bod.
Het verhaal is ook goed uitgewerkt en komt realistisch over. De schrijfstijl is soepel. Er gebeurd van alles. Prima in elkaar overlopend en spannend. Een boek dat je meezuigt in het avontuur en daardoor moeilijk weg te leggen is. Je wordt steeds nieuwsgieriger naar de ontwikkelingen en de afloop van het verhaal.

Conclusie
Een geweldig verhaal dat je graag in een ruk wilt uitlezen. Een echte aanrader dus.