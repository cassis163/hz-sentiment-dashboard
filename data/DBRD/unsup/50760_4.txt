Barbara Taylor Bradford heeft zich goed ingelezen in de geschiedenis van de Tweede Wereldoorlog en de rol van Groot-BrittanniÃ« onder leiding van Churchill. Het boek biedt geschiedkundig goede informatie. Prachtig hoe dat aan bod komt, schrijnende hoe de gruwelijkheden en dreiging vorm krijgen, terwijl op Cavendon Hall toch een warme familiegeschiedenis met veel positieve wendingen vorm krijgt. Hoewel ze ook leed op hun pad krijgen, heeft dit boek een groot feelgood-gehalte. Hiermee heeft Barbara Taylor Bradford een heerlijke historische roman geschreven voor liefhebbers van Downton Abbey. Prima als standalone te lezen, maar iets te zoet naar mijn smaak.

In het Geluk van Cavendon Hall volgen we het leven van de adelijke familie Ingham en hun steun en toeverlaat in de familie Swann. De familie Swann is werkzaam bij de familie Ingham maar in de loop der tijd heeft de liefde hun rol en bijdrage verweven omdat er gelukkige huwelijken zijn ontstaan tussen beide families. In dit boek wordt de aanloop naar de Tweede Wereldoorlog beschreven. De vrouwen bereiden zich voor met naaifabrieken en manieren om eten te verbouwen en conserveren. Alles om staande te blijven tijdens de oorlog waar ze bang voor zijn. De oorlog zal hun mannelijke familieleden oproepen en de vrouwen voelen zich geroepen om ervoor te zorgen dat het leven voor hen op Cavendon Hall en de bewoners in de dorpen rondom hen staande houdt. In het boek spelen veel personages een rol. Dat vraagt iets van alertheid van de lezer, maar het overzicht in het begin van het boek biedt houvast. Cecile Swann, getrouwd met Miles de opvolger van de graaf-titel, heeft zorg voor alle gezinsleden en weet haar kledinglijn en fabrieken te ontwikkelen. Deidre, zus van Miles en weduwe, werkt zogenaamd voor het Ministerie van Oorlog, maar weet als spion een inkijkje te bieden in de politieke wereld rondom de oorlog, ook vanuit haar contacten in Duitsland. Daphne, eveneens zus van Miles, richt zich op het landgoed, terwijl ze moet dealen met haar zoon die gewond raakt in de oorlog. Liefdes ontstaan, alles ontvouwt zich rondom Cavendon Hall waar twee families zich staande houden.