In deze roman van Afra Beemsterboer krijgen we een kijkje in het leven van Addy, een 48 jarige vrouw die al op jonge leeftijd weduwe is geworden. Haar volwassen zoons zijn de deur al uit en Addy lijkt tevreden met hoe alles verloopt en brengt de meeste tijd door op haar stukje grond bij de plaatselijke volkstuinvereniging.

Dan betrekt Luc het lapje grond naast dat van Addy, Luc komt uit een naburige dorp en Addy merkt dat de rest van de vereniging hem niet echt opneemt, maar juist stug benaderen en links laten liggen. Omdat ze dat niet echt fair vind neemt ze Luc onder haar hoede, hij is een echte beginneling in de moestuin en hij kan wel wat mentorschap gebruiken.

De gesprekken gaan op gegeven moment wat dieper en we krijgen een blik in de manier waarop Addy op eigenlijk behoorlijk na√Øeve wijze haar leven beleefd heeft, dit leventje bleek flink verwoven met het naburige slot Stinsenhil. Bij Stinsenhil blijkt nu ook dat toch ook niet alles is wat het lijkt. Welk effect heeft deze ontdekking op Addy?

Afra Beemsterboer heeft op geraffineerde wijze de lezer inzicht gegeven in hoe men op verschillende manieren naar een op het oog normale gang van zaken kan kijken. Hierdoor heeft deze roman meer diepgang gekregen dan je in eerste instantie zou verwachten. Missie geslaagd.