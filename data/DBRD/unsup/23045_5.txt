Het boek begint met een goede spannende proloog die niet alles verklapt en waarvan de afloop niet vaststaat.
De hoofdpersoon Sofia is een goed doordacht persoon. Haar ontwikkeling in het boek is volkomen logisch waardoor je je goed in haar en haar beslissingen kan inleven.
Het verhaal lijkt in het begin op een kabbelboek, er gebeurt wel wat maar niet veel spannendste. Toch loopt de spanning langzaam maar zeker op. De auteur geeft steeds kleine speldenprikjes zodat het verhaal geloofwaardig blijft.
De grote vraag is: hoe kom je in een sekte terecht en waarom blijf je erin? Na het lezen van dit boek zijn die vragen beantwoord en weet je dat het iedereen kan overkomen.
Dit is het eerste deel van een trilogie, maar dit boek kan ook als losstaand gelezen worden.