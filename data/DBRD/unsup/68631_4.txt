De titel is misleidend. Dit boek gaat niet alleen maar over de moord op Kennedy en de vele complottheorieÃ«n. Het beschrijft in chronologische volgorde de belangrijkste gebeurtenissen in het leven van deze vermaarde Amerikaanse president. Tegelijkertijd volgen de schrijvers het leven van Lee Harvey Oswald.
De schrijvers hebben een aangename schrijfstijl. Het boek leest dan ook lekker vlot weg. Ik overweeg om ook hun boek over (de moord op) Lincoln te gaan lezen.