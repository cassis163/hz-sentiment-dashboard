Het verhaal

Julia en Luuc zijn niet echt meer gelukkig met elkaar. Na 12 jaar samen zijn ziet Julia het niet meer rooskleurig in. Maar dan heeft Luuc een prachtig plan. Zijn te drukke baan speelt hem parten en zouhet niet geweldig zijn om het roer helemaal om te gooien? Julia hoort hem aan en wordt hier ook helemaal blij van. Samen beginnen ze en nieuw avontuur in de Provence. In een chateau wat nog veel onderhoud nodig heeft. Luuc gaat alvast vooruit en dan volgt ook Julia. Bij aankomst is ze onder de indruk. Ze bemerkt wel dat de dorpelingen wat schuchter op haar reageren. Dat is best vreemd. Maar dan, als ze iets ontdekt vreselijks in de kelder, is dat nog maar het begin van een aantal vreemde en bizarre zaken die gebeuren. Heeft ze hier wel goed aan gedaan? En hoe loopt dit af? Je leest het in Chateau de Provence.


¶Het complex is veel groter dan ze dacht, wat een geweldig maar ook angstig gevoel geeft.¶

De elementen: Vroeger en nu komen mooi samen

De cover ziet er prachtig uit. Hier is echt werk van gemaakt. De bijbehorende boekenlegger geurt heerlijk naar lavendel. Wat een mooi cadeautje. In gedachte is de lezer nu al bij de lavendel velden aangekomen. Het verhaal wordt helder en duidelijk neergezet in het verhaalperspectief van de 3e persoon. Ook zaken uit het vroegere leven van beide hoofdkarakters komen boven tafel en zijn belangrijk voor het verhaal. De karakters zelf worden goed en voldoende omschreven. In beeldende zinnen wordt de omgeving verteld. Je zit als lezer bijna "in" het verhaal.

Marelle Boersma heeft hiermee een mooi verhaal neergezet, over liefde en loslaten. En over leugens en bedrog. Julia en Luuc willen het roer om. De vraag is, wil het roer eigenlijk wel om? Ze vertrekken naar de Provence. Als ze dachten dat hier een Happy End was gekomen aan hun onderlinge zorgen en trubbels..dan komen zij helaas bedrogen uit.

¶Als jou iets overkomt, zal ik het mijzelf nooit vergeven.¶

Conclusie

Chateau de Provence begint als een heerlijke aflevering van ik-vertrek. Waarmee met veel bewondering de "kijker"mee kan genieten van een nieuwe start, in een ander land. Echter als Julia een lijk in de kast (lees:kelder) ontdekt, krijgt het verhaal een bittere nasmaak. In een prettige schrijfstijl neemt Marelle Boersma de lezer daarna mee verder het boek in. Zij houdt de lezer een tijdje gevangen..met haar verhaalstijl en dat is heel knap. Door de wendingen die het verhaal dan krijgt, is stoppen geen optie. Deze pageturner wil je alleen maar uitlezen.

Waardering: 5 sterren.

Marelle Boersma is bekent van de actuele thema's in haar boeken. In dit boek komt het "ik-vertrek" thema aanbod, maar ook Facebook en elkaar bedriegen met of zonder social media. Als een van de betere Marelle-boeken, geef ik dit verhaal 5 sterren. Marelle heeft hiermee de Dutch Crime Stories naar een hoger level gebracht.