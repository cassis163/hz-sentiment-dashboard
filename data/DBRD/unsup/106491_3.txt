Omdat ik van de eerste reeks zo genoten had, ben ik zeer enthousiast aan dit nieuwe deel begonnen van zes boeken in totaal.
In deze nieuwe reeks volgen we Braamklauw, de zoon van Tijgerster. Braamklauw schrikt wakker na een vreemde droom. Blauwster was bij hem geweest om te vertellen dat er onheil dreigt voor de Clan en er moet actie worden ondernomen. Braamklauw komt erachter dat drie andere katten uit verschillende Clans ook zijn bezocht door hun voormalige leiders uit de Sterrenclan. Samen beslissen ze eropuit te trekken om de juiste plaats te vinden en te wachten op middernacht. Maar de juiste plaats is een verre reis. Stormvacht en Kwikpoot, die de droom niet hebben gehad gaan mee op hun tocht om hen te steunen.

Dit boek is me een beetje tegen gevallen. Het duurt erg lang voordat het boek op gang komt. Tot de helft van het verhaal wordt je een beetje verveeld met de besluiteloosheid van Braamklauw en hij wordt nogal op z'n huid gezeten door Kwikpoot. Kwikpoot is een irritant personage met een grote waffel die nogal stoer probeert te doen en bijzonder kattig doet tegen iedereen, dit was storend. Verder ben je alleen maar aan het lezen hoe de katten onderweg zijn en over wat een onzinnige obstakels ze tegenkomen onderweg. Onderweg treffen ze een oudere kat met de naam 'Snorre', hij probeerde ze verder te helpen om bij hun bestemming te komen en die werd alleen maar uitgekafferd door Kwikpoot. De gehele Donderclan komt nauwelijks ter sprake. Wel is het een goed idee geweest om nu een andere kat te volgen in het verhaal, omdat weer zes delen over Vuurster te maken misschien wat eentonig zou worden. Alleen is hij nu wel heel erg naar de achtergrond verbannen. Hopelijk wordt dat nog anders in de volgende delen.