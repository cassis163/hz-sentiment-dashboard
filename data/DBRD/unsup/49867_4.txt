Een bijzonder mooi boek vol met wijze levenslessen met een verhaal in een verhaal verweven.
Het vertelt het verhaal van Kama en Shakti en de liefde. Kama verlaat het vissersdorp waar hij geboren is, omdat hij er zijn draai niet kan vinden. Kama leert zijn eigen weg te vinden en te vertrouwen op wat hij wil. Van een schuwe jongen verandert hij in een levenslustige man, die weet wat hij wil.
Geert Kimpen heeft heel veel boodschappen in zijn verhaal verweven.Bijvoorbeeld: Anders zijn dan anderen mag! Verwachtingspatronen van de omgeving, Leren loslaten en aanvaarden. Als de omgeving druk uitoefent op iemand kunnen er rare dingen gebeuren.
Ik heb genoten van de mooie zinnen en de manier waarop Geert Kimpen de zee beschrijft.
"Wie overmatig dacht haar te kennen, zou sidderen wanneer ze bij een strakblauwe hemel plots het donkerste deel van haar ziel zou tonen. Onder de lichtheid van haar door de zon beschenen gelaat ging een onmetelijk donkerste schuil die koortsig reikhalsde naar totale overgave en die als ze die niet kreeg, strafte met wraak, doodslag en verrotting:".
Geert Kimpen heeft een prettige schrijfstijl, die uitnodigt om het verhaal achter elkaar uit te lezen.Hij heeft het hindo√Øsme mooi weten te verweven in de verhaallijn.