Beladen onderwerp

Schuldeloos bloed van Elizabeth Corley heeft een beladen onderwerp: kindermisbruik. Corley blijkt een uitstekend vertelster te zijn en daardoor weet zij er een aangrijpend verhaal van te maken. Vooral wanneer ze in de huid van de slachtoffers kruipt, bekruipt je een woedend en machteloos gevoel. Qua spanning is dit boek echter iets minder dan Doodsnood, wellicht komt dit mede door het onderwerp. Drie sterren en nu maar wachten op de volgende van Corley, die zeker gelezen gaat worden!