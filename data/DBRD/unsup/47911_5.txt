Daar was het dan! Het verhaal over de 'gevluchte' homofiele broer. Tijdens het eerste deel miste ik zijn verhaal, maar hier krijgt hij genoeg witte pagina's om zijn verhaal te vertellen. Deze zoon heeft een heel andere geschiedenis, weer een nieuw gegeven in de serie van Guillou. Anders, maar zeker niet minder mooi en indrukwekkend!

Guillou heeft - mijns inziens- een goede keuze gemaakt deze zoon een eigen boek te geven, het verhaal is uniek. Persoonlijk vond ik het een herkenbaar verhaal; veel geschiedenisstukjes had ik ook al in andere boeken gelezen. Daarbij denk ik aan de YA-boeken van Rindert van Kromhout, over de geschiedenis van Virginia Woolf en haar neefjes. Ook denk ik aan de geschiedenis van Engeland en de strijd tegen Duitsland. Prachtig om dit terug te zien!

Het eind van het boek zorgde er bij mij voor dat ik nieuwsgierig werd naar deel drie. De jongens komen bij elkaar, maar hoe gaat dat verder? Kunnen ze nog wel samenleven? Hoe kan deze broer weer bij de andere broers horen? Deze vragen moeten beantwoord worden!