Een Splinter van Quasis getiteld Tegenwereld, geschreven door Tamara Geraeds. Kyra heeft hooguit nog een paar weken te leven in haar wereld die geteisterd wordt door extreme hitte en uitdroging. Elke dag onderneemt ze de reis om naar een oplossing te zoeken en op een dag ziet ze een andere wereld, waarin een jongen leeft die haar aantrekt. Alles in zijn wereld is het tegengestelde van haar leefomgeving. Het zou de oplossing zijn voor beide werelden als zij bij elkaar konden komen. Maar hallucineert ze het niet door het watertekort? En wat als het echt is? Wat gebeurt er dan?
Dit is een kort verhaal over twee uitersten die elkaar opheffen of samen een worden. Heel mooi maar tegelijkertijd heel kwetsbaar.