De Terugkeerling vertelt het verhaal van Mo en Bilal. Mo is opgegroeid in de wijk Kanaaleiland in Utrecht, maar waar hij al gauw ontdekt dat hij daar niet thuishoort. Op school is hij een buitenbeentje en hij word al snel uitgescholden voor homo. Later ontdekt hij dat hij ook homoseksueel is. Hij ontvlucht Nederland nadat hij een zomer met Melissa doorgebracht heeft, door in Manchester te gaan studeren. Na de moord op Theo van Gogh keert hij weer terug naar Nederland om voor de AIVD te gaan werken.

Bilal is geboren als Pjotr in Nieuwegein en wordt opgevoed door zijn vader. Die begrijpen elkaar niet en doordat Pjotr een buitenbeentje is, verdiept hij zich op een gegeven moment in de islam, waartoe hij zich op zijn 17e bekeerd. Hij verhuist naar kanaaleiland en bouwt daar een eigen leven op. Hij krijgt veel respect voor Mohammed B, de moordenaar van Theo van Gogh en wil in zijn voetsporen treden. Hij verzamelt een aantal broeders om zich heen enbedenkt een plan om Utrecht op de kaart te zetten.

Het boek beschrijft de twee hoofdpersonen fantastisch. Alsof je in hun huid zit. Beiden zijn extreem, de een in zijn opvattingen over het geloof, de ander verliest zichzelf in drank en porno. Beiden een verschillende achtergrond, maar ze vertonen ook wat overeenkomsten. Jammer vond ik het open einde van het boek. Voelt aan alsof het afgeraffeld is. Toch met heel veel plezier gelezen en ook weer wat wijzer geworden over de islam als geloof. Kan het zeker iedereen aanbevelen!