Mason Cross begon zijn schrijfperiode met een smalle plotlijn en bouwde gaandeweg aan een meerlaagse thriller, waarbij een gedeelte wel door hem ontworpen werd maar een gedeelte ook tijdens het schrijven ontstond. Een bewuste keuze maakte hij ook om Carter Blake mysterieus te houden, zodat hij in volgende delen zijn karakter verder uit zou kunnen diepen. (bron: http://www.thebigthrill.org/2015/04/the-killing-season-by-mason-cross/ )

Carter Blake zijn reis start met een telefoontje van een voor hem bekende persoon. Met de ontsnapping van een twee gevangenen uit een zwaar bewaakte gevangenis ontstaat een crisis situatie. Blake wordt, tegen iedereens zin, toegevoegd aan een tactische team van de FBI om zo spoedig mogelijk een einde te maken aan deze crisis.

Met Jachtseizoen heeft Cross een eerste deel van een serie geschreven met Carter Blake als hoofdpersoon. De mysterieuze Blake bewijst dat hij in staat is te vinden wie hij vinden moet, echter blijft zijn achtergrond zeer vaag. Hierdoor blijft hij nog wat tweedimensionaal, en biedt het vooral kansen om Blake in het vervolg van de serie meer uit te diepen. Zijn tegenspeelster Elaine Banner wordt wel verder uitgediept, waarmee Cross laat zien dit zeker wel te kunnen. Zijn karakters komen wel enigszins stereotiep over, maar passend binnen het plot. De ontsnapping op zich had al kunnen leiden tot een spannend boek, maar met een achterliggende complottheorie geeft Cross nog een extra laag aan het verhaal. Helaas zijn de onverwachte wendingen niet zo onverwacht en blijft het plot wat voorspelbaar voor de ervaren lezer. Door zijn soepele schrijfstijl en de hoge snelheid die Cross hanteert is het evenwel toch een spannend en boeiend boek om te lezen, dat veel ruimte voor groei overlaat rondom de serie en het personage Carter Blake.