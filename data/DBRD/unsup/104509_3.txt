Als de hoofdrolspeler, maar even X genoemd, een mail van de onbekende Sarah ontvangt ontstaat er een mailwisseling. Sarah woont in Las Vegas. Het is de liefde van zijn leven. Omdat X vliegangst heeft, kan hij niet naar haar toe maar doordat er twee verhaallijnen door elkaar lopen is er op de één of andere manier toch iets gebeurd dat hij daar terecht is gekomen, want X zit in de gevangenis en niet in zijn eigen land. X en Sarah fantaseren over veel dingen en Sarah stuurt foto's naar X met een bepaalde reden. Omdat X toch wel nieuwsgierig wordt naar Sarah googled hij haar als zij een keer haar achternaam meestuurt op een foto. Hij ontdekt iets wat hij liever niet had geweten. Hij negeert Sarah maar ze blijft contact zoeken. X wil toch weten hoe het zit en reageert op haar bericht. Ze vertelt de waarheid. Sarah doet dit om haar droom uit te laten komen. Tot dat Sarah twee dagen niets van zich laat horen. X is in lichtelijke paniek. Wat zal er met haar gebeurd zijn. Sarah laat weer van zich horen en ziet het niet meer zo zitten tussen hun, want zij zit hier en hij zit daar en alle fantasieën worden toch nooit werkelijkheid. X zegt dat hij direct naar haar toekomt ook al durft hij niet te vliegen. Maar eerst moet hij het congres afronden en vertrekt daarna naar Curacao maar het loopt anders dan hij had gehoopt. Houdt de romance stand of is dit het einde?

Het verhaal is erg poëtisch en romantisch dus een romance mag je het zeker noemen. Peachez is vernoemd naar Sarah Peachez de liefde van het leven van X. Sommige passages waren wat langdradig waardoor ik mijn concentratie kwijt raakte. De vele Latijnse zinnen waren voor mij ook te veel van het goede. Wel een mooi verhaal maar niet echt mijn genre.