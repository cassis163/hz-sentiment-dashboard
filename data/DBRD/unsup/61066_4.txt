Het verhaal gaat richting Sicilië, had ik altijd al de wens om naar dit prachtige eiland op vakantie te gaan en de sfeer en de beroemde Modica chocolade te proeven, ik denk dat het eiland van mijn lijstje gestreept gaat worden. Wetende dat de maffia overal huist, weet ik niet of ik gewoon op een terrasje kan zitten zonder om me heen te spieken. Maar misschien blijft alleen het mooie verhaal achter en kan ik het thriller gedeelte van me af zetten tegen die tijd. Ondanks dat de hoofdpersonage Anne soms wat dommig overkwam, vond ik haar toch ook wel een sterke vrouw, die probeert een vuist te maken tegen de plaatselijke maffia. Natuurlijk hoor je wel vaker dat mensen zomaar verdwijnen en na jaren ergens worden terug gevonden, toch was het plan om haar man Benny achter te laten goed doordacht, maar Benny zou Benny niet zijn als hij niet alles op alles zou zetten het gene wat Anne mee nam terug te krijgen. Er komt altijd weer iets nieuws. Daar moet ze op blijven vertrouwen. Ik heb genoten van dit verhaal, dat zich afspeelt op het mooie Sicilië, ik heb er zelfs een beeld bij gekregen. Dat Marelle ons via haar ambassadeurs mail iedere keer stukjes over Sicilië vertelt doet je tijdens het lezen de warmte van het plaatsje Modica voelen en de geur van de cappuccino ruiken en de smaak van chocolade proeven. Ik heb zelfs het gevoel al eens op Sicilië geweest te zijn. Het verhaal is een echt Marelle, al vanaf het begin neemt zij je mee in het verhaal en weg leggen is geen optie. Geen moeilijke en ingewikkelde problematiek en niet teveel personages geven dit verhaal de charme van een vrouwenthriller, maar let wel, ook mannen kunnen heerlijke lees uurtjes ervaren, door de aanwezigheid van de plaatselijke maffia. Wanneer Anne wil verdwijnen heeft dit grote gevolgen voor de achterblijvers, maar ook voor haar zelf. In het plaatsje Modica wil Anne proberen weer een rustig leventje op te bouwen in de anonimiteit, maar wanneer zij te maken krijgt met de plaatselijke maffia, is Anne haar leventje niet meer zeker. op haar tenen sluipt ze over de grond verder de steeg in. Tot ze tegen iets zachts aanstoot. Een zak? Hij is half tegen de muur aangezet. Als ze om de zak heen wil lopen, blijkt hij een groot deel van de steeg te blokkeren. Het is zo donker dat ze bukt om te voelen of ze erlangs kan. Het is warm. Zacht. Een plakkerig geheel. Pas als ze haren voelt, verstijft ze. “O nee. O nee nee nee,”mompelt ze. Alles op alles zet zij om haar nieuwe vrienden te helpen, maar hoe kun je als vrouw alleen tegen die machtige maffia strijden. Dood en verderf worden er gezaaid, maar kan de liefde en de vriendschap die Anne geeft, helpen om tegen de maffia te strijden!! Lieve leesgroet Caroline