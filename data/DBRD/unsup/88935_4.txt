Historicus en journalist Jos Palm neemt ons mee in het leven van de gewone man. Na grondig onderzoek van de auteur krijgt de lezer een schat aan informatie door de eeuwen heen over : De gewone man.

Wie is hij eigenlijk en wat doet hij. Wat is zijn naam, wat zijn z'n dromen en verwachtingen, zijn hoop en angst , zijn woede en berusting in het leven.
De reis begint in het paradijs met Adam en Eva, dan volgt de oertijd, het stenentijdperk, het Egyptische rijk, het Romeinse rijk, de middeleeuwen, de kruistochten, de oorlogen. Het geloof in God en de hoop op hem. Deze reis door de eeuwen heen wordt uitvoerig beschreven en aan alle kanten belicht met als middelpunt: De gewone man. Hoe hij leefde, waar hij leefde, waarvan hij leefde, met wie hij leefde.

Het boek is informatief en bevat een schat aan informatie over onze geschiedenis. De schrijfstijl is prettig en duidelijk en blijf je prikkelen.
De liefde voor geschiedenis van de auteur is voelbaar in het boek.
Soms kan geschiedenis wel wat saai zijn maar dat is bij dit boek zeker niet het geval.
Er staan prachtige illustraties in het boek waar je even stil naar blijft kijken.
Ik heb het boek met veel interesse en plezier gelezen.
Het boek geef ik 4 sterren.