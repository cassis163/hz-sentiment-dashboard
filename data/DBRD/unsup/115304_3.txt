Smeulend vuur is een IJslandse thriller van de auteur Yrsa Sigurdardottir (1963), geboren in Reykjavik. Zij heeft sinds 1998 al een aantal kinderboeken op haar naam staan en debuteerde in 2005 met haar eerste thriller met Thóra Gudmundsdóttir in de hoofdrol. Dit is het derde boek met Thóra maar het eerste boek wat ik van haar heb gelezen en ik moet zeggen: het smaakt naar meer. In het begin is het even wennen met de IJslandse namen maar daar lees je snel overheen. Het boek is spannend en leest lekker weg. De hoofdpersonen zijn erg goed in beeld gebracht. In het begin had ik zo mijn twijfels wat betreft de tekst op de cover wat een spannend, schokkend en ijzingwekkend boek voorspeld, maar hoe verder ik vorderde hoe meer ik op het puntje van de stoel ging zitten. Het eind is niets minder als compleet verrassend te noemen. De twee eerdere delen staan dus nu echt op mijn zeer binnenkort te lezen lijstje vermeld. Ik geef dit boek 4 sterren.