Hoewel het hoofdpersonage in Kwelling in het begin wat tegenstrijdig overkomt en de onderhuidse spanning nog niet erg indrukwekkend is, wordt het verhaal goed opgebouwd. Naarmate het verhaal vordert wordt er steeds meer duidelijk. Waar de lezer denkt dat het draait om de moord op Colin, wordt de lezer in de eerste plaats met Ellen beziggehouden. De onderwerpen zijn goed in beeld gebracht. Het stukje drugsgebruik en de genoemde ziekte zijn goed uitgewerkt, met een logisch einde tot gevolg. Het plot kan een oplettende lezer wel zien aankomen. Tamara Geraeds heeft laten weten met een vervolg bezig te zijn en we hopen dat er tegen die tijd dan meer duidelijk wordt en waarom dit eerst moest gebeuren. Het is hoe dan ook een boek dat naar meer smaakt.