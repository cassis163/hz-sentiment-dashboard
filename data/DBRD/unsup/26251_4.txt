Zelfstandig te lezen, maar er komen mensen in voor, die ook deel uitmaakten van het verhaal in het eerste deel.

Dit vrolijke verhaal begint met een reis.
Josefien gaat, na haar scheiding, terug naar Nederland. Naar Den Haag, waar haar familie woont. Ze heeft het gehad met Engelse mannen in het algemeen en in het bijzonder met Benedict.

Ze hoopt op een nieuw leven in haar vaderland. Ze is een patissier en heeft zich gespecialiseerd in vegan baksels.

Ook Eva en Lucien, het stel uit het eerste deel, hebben een rol in dit deel.
In een vlotte en eigentijdse schrijfstijl geschreven, schetst de auteur de belevenissen van Josefien, haar familie en vrienden. En niet te vergeten…haar romantische escapades. Ze loopt namelijk al snel een Brit tegen het lijf, wat een prachtige man. Ze komt erachter, dat deze man echter wel héél anders over dingen denkt dan zij.
Menigmaal brengt het verhaal een glimlach op je gezicht, want het toeval speelt een aanzienlijke rol in dit verhaal. Het verveelt nergens en bladzijde na bladzijde zit je er midden in.
Ook aan spanning geen gebrek, want Josefien wordt bestolen en waarom is dat gebeurd?
Met een lach en een traan (van ontroering) eindigt dit geweldig romantische verhaal.

Ook zo benieuwd naar deel 3 na het lezen van dit boek?