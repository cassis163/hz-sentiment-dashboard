Moord is het tweede boek dat ik lees van Rudy Soetewey en ik heb het heel graag gelezen. De auteur snijdt enkele gevoelige thema's aan, vooral in BelgiÃ«, maar de situatie en de gebeurtenissen zullen bij iedereen bekend voorkomen. De schrijver neemt ook onze dagelijkse kijk op de wereld op de korrel: het geroddel bij de bakker en slager, de manipulatie van en door de media, en de manier waarop een gerucht een eigen leven kan gaan leiden. Iedereen met opgroeiende kinderen zal dit boek met nog meer aandacht lezen want de band tussen vader en zoon stemt in dit boek tot nadenken!