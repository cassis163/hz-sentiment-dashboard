Over Bjørks debuut 'Ik reis alleen' schreef ik al dat het een topper is, maar deze opvolger 'De doodsvogel' is duidelijk beter. Goed neergezette personages, goed uitgewerkt plot, goed gedoseerde spanning, het boek heeft zowat alles om de thrillerlezer van vandaag te bekoren.

Met inspecteur Holger Munch en collega Mia Krüger heeft Bjørk twee tot de verbeelding sprekende hoofdfiguren gecreëerd, al moet hij wel oppassen dat de privé troubles van Mia niet de overhand gaan nemen.

De boeken van Samuel Bjørk zijn bijzonder prettig leesbaar. Vele korte hoofdstukken, waardoor er makkelijk van locatie gewisseld kan worden. De schrijfstijl die de auteur hanteert is uitermate geschikt voor dit soort thrillers, nu eens beschrijvend, dan weer kort en staccato wanneer de spanning opgevoerd moet worden.

Spanning 5, Plot 5, Leesplezier 5, Schrijfstijl 5, Originaliteit 4, Psychologie 4.