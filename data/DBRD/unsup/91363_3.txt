Dit debuut van Johanna Spaey is een fraai detectiveverhaal. Spaey heeft een vrij directe stijl van schrijven en zo sleept ze je mee in een niet-loslatend en bijzonder intrigerend verheel. De personages, met elk hun geheim, komen steeds meer tot leven, de waanzin in het dorp is als het ware voelbaar en de sfeer kan ik me levendig voorstellen. Toch kan ik dit boek 'slechts' drie sterren geven: in het begin moet je even doorbijten daar het heen-en-weer springen tussen twee ik-figuren soms zorgt voor een moeilijkere inleving en sommige passages zijn wel langdradig. Eenmaal je echter alle personages uit elkaar kunt houden, wil je het boek het liefst zo snel mogelijk uitlezen.