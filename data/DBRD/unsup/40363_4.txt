Er is een nieuw, onbekend, eeuwenoud manuscript gevonden van Plinius de Jongere. De tekst zou schadelijk zijn voor de Katholieke Kerk. Er ontstaat een ware strijd om het manuscript. Verschillende partijen willen het hebben, maar vooral de Katholieke Kerk. De hoofdpersoon Esther van Baerle wordt gevraagd een script te schrijven voor een film over deze tekst (codex). Zij komt terecht in een wespennest van misleiding en intriges. Zij wordt vooral tegengewerkt door Het Legioen van Christus. Ze gaan zelfs zover dat er mensen om deze codex vermoord worden. Het is een mooie mix van fictie en non-fictie. Er is ook voor dit boek weer goede research gedaan. Dit boek is een waardige opvolger van Akte van berouw. Je hebt het gevoel dat het allemaal echt gebeurd kan zijn. De karakters hebben diepgang, de verhaallijnen zitten weer heel goed in elkaar en de plot is verrassend. Ondanks dat het geloof een grote hoofdrol in dit boek speelt is het heel erg spannend en vlot geschreven. Je blijft doorlezen tot het eind. Je wordt verrast doordat het verhaal opeens een andere kant op gaat. Heel boeiend. Je verveelt je geen moment. Je gaat de hele wereld over: van Rome naar Nederland, een klooster in Zuid- Frankrijk, Cannes, IsraÃ«l. Noem maar op. En dat allemaal vanuit je luie stoel. Zeker de moeite waard om te lezen. Ik kijk nu al heel erg uit naar zijn volgende boek Getal van het beest.