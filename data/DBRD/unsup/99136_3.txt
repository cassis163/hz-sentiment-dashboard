“Ik had de jongens die in me geïnteresseerd zouden kunnen zijn nauwelijks een blik waardig gekeurd en ze waren allemaal getrouwd met de dochters van anderen. Mijn vader had een paar keer met weinig succes een huwelijk voor me proberen te regelen. Mensen zeiden dat ik lastig was en dat ik mijn man alleen maar problemen zou bezorgen. Eerlijk gezegd was ik gelukkiger in mijn eentje….”
Verschillende thema’s komen in dit laatste boek van Alice Hoffman met de pakkende titel De verbintenis van tegenpolen aan bod. Liefde, religie, ongelijkheid van rassen komen allemaal voorbij. De hoofdpersoon Rachel volgen wij in alle facetten van haar leven, als jong meisje met een strenge moeder en een vader die zijn dochter soms als een zoon behandelt door haar te leren met cijfers om te gaan. Haar gearrangeerde huwelijk en haar huwelijk gebaseerd op ware liefde, haar rol als echtgenote, moeder, vriendin en grootmoeder. In het verhaal zien we ook Jestine, haar vriendin en de tragiek van haar leven maar ook de bijzondere vriendschap tussen de twee vrouwen.
Eén van de zonen van Rachel groeit uit tot een beroemd schilder maar zijn leven verloopt niet makkelijk, maar niets kan hem tegen houden om de meest prachtige schilderijen te maken.
Dit alles speelt zich voornamelijk af op het eiland Saint Thomas, een eiland waar koloniale overheersing, religie en afkomst het leven bepaalt.