Als je het planetaire wil omvatten voor de Hebban Landenchallenge, kan ik gerust dit luidop-boek/deze roman in beelden aanbevelen van de Vlaamse schrijver, theatermaker en standup comedian Joost Vandecasteele. Na er wat langer over te hebben nagedacht, is dit een 4-sterrenboek waard hoewel je niet echt de vinger kan leggen op wat nu juist zijn hersenspinsels in combinatie met de beelden van Jeroen Los moeten voorstellen. Er zitten echter zoveel ideeën in - om de twee zinnen ongeveer - , en het boek raakt wel aan scifi-elementen maar het gaat toch vooral over onze moderne, individualistische en egoïstische maatschappij met een grote Comedy-saus over in rasechte Vandecasteele-stijl. Zijn fantasie gaat inderdaad over de planetaire grenzen heen. Je vraagt je echt af wat je net gelezen hebt!

Zelfs zonder Youtube-filmpjes hoor ik de schrijver de tekst al declameren, aangezien ik z'n stemgeluid en z'n accent al wel ken van enkele tv-programma's. De tekst komt overeen met zijn comedy: rauw en bruut maar oh zo rechttoe rechtaan. Het meisje Bella komt terecht op de superduper snelweg en groeit op in en trekt rond op een steeds gruwelijkere wereld waarin niets of niemand ontzien wordt. Er gebeuren haar super absurde en tegelijkertijd zeer herkenbare dingen uit het NU. Hou je vast voor een surrealistische rit met heel wat donkere en cynische humor! Deze beeldroman doet mij in ieder geval uitkijken naar enkele romans van Joost. Heeft er nog iemand wat tijd voor mij?