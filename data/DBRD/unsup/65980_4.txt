In Achterland krijgen we iets meer zicht op het complot binnen de Sapo (De Zweedse veiligheidsdienst). Een complot dat we hebben leren kennen in het vorig verhaal grensgebieden. Het blijft helaas maar een tip van de sluier waardoor de weg open ligt voor meerdere vervolg verhalen. Binnen dit kader is er gelukkig nog een hoofdverhaal waar voormalig rechercheur Sam Berger (ons hoofdpersonage) bij een zoektocht wordt betrokken naar een seriemoordenaar. Een zoektocht die zijn oorsprong kent uit een oude zaak van jaren geleden. Het verhaal wordt vanuit een aantal ingenieuze invalshoeken gebracht wat de nodige spanning genereert. Arne Dahl kent duidelijk zijn stiel om het verhaal toch boeiend te houden. Alleen heb ik na het lezen van het boek geen echt woow gevoel en voel ik mij door het nog onduidelijke complot aan het lijntje gehouden.