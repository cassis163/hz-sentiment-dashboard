Willem Elsschot is het pseudoniem van de Vlaamse Alfons de Ridder (1882-1960). Uitgeverij Polis geeft het volledige oeuvre van Elsschot uit in nieuwe losse delen, welke zijn voorzien van nieuwe nawoorden. Ook het boek Kaas, oorspronkelijk uitgegeven in 1933, is opnieuw uitgegeven en voorzien van een nawoord van Peter Vandermeersch.

In Kaas wordt kantoorklerk Frans Laarmans door de heer Schoonbeke de mogelijkheid geboden om kaashandelaar te worden. Laarmans heeft zelf een hekel aan kaas en heeft geen ervaring met het handelaarschap, maar grijpt deze kans aan in zijn hang naar succes en aanzien. Uiteindelijk kan Laarmans de schijn van succes niet meer ophouden en wordt hij gedwongen om weer terug te keren naar zijn klerkenbestaan, echter ontdekt hij daar dat dat bestaan zo slecht nog niet is.

Het is een kort, maar krachtig verhaal in een heldere schrijfstijl. Kaas is een humoristisch en herkenbaar verhaal, geschreven als een briefroman, met als conclusie dat het gras bij de buren niet altijd groener is.