In eerste instantie lijkt dit verhaal je mee te nemen in een standaard liefdesverhaal, iets met een vreemdgaande man en veel schuldgevoel. Totdat zijn lieve bloedmooie vrouw Adele zich ermee gaat bemoeien en in contact komt met Louise. Het verhaal schuurt, het wringt, iets klopt niet in deze hele relatie maar wat… vanuit verschillende perspectieven zowel van Adele als van Louise en in het heden en het verleden worden de hoofdstukken gevuld. In tegenstelling tot de meeste thrillers brengen de hoofdstukken geen duidelijkheid maar steeds meer verwarring. Waar gaat dit hele verhaal naar toe… schrijfster Sarah Pinborough heeft het vermogen om in de loop van het boek een psychologische spanning en verwarring op te bouwen dat ik gewoon door MOEST lezen! Bij tijd en wijle vond ik het zelfs irritant lang duren, ik wilde gewoon meer weten van het verhaal maar het uiteindelijke plot liegt er niet om en zal je zeker niet teleurstellen…