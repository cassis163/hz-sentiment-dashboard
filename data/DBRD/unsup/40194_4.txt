im vindt zijn moeder de beste moeder die er is! De beste van de hele wereld, nee van het heelal. Dat roept Sim dan ook hardop de wereld in. Buiten vangt een klein groen mannetje op wat Sim zegt, maar hij is het er niet mee eens. Tenslotte is zijn moeder de beste moeder van het heelal. De twee jongens proberen elkaar te overtuigen van hun gelijk, maar kunnen ze dat wel?
De beste moeder van het heelal is een ode aan alle lieve moeders hier op aarde en ver daarbuiten. De rijkgekleurde illustraties maken dit prentenboek tot een visueel feestje. Leuk om als kind zelf door te bladeren, zodat ze er, met hun rijke fantasie, een verhaal bij kunnen verzinnen. De tekst in het boek sluit mooi aan op de afbeeldingen en nodigt uit om het boek met regelmaat voor het slapen gaan voor te lezen. Het aandoenlijke verhaal over twee heel verschillende jongentjes die ontdekken dat ze meer gemeen hebben dan je in eerste instantie zou denken is liefdevol en grappig. De Beste moeder van het heelal vraagt wel om een logisch vervolg. Een prentenboek met de titel: De beste vader van het heelal.