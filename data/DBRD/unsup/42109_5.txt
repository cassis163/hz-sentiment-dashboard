Ik moet bekennen dat ik de laatste jaren een beetje klaar was met de boeken van Dean Koontz. Ik had het idee dat ze altijd via een vast patroon verlopen, de heldhaftige (mannelijke) held moet het zielige, vrouwelijke slachtoffer redden en na verloop van tijd worden ze verliefd...
Omdat ik toch wel goede dingen over dit boek las, toch maar weer eens geprobeerd en ik heb daar absoluut geen spijt van! Het is weer een ouderwets goed boek van Koontz, het deed mij denken aan het oudere werk van Stephen King.

Het is echt een angstaanjagend goed boek, bij tijd en wijle zo eng dat ik niet meer verder durfde te lezen! Het steekt goed in elkaar en leest vlot door. Uiteraard waren er ook wel wat stukjes die wat langdradig waren, maar dit heeft mijn leesplezier niet be√Ønvloed. Ik denk dat ik na het lezen van dit boek voorlopig niet meer 'normaal' in een spiegel durf te kijken!

Een absolute aanrader dus, niet alleen voor de fans van Dean Koontz, maar blijkbaar ook voor mensen die de boeken van Koontz eigenlijk niet meer lazen!