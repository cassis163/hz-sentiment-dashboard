Schrijfster Suzan Hilhorst is verslaggever en programmamaker. Haar persoonlijke verhaal heeft haar ge√Ønspireerd om dit boek te schrijven en inmiddels werkt ze aan haar tweede boek.

Het boek vertelt de veel te korte levens van de twee zusjes waarbij het verhaal verteld wordt vanuit twee personages; de moeder en het kindje.
Na de geboorte van Nils, hun eerste kind, wordt Suzan zwanger van een dochter. Helaas gaat het na de bevalling al snel mis en wordt Sara ziek. Zo ziek dat ze uiteindelijk overlijdt. Na onderzoek blijkt dat er geen echte oorzaak is, het was enorme pech. Ze pakken de draad van hun leven zo goed en zo kwaad weer op en raken weer in verwachting. Als Liv geboren wordt, ziet alles er goed uit. Maar helaas is dit van korte duur en wordt ze in korte tijd zo ziek dat ook zij overlijdt.

Ongelofelijk dat je dit als gezin en met alle mensen om je heen moet doorstaan. Kinderen horen niet dood te gaan. Ik vind het ontroerend om te lezen dat ze ondanks alles hoop houden en mooie momenten hebben gekoesterd. Het is dus niet alleen een boek over angst en rouw maar ook zeker een ode aan het leven.

Ik kreeg een vooruitexemplaar van uitgeverij Hollands Diep en mocht dit boek dus al lezen voordat het officieel uitkomt.