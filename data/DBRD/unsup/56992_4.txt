Afgelopen week las ik het eerste boek van Angelique Haak,  'Een nieuw begin'. Een waanzinnig goed debuut vond ik het.
Nu was dan de beurt aan 'Uitgeschakeld'... en tjonge, dat was mogelijk nóg spannender!


'Wraak: als het eenmaal groeit, is er geen weg meer terug. Het heeft zijn wortels stevig in jou geplant en je raakt ermee vergroeid, tot ook jij niet meer zonder kunt. De haat en jij worden als het ware vrienden en sluiten een pact. Je zou het symbiose kunnen noemen. De samenleving is noodzakelijk.'



Rechercheur Jennifer Brugman is terug, we zijn een jaar verder na afloop van het eerste boek.
Inmiddels heeft ze een dochter, Nysa. Nysa betekent 'nieuw begin'.

En dat wist ik heel toevallig omdat wij sinds een paar jaar een hondje hebben dat uit Roemenië komt, en daar een rottige start van haar leven heeft gehad. Wij wilden haar een nieuwe naam voor haar nieuwe start geven, en dat werd,  vanwege de betekenis, dus Nysa.
Heeft niets met het boek te maken, maar ik vond het toch een leuk detail om even te delen hier.

Vanwege haar drukke baan heeft Jennifer een gastouder voor Nysa geregeld, Patricia. En Patricia blijkt al snel van waarde te zijn, ook voor Jennifer zelf.

Natuurlijk is er ook sprake van een moordonderzoek, in dit geval gaat het om jonge vrouwen die vroeger samen in het school hockeyteam hebben gezeten.

De dader is lang een raadsel, ik werd er dan ook door verrast.
Met alle lijntjes en behoorlijk veel personages kon het alle kanten op, en had het makkelijk kunnen verzanden in een warrig geheel.
Maar dat is niet gebeurd,  de auteur heeft er een goed geheel van weten te maken waarin alle verhoudingen op scherp staan.

De verhoudingen binnen het rechercheteam zijn óók veranderd. Jolanda is terug, en Martin is vervangen door Ricardo, omdat hij zijn antiekzaak is begonnen.
En ook  voor chef Evert van Ginkel  verandert er het een en ander.

'Uitgeschakeld' leest als een trein, is met vaart ge schreven en je wil het dan ook in diezelfde sneltreinvaart uitlezen.
Spannend, fijn uitgewerkte karakters en op het eind weer een cliffhanger waar je U tegen zegt.

Ik kan dan ook niet wachten op het 3e deel van deze serie.
4,5 duim voor 'Uitgeschakeld'