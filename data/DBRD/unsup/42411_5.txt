De Da Vinci code begint als de conservator van het Louvre is vermoord in zijn museum en in een vreemde positie wordt teruggevonden. Volledig naakt, armen en benen uit elkaar, en met vreemde symbolen om hem heen. Het doet denken aan "De Man van Vitruve", de bekende tekening van Leonardo Da Vinci. Uit het onderzoek blijkt dat dat beeld niet door zijn moordenaar is gemaakt maar door het slachtoffer zelf. Juist voor hij stierf heeft hij een boodschap achtergelaten voor zijn kleindochter. Zo stippelde hij een cryptische weg uit die moest leiden naar antwoorden over zijn moord en wat de moordenaar zocht.
Wat verrassend is aan de romans van Dan Brown, niet alleen bij De Da Vinci code, maar ook Het Bernini mysterie is dat hij fictie en feiten met elkaar vermengd. De lezer weet dus niet of het een verhaal is of een echte documentaire over feiten. Dat is waarom het boek zoveel wordt gelezen. Dan Brown gaat nog verder als hij aan het begin van zijn roman zegt dat alle namen, data en organisaties die in zijn roman genoemd zijn in werkelijkheid bestaan. De thematiek is dus wel gekozen.
De stijl verandert in tegenstelling tot de inhoud. Er wordt gesproken over het Louvre, oude schilderijen, cultuur,Â… maar de schrijfstijl is zeker kenmerkend voor een thriller. De plot is zeer goed gestructureerd en de gebeurtenissen verrassend.
Ik denk dat de bedoeling van Dan Brown was om verwarring te zaaien in het hoofd van de lezer met een zo goed mogelijk opgebouwd verhaal met goed onderzochte historische elementen. Hij heeft ook de katholieke kerk gechoqueerd. Iedereen weet dat choqueren de beste reclame is. Het boek werd gepubliceerd toen de katholieke kerk grote steun betuigde aan de Opus Dei. De Opus Dei is een heel conservatief deel van de katholieke kerk die wil dat de echte historische waarheid over Jezus verborgen blijft.
Ik vond het boek zeer spannend. De plot is een echt enigma, van het begin tot het eind. Beschouw De Da Vinci code als een fictief boek en probeer niet de waarheid erachter te zoeken. De Da Vinci code is gebaseerd op een ander Engels boek (The Holly Blood and the Holly Grail). Dit boek is wel gebaseerd op verdraaide feiten, dus de stelling die dit boek, en later De Da Vinci Code, voorlegt kan dus niet gezien worden als waar. De personages stellen toch een soort van karikaturen voor. De vrijgezelle symbolist en de mooie codebreker die moeten strijden tegen de machtige kerk die zich niet altijd aan even ethische regels houdt. Ik kan eenieder aanraden deze bestseller te kopen.