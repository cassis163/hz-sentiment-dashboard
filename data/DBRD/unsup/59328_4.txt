De ontsporing van een trein bij het hoogste treinstation van Noorwegen (Finse) op 1222 meter midden in de winter zorgt ervoor dat de mensen uit de trein moeten overnachten in een hotel in de buurt. Door een hevige sneeuwstorm kunnen ze daar voorlopig niet weg. Dan word er buiten in de sneeuw een dode man gevonden. Hanne Wilhemsen, één van de passagiers uit de trein, probeert te achterhalen wat er gebeurd is. Ondertussen gebeuren er nog meer vreemde zaken... En wie zijn toch die passagiers uit dat extra rijtuig?
Een verhaal in de ik-vorm vind ik soms lastig te lezen, maar in dit geval niet. Een spannend en goed opgebouwde thriller. Een aanrader. Van mij had de uitgever de Noorse titel (1222) mogen aanhouden.