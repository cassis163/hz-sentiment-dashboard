In het verhaal De geheime vrouw gaan we terug naar een roerige periode in de Russische geschiedenis. Aan het eind van de Tweede Wereldoorlog vond er een grote revolutie plaats, die periode wordt in deze roman tot leven gebracht. De schrijfster heeft een waargebeurde geschiedenis verweven met fictie om tot een mooi verhaal te komen.

Het boek start met een proloog waarin Kitty Fisher in 2016 het oude buitenverblijf van haar onbekende grootvader gaat opknappen. Bij de opknapwerkzaamheden vindt ze een klein juweel en een dagboek. Samen met een geschiedkundige gaat ze op zoek naar de waarheid achter het juweel en het dagboek.

De andere verhaallijn begint in een ziekenhuis in Rusland in 1914. In het hospitaal werkt Tatiana Romanov, één van de dochters van tsaar Nicolas II en Tsarina Alexandra van Rusland. Op een dag ontmoet Tatiana hier cavalerieofficier Dimitri Malama. Dimitri krijgt veel aandacht van Tatiana en hij wordt al gauw verliefd op haar. Wanneer Dimitri terug naar het front wordt gestuurd beloven ze elkaar brieven te schrijven.

De schrijfster neemt de tijd om het liefdesverhaal van Tatiana en Dimitri te vertellen. Door de oorlog is het geen makkelijk te onderhouden relatie. Wanneer de Russische revolutie verergert moeten de Tsaar en zijn familie en een deel van de bevolking het ontgelden. Lukt het Dimitri en Tatiana ondanks deze moeilijkheden bij elkaar te blijven?

Het verhaal van Dimitri en Tatiana is het meest boeiend in dit boek. De toevoeging van het heden door Kitty is deels geslaagd. De zoektocht via het juweel en dagboek zijn zinvol, maar het deel over het overspel van haar man voegt weinig toe aan dit boek.

Dankzij De geheime vrouw leer je een deel van de Russische geschiedenis op een toegankelijke manier kennen. Gill Paul heeft een mooie roman geschreven waarin ze het heden en verleden weet te verweven.