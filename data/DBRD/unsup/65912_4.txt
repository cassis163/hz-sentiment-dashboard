De Klauw is het eerste deel uit de serie Magycker van Adrian Stone. De Magyckers leven op het eiland Aimery en zijn in staat om eenmalig een spreuk te produceren. Na de spreuk wordt deze uit het geheugen gewist door een Louteraar. De spreuken zijn te koop en hierdoor alleen maar beschikbaar voor de rijken. Dan gebeurt er plotseling dat iemand een spreuk van de Magykers kan herhalen en de hele gedachtegang van de Magyckers in gevaar brengt. Het blijkt dat Auric, het broertje van Marit de spreuk kan herhalen. Auric is een bijzonder autistische jongen.
Het verhaal start direct zodra je aan het boek begint en laat je niet meer los. Er komen verschillende personages in voor die allen goed zijn uitgewerkt. Naast personen spelen ook draken een rol in dit boek. Mijn ervaring met een Fantasy boek is dat ik meestal goed bij moet blijven omdat personages/figuren anders teveel wordt, maar in dit boek is dit gelukkig niet het geval. Alle personages/figuren komen regelmatig terug.
Het meest bijzondere vind ik de personage van Auric. Ik heb geen ervaring met personen met een autistische achtergrond, maar voor mijn gevoel heeft Adrian Stone dit goed omschreven.
Het boek blijft van het begin af aan spannend en zuigt je het boek in. Het leest makkelijk weg en je wilt het liefste doorlezen tot het laatste hoofdstuk. Het einde maakt dat je vooral ook deel 2 van deze serie wilt lezen. Een boek dat mij bij blijft en niewsgierig heeft gemaakt naar deel 2. Ik kan niet wachten.