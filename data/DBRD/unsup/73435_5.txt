Slapende reuzen heeft mij heel positief weten te verrassen. Het onderwerp is interessant, de wereld is goed uitgedacht en alle details lijken te kloppen. Hoewel ik aan het begin wat moeite had met de manier van vertellen, kon ik dit wel steeds meer waarderen en het is in ieder geval een originele manier om het verhaal over te brengen. Door de verrassende epiloog, die ik wel enigszins aan zag komen, ben ik heel benieuwd naar het volgende boek en het gaat dan ook zeker niet lang duren voor ik Ontwakende goden, het tweede deel in deze serie ga lezen.