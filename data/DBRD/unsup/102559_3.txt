Dit is het tweede deel en gaat verder waar het Programma eindigt .Sloane en James zijn in dit deel op de vlucht en moeten er alles aan doen om uit de handen te blijven van de Programmeurs. Ze sluiten zich aan bij een paar rebellen, maar ze weten niet of deze wel te vertrouwen zijn. Bovendien hebben ze nog steeds gaten in hun geheugen.
De oplossing lijkt voorhanden te zijn, Sloane heeft immers die pil nog ,die haar één ding uit haar verleden laat herinneren als ze hem inneemt. Maar wil ze dat wel? Ze lijkt nu gelukkig met James. Tijdens het verblijf bij de rebellen, ontstaan er steeds weer conflicten tussen de rebellen en James en Sloane, waardoor ze weer in de gevarenzone komen. Ze moeten op hun hoede blijven. Ook als er ineens een oude bekende op de stoep staat…Sloane en James willen zonder de rebellen vluchten maar dan……
De karakter van Sloane en James zijn hetzelfde als in deel een. Je kan je goed in hun inleven. Het meest interessante karakter vind ik in dit deel dat van Dallas, dit vanwege de ontwikkeling van haar persoontje. Realm is nog steeds een vreemde.
Het verhaal leest vrij vlot. Het is redelijk spannend maar naar mijn idee ontbreek er soms wat spanning. Het merendeel van het verhaal gaat over de relatie van Sloane met James , wat voor mij niet zo van belang is. Ik had veel meer spanning verwacht en het verhaal wat uitgediept willen zien. Het deel bij de rebellen had wat korter gekunt, zodat er meer over de epidemie en de Behandeling naar voren komt. Het eind vind ik ook wat tegenvallen, hoewel het bonusverhaal weer wat goed maakt blijf ik steken op 3 sterren.