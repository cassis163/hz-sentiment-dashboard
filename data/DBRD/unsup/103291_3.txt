Maestra is een thriller waar voor publictia al veel om te doen was. De uitgever maakte er een mooie promotie van. En nu is het aan de lezer. Ga je mee met de uitgever of blijf je weg van deze hype?

Maestra is een aparte thriller. Judith is een personage dat haar leven zelf indeelt en ze heeft een duidelijk doel voor ogen. Ze wil hoger op komen in de kunst wereld. Ze wordt bij een beroemd huis in Londen en doet er alles aan om haar droom waar te maken.
Haar baas stuurt haar op pad om een schilderij te taxeren en beoordelen op echtheid. Haar mening wordt niet meegenomen in het rapport. Het huis wil een vervalsing verkopen. Dit probeert Judith tegen te gaan maar ze wordt ontslagen.

Daarnaast werkt Judith in Gstaad Club. Een club waar mannen gezelschap zoeken bij voeren. Ze willen gewoon een praatje maken. Na haar ontslag vraagt een van de mannen of ze mee wil op vakantie naar Nice. Hierop zegt ze natuurlijk geen nee. Tijdens dit weekendje weg komt ze echt in aanraking met het luxe leven en dit wil ze graag zou houden.

LS Hilton heeft een personage ontwikkeld dat niets uit de weg gaat. Ze dopt haar eigen dopjes en heeft niemand nodig. Judith brengt zichzelf in de moeilijkheden. Door haar charme en goede planning redt ze zichzelf overal weer uit.

Maestra is een debuut waar je even in moet komen. De uitdrukking You love it or You hate it is op dit boek echt van toepassing. Toch denk ik dat als je doorzet en het boek uitleest je een bijzondere leeservaring rijker bent. De stijl en schrijfwijze spreken me aan. LS Hilton mag vaker op deze wijze een boek uitbrengen.