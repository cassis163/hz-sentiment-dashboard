Bedankt aan Hebban (en The House of Books) voor het mogen lezen van dit boek en het meedoen aan de leesclub.
Het boek heeft meerdere verhalen in zich en dat maakt het een bijzonder boek. Ik zou dit boek toch willen scharen onder de noemer historische roman, maar toch, het is het liefdesverhaal van Antonie, die uit de Jordaan in Amsterdam komt, een gewone straatjongen en bokser en Helena uit een vermogende familie. Kan de liefde standhouden als ieder uit een ander milieu komt of is de liefde sterker? Het is het verhaal van de fictieve drooglegging en daarmee een absoluut politiek verhaal van geheimen, achterkamertjes en als jij, dan zal ik.. Ook is het verhaal van de bendes en illegale stokerijen, de gruwelijke wereld van illegale gevechten en dromen van een betere toekomst.
Het is het verschil tussen rauwe, grove en gruwelijke verhalen en de haast saaie verhalen over de politiek was een groot verschil. Toch leest het boek makkelijk, de hoofdstukken zijn kort en de hoofdpersonen maken een duidelijke ontwikkeling door. Het boek heeft wel duidelijk meerdere gezichten en dat maakt het toch geen makkelijk boek voor iedereen. Ik heb me wel prima vermaakt en vond het vrij origineel gevonden om te bedenken wat als hier ook de drooglegging zou plaatsvinden. De naam Heineken wordt opgevoerd betrokken bij de illegale stook van alcohol, ja ik vind dat wel leuk. Ik zit ook wel zo in elkaar dat ik me afvraag wat zou er gebeuren als die maatregel ook in Nederland zou worden ingevoerd. Dat is net als het boek van Johan vandeVelde Wolfsangel Apollo wat als extreem rechts aan de macht zou komen, hoe zou dat zijn?
Kortom ik heb genoten van dit boek en geef het boek 3,5 ster.