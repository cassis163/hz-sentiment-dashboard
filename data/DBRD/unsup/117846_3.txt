In een arme wijk van Noord-Londen leren twee meisjes elkaar kennen, op de dansschool en zijn daar min of meer tot elkaar veroordeeld . "Onze huid was van een precies hetzelfde bruin, alsof we uit een en dezelfde lap stof waren gesneden, onze sproeten hoopten zich op dezelfde plekken op en we waren even lang".
Tracey, een meisje met een groot dans talent, groeit op met een grotendeels afwezige vader. Haar vriendin, de ik-persoon uit het verhaal, wordt in haar jeugd voornamelijk door haar vader groot gebracht, terwijl haar moeder druk bezig is zichzelf te ontplooien en voor haar rechten op te komen.
De meisjes dromen er samen van om danseres te worden, echter alleen Tracey heeft het talent om echt danseres te worden. De ik-persoon komt na wat omzwervingen in dienst van een wereldberoemde popster en reist met haar de hele wereld over.
De vriendschap van de twee vriendinnen houdt echter geen stand als ze jong volwassen zijn en ook de relatie van de ik-persoon met haar moeder is niet gemakkelijk. Toch houden ze alle drie elkaar in het oog om uiteindelijk toch weer te eindige in de arme wijk van Noord-Londen.

Net als de ik-persoon in het verhaal heeft de schrijfster Zadie Smith (1975) een blanke vader en een Jamaicaanse moeder. Een andere overeenkomst is dat ze beide hebben gedanst en gezongen maar uiteindelijk een ander beroep hebben gekozen. Naast deze overeenkomsten doet ook de wereldberoemde popster denken aan een zangeres als Madonna, zeker als je bedenkt dat zowel de popster in het boek als Madonna een liefdadigheidsproject zijn begonnen in Afrika en een kindje daar hebben geadopteerd.

Het verhaal wordt verteld door de ik-figuur , zij is de enige die we niet bij naam leren kennen en blijft daardoor ook wat afstandig en ze komt niet altijd even sympathiek over. De ander hoofdpersonages Tracey en Aimee leren we beter kennen en hun karakters worden dan ook mooi uitgewerkt. Wel komen ze wat beschouwend over waardoor je wel hun leven en emoties kunt meebeleven maar minder kunt meevoelen.
Zadie Smith heeft een mooie prettig leesbare schrijfstijl en "swingt " in het boek kunstig heen en weer tussen verschillende continenten, personages en tijden. Het is wel een "vol"boek, qua thematiek zou de schrijfster er zeker meer boeken over kunnen schrijven.