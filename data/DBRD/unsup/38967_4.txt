Ik heb speciaal gewacht om Williams te lezen tot alle werken beschikbaar waren en ik met zijn eerste boek kon beginnen. Het is ontegensprekelijk een mooie & goedgeschreven roman. Warm aan te bevelen als je van zulk een 'simpele' verhalen houdt, die van alle franje ontdaan zijn, maar waar elk woord weloverwogen gekozen is. Maar als ik zo vrij mag zijn, dan zou ik willen opmerken dat ik de hype niet goed begrijp. OK, dit boek is waarschijnlijk beter dan een op honderd, maar nu doen dat het beter is dan een op duizend, lijkt mij er over, als je correct en objectief wil blijven. Ik ben benieuwd hoever de schrijver groeide tussen dit boek en het volgende in. Ik zal het laten weten als ik Stoner gelezen heb.