Nathan Hollander, een sprookjesschrijver erft het huis van zijn oom Herman als hij een biografie over diens leven schrijft. Nathan raakt ingesneeuwd in het desbetreffende huis met zijn nichtje dat waarschijnlijk de dochter van zijn overleden broer Zeno is. Hij leest Nina de biografie die hij heeft geschreven voor. De bovenverdieping van het huis is totaal gebarricadeerd en Nathan verdenkt Zeno hiervan.Zeno, een begaafd iemand die de waarheid zoekt en op een gegeven moment volgelingen krijgt, de dood en de stilte vindt. Nathan spreekt regelmatig met zijn oom Magnus en Chaim die al honderden jaren dood zijn. Die helpen hem de geschiedenis van de familie Hollander te vertellen door de eeuwen heen. Reizigers waren het en klokkenmakers. Het is te kort door de bocht als je het boek alleen als een familiegeschiedenis beschrijft, het is veel meer, het is ook een sprookjesboek, een reis door de tijd, alles loopt door elkaar heen. Een prachtig winterboek dat je eigenlijk moet lezen als de sneeuwstormen over het land jagen en je binnen bij de open haard zit.