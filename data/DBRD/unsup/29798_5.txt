Ella is een gewone tiener, haar vader zorgt voor haar, haar moeder is veel op reis, Ze zit op een multiculturele school en maakt gewone tienerdingen mee, Tot zover een heerlijk herkenbaar verhaal. Vervolgens wordt de lezer getrakteerd op een verhaal dat zich in het verre oosten afspeelt en invloed zal hebben op het leven van Ella. Die krijgt vanuit het niets ineens visioenen waarin ze de toekomst voor zich ziet, samen met de grootste etter van school. Ze vraagt zich af waar dit vandaan komt en gaat op onderzoek uit. Ze krijgt van haar moeder de tekst van een bijzonder boekje en ze wordt gedreven door angst en nieuwsgierigheid, wel samen met haar beste vriendin. De schrik zit er goed in als ze er achter komt waarom de magie bij haar komt.
Takla Makan is een heerlijk romantisch magisch lezen boek voor iedereen die hier van houdt. Het is heel toegankelijk, wordt niet te vaag en is prettig geschreven. Het was de bedoeling dat het een eerste deel van een serie zou worden maar dat mocht helaas niet zo zijn. Petra Nouns is helaas op 60 jarige leeftijd overleden. Voordat de volgende delen af waren. Maar van dit deel heb ik echt genoten