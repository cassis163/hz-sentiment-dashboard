De boeken van Astrid Harrewijn vind ik altijd erg leuk om te lezen, vooral de serie over de drie vriendinnen (Miss Match, Miss Communicatie en Miss Verstand) vond ik heerlijk leesvoer. Ik vond dit boek beduidend minder goed, aan de manier van schrijven ligt het niet, die is even vlot als altijd. Het was meer het onderwerp dat me tegenstond, hoofdpersoon Noor werkt in het Van Gogh museum in Amsterdam en er werd dan ook uitvoerig over de schilderijen van Van Gogh gesproken, ook over andere kunstenaars trouwens. Helaas heb ik helemaal niets met kunst en merkte ik dat de uitvoerige beschrijvingen mij tegenhield om het boek op te pakken. Het verhaal van Noor zelf was wel weer leuk maar doordat er zoveel over haar werk gesproken werd vond ik het boek aan de saaie kant ... jammer maar de volgende keer weer beter!