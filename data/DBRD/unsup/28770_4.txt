Koken met aandacht is veel meer dan het zoveelste kookboek. Zelfs als je niet zo weg bent van koken, maar wel belangstelling hebt voor zen en spiritualiteit dan is dit boek nog een aanrader. Omgekeerd hoef je als enthousiaste keukenprins(es) geen belangstelling voor Zen te hebben, het boek staat vol heerlijke recepten die het allen stuk voor stuk waard zijn om tenminste een keer in elke keuken bereid te worden.

Het boek is ingedeeld in verschillende hoofdstukken, van salades, soepen naar het hoofdgerecht en vervolgens als afsluiting recepten voor originele taarten. Er staan bij ieder hoofdstuk uitgebreide teksten over zen, tips en mooie verhalen. Het hele boek sluit aan bij wat de titel doet beloven, alle recepten en bijhorende teksten zijn met veel aandacht en liefde door de drie auteurs gebundeld.

Ieder recept is gericht op vier personen, er zijn bewust geen aanbevelingen voor combinaties in het boek geplaatst. De recepten zijn allen samengesteld uit pure ingrediënten die je bij de plaatselijke supermarkt of zomers in je eigen tuin kunt vinden, of bv. op zomaar een grasveld bij jou in de buurt. Het receptenboek bevat een handige receptenwijzer en her en der staan er mooie foto’s ter inspiratie bij de verschillende gerechten.

Koken met aandacht een aanrader voor iedereen op zoek naar bewustwording en een musthave voor de kookfanaat.