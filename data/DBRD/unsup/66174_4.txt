Ik lees nooit tijdschriften of iets van die orde, ik ben van de boeken, maar wanneer Hebban dan komt met een magazine gevuld met alles over thrillers en dan ook nog eens misdaadseries? Jaaaa dan ga ik dat graag lezen want dit is nu precies waar mijn hart ook ligt.

De vormgeving is alvast fantastisch, wat een pracht van een boekwerk! Ik zeg boekwerk want dit is 152 bladzijdes dik en het is zeker geen blaadje waar je zomaar doorheen bent. Sjeumig ik zie de inhoudsopgave en hier is werk van gemaakt zeg. Van interviews tot recensies. Van columns en korte verhalen (zo gaaf!) tot een heus Netflix Bingewatch overzicht.

Meer dan prima uitgediept en uitgevoerd, het is echt te veel om op te noemen;  ook Young Adult en luisterboeken worden bijv. niet vergeten, wat een feest is dit. Dit is echt voor een ieder wat wils, en waar je het ene artikel even lekker scannend doorneemt zit je er een bladzijde verder tot diep over je oren in. Het is maar net je waar je eigen extra interesse ligt, en nu ben ik zelf van de debutanten en te leuk dus om er een aantal aan het woord te zien ook. Love it.

Heerlijk en ontzettend handig ook is de Thrillerkalender, ik spit nog even door wat er allemaal voor moois gaat verschijnen. Dit eerste nummer is echt meer dan geslaagd te noemen. Het staat bol van feiten, tips, toffe weetjes, zelfs nog een schrijfwedstrijd, en het is al met al echt een dikke aanrader voor thrillerfans.

Karin Meinen - Samenlezenisleuker