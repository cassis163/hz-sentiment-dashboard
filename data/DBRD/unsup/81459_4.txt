Since you've been gone vertelt het verhaal van Emily, een ogenschijnlijk grijs muisje dat door haar beste vriendin Sloane toch opvalt. Echter is het Sloane die altijd de aandacht trekt, de goede gesprekken weet te voeren, de riskante dingen doet, flirt, verliefd wordt en noem maar op. Op een dag verdwijnt Sloane.

De rede van Sloane's vertrek is een mysterie. Ze neemt haar telefoon niet op, haar huis is leeg, haar ouders zijn nergens te bekennen. Je maatje, je rechterhand, je levenslijn, je partner in crime... Ineens verdwenen zonder een bericht achter te laten, zonder te laten weten wat er aan de hand is, of ze wel veilig is. Niks. Alleen een lijst met 13 opdrachten.

Emily heeft geen idee waar ze is en stort zich in een zoektocht, bestaande uit 13 dingen die ze moet doen om Sloane te vinden. 13 opdrachten die Emily moet doen in deze zomer. Dingen zoals 'Het knuffelen van een Jamie', 'Ga skinnydippen' en 'Pluk 's nachts een appel'.

Tijdens de zoektocht naar Sloane vindt Emily meer dan ze had verwacht. Ze vindt nieuwe vrienden, werk, zichzelf. Emily groeit in het boek van grijs muisje naar iemand die zichzelf kent en weet wat ze wil. Met de hulp van haar nieuwe vrienden gaat ze de uitdaging van Sloane aan beleeft ze avonturen. Ondertussen krijg je ook flashbacks van de vriendschap tussen Sloane en Emily, hoe ze elkaar hebben ontmoet, hoe ze met elkaar omgingen, waardoor je een goed beeld krijgt van hoe de rollen in die vriendschap verdeelt zijn.

Het is met tijd en wijlen een voorspelbaar boek. Het is net een klassieke romcom, maar dan in boekvorm. Maar zoals elke goede romcom is dit ook een heerlijk verhaal, een waarin je meegezogen wordt, je meeleeft met de hoofdpersoon, het al mijlenver ziet aankomen wat er gaat gebeuren en toch, op het moment dat het gebeurd baal je en hoop je dat alles weer goed komt. Daarbij, elke romcom heeft een heerlijk clich√© moraal en zo ook dit boek. Ik vond hem heerlijk om te lezen!