'Veranderingen' is het vijfde en tevens ook het laatste deel van de Cazalets-kronieken.
Het boek begint met het overlijden van de Baronie. Van in het begin voelen we onmiddellijk aan dat er in dit deel veel veranderingen zullen gebeuren. De Baronie was als het ware de steunpilaar van de familie. Haar Home Place stond voor iedereen open. En wat zal er gebeuren nu ze er niet meer is?
Elizabeth Jane Howard verandert in dit boek ook haar schrijfstijl. In haar vorige delen gebruikt ze mooie, uitvoerige beschrijvingen. In dit deel schrijft ze vooral korte hoofdstukken. Iedereen komt aan bod. De kinderen zijn volwassener geworden met elk hun eigen leventje, de een kan zich al meer luxe permitteren dan de andere. Spijtig genoeg gaat het bedrijf van de Cazalets failliet en moet iedereen opnieuw hun eigen weg zoeken. Gelukkig zijn ze een hechte familie en helpen ze elkaar.
Het boek eindigt met een re√ºnie van de familie in Home Place. De plaats waar iedereen graag op vakantie kwam, waar iedereen zich thuis voelde, waar er zoveel gebeurde. Home Place de plaats waar alles begon.