Het is 2055 in Dunwich wanneer een negentienjarig meisje zich in brand steekt tijdens een manifestatie bij een natuurreservaat. De reden van haar wanhoopsdaad ligt in het verleden , de aanslag tijdens een tuinfeest in 2017.
Een terreurdaad , die de gang van de geschiedenis definitief veranderd.

Aan de hand van de verschillende hoofdpersonen, in een wisselend tijdsperspectief gelardeerd door brieven, quotes en manifesten neemt Jef Schokkaert je mee in de wereld van terreur, milieuproblematiek, overbevolking en cyber-crimininaliteit.
Een verhaal over onbeantwoorde liefdes, vergankelijkheid, maar met name over de gevolgen van beslissingen uit het heden op de toekomst.
Een toekomst, niet zo verschillend van onze tijd ,maar waar de gevolgen van klimaatopwarming en milieuvervuiling centraal staan, maar waar ook grootmachten door burgers gedwongen worden een andere koers te varen.

Jef Schokkaert is een Vlaming en dat is te merken aan het taalgebruik, maar dat went snel. Een boek met verschillende bouwstenen die samen een verhaal vormen. Een verhaal,
niet altijd gemakkelijk door de vele verschillende ( stijl) elementen, maar wel een verhaal wat je bij blijft, waar je over na blijft denken en gelijktijdig ook zo herkenbaar is.