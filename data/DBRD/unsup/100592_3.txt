De jonge Tom Macleigh laat de bedrukte sfeer van zijn ouderlijk huis en de voorspelbaarheid van zijn saaie provinciestadje achter zich om te gaan studeren aan de universiteit van Boston. In de anonimiteit van de grootstad bloeit de teruggetrokken jongeman langzaam open, hij staat op eigen benen, maakt enkele intrigerende nieuwe vrienden en komt in de ban van de bloedmooie Rachella. Hij krijgt ook steeds meer af te rekenen met onverklaarbare woedeaanvallen waarin hij het contact met de werkelijkheid compleet verliest. Maar wanneer Rachella een donkere periode doormaakt, blijkt hij toevallig de juiste man op de juiste plaats. Ze groeien naar elkaar toe. Normaal zou ik zelf nooit gekozen hebben om een boek van dit genre te lezen omdat ik gewoon niet geïnteresseerd ben in dit soort boeken, maar ik was aangenaam verrast. Het boek heeft en zeer meeslepend plot dat ervoor zorgde dat ik het niet wilde neerleggen. Toen ik eindelijk aan het einde was aangekomen was ik eerst zeer teleurgesteld op de manier dat het boek geëindigd was maar hoe langer ik erover nadacht hoe meer ik ervan ging houden. Het einde gaf op een mooie manier aan dat je verleden een grote inpakt op de toekomst kan hebben. Hard Hart was een mooi boek dat op en realistische manier liet zien dat het leven altijd anders kan uitpakken en ik zou het zeker aanraden aan andere.