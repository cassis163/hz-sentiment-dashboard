‘Evenwicht’ van de Nederlandse Jacqueline Coppens is een medische thriller à la Robin Cook en Michael Palmer. Het idee is goed: na het ondergaan van een maagverkleining overlijden wel erg veel patiënten. Marli, die medische dossiers registriert, gaat op onderzoek uit. Deze verhaallijn, die voor het thrilleraspect moet zorgen, wordt aanvankelijk compleet ondergesneeuwd door o.a. ontluikende romances, vrijpartijen en gekibbel tussen collega’s. Bovendien is de zaak waar Marli in verzeilt geraakt nogal warrig en blijft de logica uit, ook nadat je het boek uithebt. ‘Evenwicht’ is wel heel mooi geschreven, al ben ik niet zeker of Coppens haar debuut in het juiste genre gemaakt heeft. Pas de laatste 70 blz wordt het verhaal spannend, maar dan is al lang duidelijk hoe de ontknoping eruit zal zien. De laatste drie zinnen zorgen alsnog voor een verrassing.

Verhaal 7, Schrijfstijl 8, Originaliteit 7, Spanning 6, Leesplezier 6