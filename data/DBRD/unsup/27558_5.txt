Belofte maakt schuld van Sarah Pinborough gaat over drie vrouwen met hun eigen geheimen. De hoofdpersoon is Lisa een hardwerkende alleenstaande moeder die zich heel bewust in een erg beperkte kring lijkt te begeven daarbij is ze overbezorgd en erg beschermend naar haar dochter Ava. Ava is de zestienjarige puberende dochter, zij is erg op zoek naar zichzelf en de wereld aan het ontdekken. Voor Ava zijn haar vriendinnen en zwemmen erg belangrijk, ze zwemt in een wedstrijdteam. Marilyn is een collega van Lisa en ook tevens haar enige en beste vriendin. Bij Marilyn lijkt alles op de rit maar ook zij lijkt geheimen met zich mee te dragen.
Het boek bestaat uit drie delen welke uit korte hoofdstukken bestaan die steeds vanuit het perspectief van een van de drie vrouwen wordt verteld. In deel 1 maken we vooral kennis met de drie vrouwen. Aan het einde van deel 1 redt Ava een jongetje van de verdrinkingsdood en daarna vindt er plotwending plaats en wordt het verhaal meeslepend spannend. Ik heb het niet kunnen laten om een keer stiekem door te bladeren om te kijken of ik alle namen nog tegenkwam. In deel twee en drie wordt, naast dat het verhaal steeds verspringt tussen de drie vrouwen, ook verteld vanuit verleden (ervoor en erna) en nu. In het verleden heeft zich een gebeurtenis voorgedaan die gedurende het boek steeds meer uit de doeken komt.
Het verhaal is op een geweldig spannende manier geschreven en absoluut niet voorspelbaar. Daarbij zijn alledrie de personages interessant wat maakt dat je maar door wil lezen. Het boek is tot het einde spannend. Ik vind het een echte aanrader!