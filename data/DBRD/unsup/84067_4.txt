Weer een uitstekend boek van Mcfayden. Vanaf het begin sleept Smoky en haar team je weer mee in een geheimzinnige moord. Het verhaal gaat over geheimen, iedereen heeft ze groot of klein.
Als er een jonge vrouw hoog in de lucht blijkt te zijn vermoord met een kruisje in haar rechterzij, is het aan Smoky om er achter te komen wat zij te verbergen had. Al snel komen ze er achter dat er meerdere moorden op die manier zijn gepleegd. Het blijkt dat alle slachtoffers katholiek waren en zware problemen hebben gehad. Door te biechten waren de meesten weer op het rechte pad gekomen. Maar dan worden ze vermoord en nemen ze hun geheimen mee, of is er toch een manier om achter de geheimen te komen. Na veel speur en denkwerk komt Smoky toch achter de waarheid en die blijkt voor haar monsterlijk te zijn.
Een wreed boek heeft Mcfayden weer geschreven, maar ik vond deze wel wat minder dan haar andere drie boeken.