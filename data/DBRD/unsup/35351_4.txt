Zina Welter is wiskundige, slim, jong, heeft op Wall Street gewerkt voor een grote bank waar snel denken en het ontwikkelen van het juiste algoritme het verschil maakt tussen winst en verlies, waar men denkt in termen van miljoenen en zelfs miljarden dollars. Nu heeft ze geen werk meer en leeft ze als een kluizenaar sinds ze via een mailtje van een van haar docenten op Princeton op de hoogte gebracht is van het bestaan van het Voynich manuscript.

Voor het eerst in maanden komt ze nog eens buiten om een presentatie te geven over het manuscript, in Londen aan een groep van mensen die ook gefascineerd is door dit manuscript. Haar presentatie en haar nieuwe frisse voorstel om met dit manuscript te werken zorgen voor een sneeuwbal effect. Voor het eerst in jaren, decenia, ja zeg maar eeuwen, is er een mogelijkheid tot het kraken van de code, op het vinden van de waarheid.

Samen met Simon Walcott, eigenaar van een boehandel in Londen, hoogleraar William Currier en haar vroegere docent, Perenelle, spirituele therapeute in Berlijn en hoogleraar Svoboda uit Praag gaat Zina op zoek naar de betekenis van het Voynich manuscript. Het gezelschap reist naar verschillende belangrijke plaatsen in Europa en de ware aard van het gezelschap komt naar boven. Niet iedereen heeft hetzelfde doel en meerdere personen hebben een dubbele agenda.
Zina zelf is een beetje na√Øef en wordt weeral verraden.

Het boek springt van het heden naar het verleden in de periode van 1610-1612 waar we kennis maken met Johannes Kepler, inderdaad de astroloog, maar ook met Nederlander en duizendpoot Cornelius Drebbel en uiteraard ook Jacob Horcickery de Tepenec wiens naam op het Voynich manuscript staat.

Dit boek doet van ver denken aan boeken van Dan Brown waarvan ik geen fan ben.
Na Versleuteld is dit het tweede boek van Donald Nolet en ik ben wel fan.
De reden dat ik hiervan wel fan ben en niet van Dan Brown is dat de boeken van Dan Brown voor mij naar egotripperij neigen, naar 'kijk eens wat ik allemaal weet over kunst' en dat gevoel heb ik helemaal niet bij de boeken van Nolet. Dit is meer een gezamelijke zoektocht zonder te stoefen over kennis.
Het zal wel te maken hebben met de manier van schrijven over het onderwerp dat dit me meer ligt.

Ik heb dit boek gelezen omdat ik mee mocht doen aan de leesclub op Hebban.nl en het boek heeft me positief verrast. Ik was benieuwd of Nolet na zijn bejubelde en bekroonde debuut weer in staat was een goed boek te schrijven en het antwoord is heel duidelijk ja.