Johnny Cash, de Biografie is een geweldige biografie, geen eindeloze ophemeling van een legende maar een soms zwartgallig verslag van het zware leven van een getormenteerde ziel, een moeilijke man, maar ook en vooral een goedaardige man die altijd voor de minderbedeelden opkomt en klaar staat. Een eerlijk verslag wat Cash zelf niet wilde schrijven omdat hij te veel intimi daarmee pijn zou kunnen doen. Maar het is ook en vooral een boek over een muzikant. Die successen met teleurstellingen afwisselt, een zwaar R&R leven van sex, drugs en drank lijdt. In conflict komt met zichzelf en zijn (diepe) geloof als hij alles doet wat God verboden heeft.

Tsja, hoe zou een boek over Johnny Cash uberhaupt ooit saai kunnen zijn? In dit boek ‘you walk the line with Johnny’. Van het gospels zingende jongetje op de cottonfields back home tot de soldaat die in Duitsland gelegerd zijn muzikale ambitie ziet groeien. Van de eerste successen bij Sun tot de zware verslavingen die volgen. Van de sterke Man in Black tot de kwetsbare oude zieke bijna blinde man die tot zijn dood muziek blijft maken. Een imposant en imponerend portret van LEGENDE! The Man in Black.

lees hier de uitgebreide versie:
https://abubakaridevries.wordpress.com/2016/05/24/abubakari-leest-johnny-cash-de-biografie-robert-hilburn/