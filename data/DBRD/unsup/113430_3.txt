Als liefhebber van de boeken van Murakami was ik natuurlijk ook erg benieuwd naar zijn autobiografische verhalenbundel. Dit boek gaat vooral over hoe hij het beroep als romanschrijver ervaart. Wat hij er voor opoffert, waar hij mee worstelt, voor wie hij schrijft, zijn personages, zijn dankbaarheid aan de goede vertalers etc. Het is zeker geen handboek voor diegenen die misschien zelf willen beginnen aan een roman.
Het is een leuk kijkje in hoe Murakami zijn vak beleeft, maar eerlijk is eerlijk, hiervan was bij mij al een deel bekend. Toch is dit een leuk boek voor de echte Murakami fans.

“Wat ik hier wil zeggen is dat iedere nieuwe generatie weer nieuw romanmateriaal heeft dat eigen is aan die generatie.”