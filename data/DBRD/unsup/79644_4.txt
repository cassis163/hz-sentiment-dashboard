Als jij dit boek hebt gelezen, voel je je niet snel ergens veilig meer. Ook niet in je eigen huis. Je gaat niet meer naar bed zonder alle ramen en deuren gecheckt te hebbenâ€¦En kijk ook maar eens onder je bed! Alles checken voordat je gaat slapen, kan je heel wat leed besparen!

De Creeper is op pad! Hij staat ineens aan het voeteneinde van je bed, of duikt midden in de nacht op om je iets verschrikkelijks aan te doen. Hoe hij binnenkomt is een groot raadsel.

Zoe Dolan onderzoekt de zaak en raakt er steeds meer bij betrokken.  Ze wil deze man pakken, wat er ook gebeurt. Het komt allemaal veel dichterbij dan ze ooit zou durven vrezen.

Als ze in contact komt met Jane, een jonge vrouw die bij een anonieme hulptelefoonlijn werkt, weet ze dat ze op het goede spoor zit of toch niet?

Ik kreeg er echt kippenvel van! Een monster dat zomaar je huis binnen kan komen en je dan in elkaar slaat en nog ergere dingen met je doet. Dit spreekt elk vrouwenhart aan! Mijn haren gingen meer dan eens overeind staan als dit monster weer een slachtoffer maakte. Ik weet dat het niet echt is, maar het voelde wel echt!

Ik begon het plot wel door te krijgen tegen het einde. Toch geef ik dit boek een dikke 4 sterren!****

Geheel verdiend. Mosby heeft weer een goed verhaal neergezet! Vlot geschreven en volop spanning!