Het boek begint met een proloog waarin Paul Meertens vertelt over een onenightstand van twintig jaar geleden. Zijn vrouw was hoogzwanger en hij kon de verleiding niet weerstaan toen hij werd verleidt door een prachtige roodharige dame met groene ogen. Twintig jaar later komt hij deze vrouw weer tegen, wanneer ze bij hem solliciteert. Geschrokken van deze confrontatie stuurt Paul haar een afwijsbrief, maar deze keer laat ze zich niet zo makkelijk afwijzen.

Het meisje van toen is een vlotte psychologische thriller geschreven vanuit ik-persoon Paul Meertens. Paul heeft een goede baan, een fijn gezin en kans om directeur te worden van het bedrijf waar hij werkt. Hij kan het dus helemaal niet gebruiken dat zijn affaire van twintig jaar geleden bekend wordt. Doordat het boek geschreven is vanuit de ik-persoon Paul, weet je precies wat hij denkt en voelt. Er wordt wraak op hem genomen voor een affaire van twintig jaar geleden. In eerste instantie hoopt hij zijn stalker tot rede te kunnen brengen door gesprekken, maar al snel blijkt dat de vrouw niet tot rede vatbaar is. Een zeer spannend verhaal volgt.

Auteur Edward Hendriks schrijft vlot en direct, waarbij ook gruwelijke mishandelingen gedetailleerd worden beschreven. Het boek start met een proloog en vervolgens gaat het verhaal twintig jaar later verder. Het boek is opgedeeld in korte hoofdstukken, met daarboven een beschrijving van het moment waarop het hoofdstuk zich afspeeld. Het verhaal beslaat in totaal een periode van 1,5 week. In deze korte tijd wordt het leven van Paul Meertens op zijn kop gezet. Zijn rustige en succesvolle leven is in korte tijd niet zo zeker meer. Door de korte hoofdstukken en de spanning leest het boek heel rap en vlieg je door dit boek van 123 paginaâ€™s heen.

Het meisje van toen is een vlotte wraakthriller van Edward Hendriks waarin een vrouw zich wreekt voor een onenightstand van jaren geleden. Van begin tot eind is deze thriller spannend. Het verhaal heeft een hoog tempo en verrassende wendingen, waardoor dit boek geen moment saai wordt. Ook aan het eind van het boek komt nog een mooie verrassing, waardoor dit verhaal tot de laatste bladzijde de moeite waard is. Een zeer spannende thriller, ik waardeer dit boek met 4 sterren.

@In de boekenkast