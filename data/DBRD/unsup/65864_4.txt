Het boek bestaat uit 3 delen.
We volgen Lisa, Ava en Marilyn. In het eerste deel, in elkaar afwisselende hoofdstukken (met vermelding van hun naam), wordt de lezer meegenomen in hun verhaal.
Lisa heeft het moeilijk, zeer moeilijk. Ze is angstig en wordt achtervolgd door wat gebeurd is in het verleden, een verleden waar Ava niks van af lijkt te weten.
Maar niet alleen Lisa draagt een geheim met zich mee: ook Ava verzwijgt iets voor haar moeder. De ooit zo sterke moeder-dochterband komt onder grote spanning te staan.
Marilyn, beste vriendin en collega van Lisa, lijkt het allemaal prima voor elkaar te hebben, maar schijn bedriegt, want ook zij torst een geheim.
En dan komt alles op losse schroeven te staan …
Geheimen zijn niet langer geheim.
Tijd om rekeningen te vereffenen? Wat is er gebeurd? Wie heeft de touwtjes in handen?
Een geloofwaardig verhaal over angst, onvoorwaardelijke liefde, vriendschap, verraad en beloftes …
Goed uitgewerkte karakters, een verhaal dat je alert houdt. Ook al zie je de plot wel aankomen op een bepaald moment, je blijft doorlezen!
Een aanrader!