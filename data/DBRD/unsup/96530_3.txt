In dank mocht ik via Not Just Any Book De Boevenwagen lezen.
Een erg herkenbaar boek voor mij omdat ik zélf uit het gevangeniswezen
kom. Bij ons kwamen ook iedere dag de busjes van DV&O voorrijden
om de gedetineerden op te halen of weg te brengen. Maar ik moet zeggen
mijn beeld voor de vervoerders is wél drastisch veranderd met veel respect.
Ik had nooit gedacht dat deze mensen ook contacten onderhielden met de
boeven en ze alleen maar van A naar B brachten en terug.
Ik vond het bést een interessant boek en Jelle Winkels is een man met een “hart”.
Heel herkenbaar dat je met sommige boeven een goed gesprek kunt hebben en
met anderen alleen maar “professioneel” bezig bent. Jelle heeft het goed omschreven en ook het onderscheid daarin. Ieder verhaal staat op zich zodat je gerust het boek weg kunt leggen en daarna de draad weer kunt oppakken. Vooral de korte hoofdstukken maken het boek goed leesbaar. Ook de tijd die hij heeft doorgebracht in De Koraalspecht was interessant om te lezen. Dat er ook privé stukken tussen zitten maakt het voor mij alleen maar luchtiger. Even op adem komen voor het volgende hoofdstuk.
Ook de cover vind ik erg mooi en pakkend. Al met al een goed omschreven boek dat ik met plezier heb gelezen.