In het genre sci-fi heb je verschillende onderverdelingen, waaronder Fantasy. Maar deze fantasy kan tegenwoordig nog verder opgedeeld worden in dystopische verhalen, magische verhalen maar ook steampunk. En laat ik nu juist gisteren de film Mortal Engines gezien hebben en ik wist onmiddellijk wat er onder steampunk allemaal te zien valt.
Gek uitgedoste figuren die zich vervoeren met luchtschepen of aparte voertuigen, die onderling handel drijven in curiosa uit vervlogen tijden maar bij sommige is er aan het personage nog wat extra toegevoegd.
Dit is zo het geval bij Bayenne (Bay voor de vrienden). Bay is het adoptiekind van de familie Veskan. Samen met haar zus Meriska en broertje Plum wonen ze in Venida.
Op een avond wordt haar broertje ontvoerd door luchtpiraten en dit wordt haar zeer kwalijk genomen door haar adoptieouders, waarop ze besluit haar broertje te gaan zoeken.
Op haar zoektocht komt ze allerlei personages tegen, de ene al gekker dan de andere.
Stormportalen, elektrostormen, windschepen, luchtpiratenâ€¦ je kan het niet gekker bedenken of de auteur heeft ze een rol in haar boek gegeven.
Waar Bay en de piraenauten een boek voor jongeren vanaf 12 jaar is, was ik volledig in de ban van alle avonturen die ze samen beleefd met de vrienden die ze onderweg maakt. Het beeldende taalgebruik bevat veel dialoog en de gedetailleerde beschrijvingen van de wereld in de lucht spreekt de eigen fantasie van de lezer aan.
Bay en de piraenauten is het debuut van Yvette Hazebroek maar je zou denken dat ze al een ganse serie uit haar pen getoverd heeft.
Waar sci-fi voor mij niet echt weggelegd is, ben ik toch fan van steampunk geworden en geef dit avonturenboek een mooie 4 sterren.