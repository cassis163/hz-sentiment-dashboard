Wauw, wat een aangrijpend verhaal. Op een gegeven moment moest ik gewoon verder lezen om te weten hoe het zou aflopen. Het verhaal van Julia vond ik minder interessant dan dat van Sarah, maar ik vond de twee verhalen op deze manier prachtig samenkomen.

Ik vind het haast niet voor te stellen dat er in WO II in Europa daadwerkelijk deportaties zoals deze in Parijs hebben plaatsgevonden en dat zo'n groot deel van de bevolking "ineens" verdween. In dit boek wordt verteld over de razzia in Parijs en het "verzamelpunt" Vel' d'Hiv en de gevolgen daarvan vanuit het perspectief van de 10-jarige Sarah. Erg aangrijpend, maar wel heel goed om bij een verhaal als dit stil te staan en erover na te denken.