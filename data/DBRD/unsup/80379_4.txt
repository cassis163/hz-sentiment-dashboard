Schildpadden tot in het oneindige is opnieuw een schitterend boek van de hand van John Green. Twee van zijn voorgaande boeken zijn verfilmd en naar mijn mening kan dit boek gerust ook een prachtige film worden.

Het boek vertelt het verhaal van Aza Holmes, een tiener met dwangstoornissen. Aza is namelijk als de dood voor bacteriÃ«n en dan vnl. de C Diff. en vreest dat ze daar elk moment aan kan doodgaan. Haar beste vriendin Daisy loodst haar door het leven met een onbezorgdheid die aandoenlijk is. De spanning tussen beide is dan soms ook te snijden. Op een dag blijkt een miljardair spoorloos te zijn waarop Aza en Daisy op onderzoek uit gaan, want de zoon van de miljardair - Davis - is een jeugdvriend van Aza.
Een jeugdige, pure romance met ontelbare fantastische quotes en levenswijsheden zijn het resultaat van dit boek.
Hoe John Green personages naar voor kan schuiven en de prachtige zinsbouw met heel erg mooie fragmenten zorgen voor een top boek die ik met veel plezier gelezen heb.