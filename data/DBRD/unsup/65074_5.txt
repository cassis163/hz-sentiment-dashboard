Wat een afschuwelijk boek! Maar ook: wat goed!
Het onderwerp en sommige personages zijn te verschrikkelijk voor woorden. Pedofilie, een onderwerp waarvan je wel lef moet hebben om het in je boek te gebruiken.
De zoektocht van Elin is begrijpelijk, al weet ik niet of ik het op dezelfde manier aangepakt zou hebben. De werkelijke identiteit van haar vader was voor mij geen verrassing, ik zag hem wel aankomen. Maar dat is van ondergeschikt belang. De weg naar de ontdekking, dat is waar het in dit boek om draait.
Personages in de TBS-kliniek zijn herkenbaar. Geen karikaturen, maar echte mensen. Met hun eigen gestoorde gedrag. Arthur vind ik misselijkmakend, naet alleen vanwege zijn misdaad, maar ook vanwege zijn handelen. Eddy, ach Eddy….En Rem is de woest aantrekkelijke foute man. Die je ondanks alles toch het beste gunt.
Toch vind ik niet iedereen goed uit de verf komen. Ik had meer van de achtergrond van Jürgen willen weten, waarom hij dood wat hij doet. En hoe is tante Will geworden wie ze was?
Het boek leest als een trein, eenmaal begonnen is het moeilijk om het boek weg te leggen.
Klein puntje van kritiek: het einde had van mij mogen stoppen in het ziekenhuis. Het stuk erna heeft voor mij geen enkele toegevoegde waarde en stoorde mij zelfs. Jammer.
Omdat je geen halve sterren kan geven en ik 4 te weinig vind: 5 sterren!