Toen ik alleen de titel vaan het boek had gelezen, dacht ik dat het een drama genre zou zijn. niets bleek echter minder waar. In het boek volgen we Elin, een vrouw van in de dertig die erachter komt dat de oorsprong van haar hele bestaan eigenlijk een leugen is.

"De uitvaartondernemer deed zo verdrietig dat ik dacht dat hij tante Will misschien had gekend. Ik wist natuurlijk best dat dat niet zo was, hij voerde een toneelstuk op. Wij voerden allemaal een toneelstuk op, maar hij bleef zo goed in zijn rol."

In haar zoektocht naar de waarheid gaat Elin werken in een tbs-kliniek. De antwoorden op haar vragen leveren echter nog meer vragen op.

Het boek bevat zeer korte hoofdstukken die afwisselen tussen heden en verleden. We lezen mee met de huidige Elin, zwaargewond en vechtend voor haar leven, de Elin uit het nabije verleden, werkzaam in de tbs-kliniek en de jeugdige Elin. De afwisseling in tijden zorgde er bij mij voor dat het boek mijn aandacht prima vast hield.

"Het schot voelt als een klap. Als de klap van een hamer. De klap van een hamer boven in mijn borst."

Interessant ook om eens een boek te lezen die zich afspeelt in een tbs-kliniek.

Het boek bevat veel detaillies waarvan je eerst niet helemaal begrijpt waarom ze belangrijk zijn. Maar aan het einde van het boek valt alles ineens als een puzzel in elkaar. Ik dacht het boek door te hebben na ongeveer driekwart gelezen te hebben. Echter, ik bleek er compleet naast te zitten tot de laatste tien bladzijdes van het boek. Wat bij betreft een heuse prestatie van de auteur om de clue zolang een mysterie te kunnen houden.

Dit boek balanceert continue tussen thriller en een echte 'mindfuck'. Een prachtige en doeltreffende combi.Het boek blijft je op het verkeerde ben zetten, continue, een hink, stap sprong.