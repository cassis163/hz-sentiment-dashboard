In Pick Three laat Randi Zuckerberg zien dat niemand gelukkig wordt van alles perfect willen doen. Pik er per dag drie uit de grote vijf: Werk, Slaap, Familie, Gezondheid en Vrienden. En richt je zonder schuldgevoel daarop. Zorg ervoor dat je alle vijf gedurende de weken die komen, evenveel aan bod laat komen. Richt je je een poos op werk, zorg er dan voor dat de andere 2 van de drie variëren. Zo blijf je zonder schuldgevoel uit balans.

Zuckerberg heeft veel mensen gesproken voor dit boek. Het is vlot geschreven, en door de persoonlijke verhalen ook aantrekkelijk. Tegelijkertijd is het als inzichtboek niet heel praktisch, omdat het deel wat inzicht in je eigen patronen geeft summier is.

Stephen Covey verdeelde de wereld in taartpunten waar je naar keuze meer of minder aandacht aan kunt besteden. In principe gaat dit boek over hetzelfde, alleen met minder keuzecategorieën. Zuckerberg laat veel succesvolle vrouwen en mannen aan het woord en geeft een inkijkje in hoe zij hun keuzes maken. Leerzaam, maar niet helemaal mijn stijl.