Dit boek laat goed een kijkje in de keuken van de Europese politiek zien. Standpunten worden vanuit 3 posities belicht (president, onderhandelaar en journalistiek). De hoofdpersonen zijn zeer goed uitgewerkt, alhoewel de journaliste op een bepaald moment wat na√Øef overkomt en niet doorheeft dat ze wordt gemanipuleerd.
Het verhaal is goed opgebouwd en laat goed zien wat manipulatie met de mens individueel en met de maatschappij kan doen. Hoe nieuwsfeiten af en toe verdraaid kunnen worden.
Het verhaal begint vanuit het perspectief van de 3 "slachtoffers" die met elkaar een oplossing moeten zoeken voor het volgende probleem: "Hoe kan de EU het vertrouwen van de kiezers terug winnen?". In de loop van het verhaal wordt de verhaallijn duidelijk, terwijl je toch nog af en toe op het verkeerde been wordt gezet. Ook vanuit de "vijand" wordt het verhaal goed toegelicht.
Al met al 4 sterren.