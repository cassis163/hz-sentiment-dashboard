Matroesjka van Ilse Annegarn

Fleur raakt zwanger als ze na het examenfeest van 5Havo verkracht word. Ze word gedwongen om haar dochtertje Kim af te staan voor adoptie. 17 jaar later krijgt ze een brief van Kim. Ze wilt Fleur graag zien en weten wie haar vader is. Fleur besluit om Nederland te verlaten. Ze laat haar man Ruben denken dat ze samen met een vriendin op vakantie gaat naar Barcelona maar in werkelijkheid vertrekt ze met de trein naar Denemarken. Daar bezoekt ze Eva (een vriendin van haar moeder) die haar tijdens haar zwangerschap heeft opgevangen. In Denemarken probeert ze er achter te komen wie van de drie jongens waarmee ze van het examenfeest vertrokken is, haar verkracht heeft en dus de vader van Kim.

Wat een geweldig boek is dit. Een goed verhaal. Boeiend en vlot geschreven met een zeer verrassend einde.
Na het lezen van dit boek schaar ik Ilse Annegarn bij mijn favoriete Nederlandse schrijfsters zoals Svea Ersson, Heleen van Kempen, Judith Visser, Linda Jansma en Marelle Boersma. Ik vind haar zelfs beter als Suzanne Vermeer.
Ik ben dan ook heel blij dat ik Ilse Annegarn heb mogen leren kennen en verheug me al op haar volgende boek.