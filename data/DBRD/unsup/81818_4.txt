De Vriend, mijn eerste kennismaking met de auteur Charles den Tex. Charles was al wel bekend bij mij n.a.v. de verfilming van de 4-delige tv serie Bellicher, de Macht van meneer Miller, waar ik destijds ontzettend van genoten heb, op het puntje van mijn stoel!

Hetzelfde geldt voor het boek De Vriend, wat een geweldig boek! We maken kennis met Emma, tolk bij de Amsterdamse Recherche. Samen met haar collega's, luistert ze gesprekken af van een groep Kroatische mannen die ervan verdacht worden een aanslag voor te bereiden. Op een dag voegt zich nog een man bij de groep, een bekende van Emma, hoe nu verder?

Je leest dit boek alsof je een film kijkt, het boek komt rustig op gang, maar gaat in de tweede helft op de hoogste versnelling qua spanning! Alle karakters worden ongelooflijk goed neergezet en je voelt met allen van hen wel een bepaalde verbondenheid. Ook alle moderne technologie die beschreven wordt sprak mij erg aan!

Charles ik ga absoluut meer van je lezen, en kan dit boek aan iedereen aanraden!