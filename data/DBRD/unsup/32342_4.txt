Eigenlijk wilde ik dit boek niet gaan lezen. Er werden veel goede dingen over gezegd, maar ik dacht dat het verhaal meer onder de fantasy noemer viel dan onder Young Adult. Aangezien ik het niet zo op fantasy als GOT of LOTR heb, was ik een beetje afgeschrikt. Maar uiteindelijk heb ik er toch voor gekozen om het boek te gaan lezen en dat bleek een goede beslissing te zijn.

Ik raakte al snel in de ban van het verhaal en wilde graag weten waar 'De Draak' zijn naam precies vandaan had en waarom hij elke 10 jaar een meisje uitkiest. Daarnaast had ik het ook nooit op tovenaars en heksen, maar dit verhaal liet me er toch een andere kant van zien. Het feit dat sommige personages bepaalde krachten hadden, zorgde er niet voor dat het ongeloofwaardig werd.

Al met al had ik niet echt veel verwachtingen van dit boek en dacht ik dat het me niet zou grijpen, maar niets was minder waar.

Zonder andere spoilers te geven zal ik maar gewoon zeggen: Lees dit boek, want het lijkt op niets dat je al gelezen hebt!