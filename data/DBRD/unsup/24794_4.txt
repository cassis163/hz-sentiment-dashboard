In een park in London wordt een lichaam gevonden. Erika Foster wordt op deze moordzaak gezet. Het slachtoffer is Andrea, een dochter van de steenrijke familie Douglas-Brown. Ze had een perfect leven met alles wat ze wou. Maar toch komen er, naar mate het onderzoek vordert, enkele geheimen naar boven.

Dit is het eerste boek van een reeks met Erika Foster als inspecteur geschreven door Robert Bryndznan. Dit boek is meteen gebombardeerd tot hype.
Hij hanteert een zeer vlotte schrijfstijl, korte hoofdstukken, makkelijke zinnen, beknopte dialogen, een goede spanningsopbouw,..Je wordt meegetrokken in het verhaal. Het boek is dan ook in een wip en een tik uit.

Het personage Erika is ook goed uitgediept. Een sterke, gedreven vrouw die na een moeilijke vorige zaak ineens terug in de politiewereld wordt gesmeten. Ze laat haar niet doen en dat botst dan wel eens met de oversten.
Iemand die meteen mijn hart heeft gestolen.
De andere personages blijven een beetje op de oppervlakte maar ik ben er zeker van dat deze in de andere delen van de reeks zeker nog wel aan bod komen.

Dit boek werd zo hoog geprezen dat ik eerst twijfelde om het te lezen. Uiteindelijk ben ik overstag gegaan en heb er zeker en vast geen spijt van. Ik zou het zelfs aan anderen durven aanraden.
Een thriller die je niet zo maar kan laten liggen en ik kijk alvast uit naar de rest van de reeks.