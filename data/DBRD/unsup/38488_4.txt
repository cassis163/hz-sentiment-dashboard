Het derde deel uit de Hitte serie gaat over Audrey die Idols won en muzikant Alec. Twee personen uit verschillende werelden die elkaar juist daardoor aantrekken. Audrey wordt geleefd en heeft een dominante moeder en vriend, Alec heeft een verleden en probeert zijn plek in het maatschappij weer te vinden.

De muziekwereld staat centraal in dit boek. Audrey is bezig met haar come back na een vervelende stembandoperatie, maar vindt de wijze waarop niet erg leuk. Alles draait om uiterlijke schijn en geld verdienen. Haar vriend DJ Mitchell is ook niet echt een lieverdje.
Alec heeft een paar jaar in een jeugdinrichting gezeten en geeft nu muziekles en redt zich heel aardig. Als ze elkaar ontmoeten zetten ze een serie gebeurtenissen in gang die er toe leiden dat ze er samen vandoor gaan naar een zomers eiland en elkaar dan pas goed leren kennen.
Het spettert en het is spannend en opnieuw is het verhaal sterk opgebouwd, net als de vorige delen. Ook hier komen er heftige thema's, als doodslag, schuld, geld en ziekte ter sprake welke goed worden uitgewerkt en geloofwaardig zijn en de personages krijgen alle ruimte om zich te ontwikkelen. Daarnaast zijn er ook weer steamy scenes in het verhaal verwerkt die geheel op hun plaats zijn en het verhaal compleet maken.

Het einde is niet standaard, maar wel realistisch en sluit daarmee een heerlijke NA serie af die de temperatuur op meerdere fronten doet oplopen.