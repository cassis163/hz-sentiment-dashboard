Intro:
Mariska Overman-Bruntink schreef onlangs "Voltooid", maar waar ging het debuut "Hoofdzaak" eigenlijk over? Ik nam de proef op de som..en sprong in het diepe. . Eerlijk..ik moest er wel even in komen. Maar ik kreeg er geen genoeg van. Natuurlijk kan ik geen spoilers weggeven..dus ik zeg.spring zelf in het diepe en geniet van de spanning en benauwde situaties van "Hoofdzaak". En lees over Isabel en David. En pas op je hoofd..want dit einde..daar moet je echt je hoofd wel bij houden hoor!

De auteur
De eerste kennismaking met 47-jarige Mariska Overman is dit mooie boek. Zij is eigenaar van een bureau dat de dood bespreekbaar maakt. Ze schrijft als columnist voor verschillende websites over rouw en dood. Hoofdzaak is haar spannende thrillerdebuut. Mariska leest al haar hele leven. Als kind kwam ze vaak in de bieb. Haar favoriete auteur is R.J. Ellory en haar favoriete boek "ever" is "De gebroeders Karamazov" van F. Dostojewski.

Het verhaal
Isabel heeft 2 jaar geleden het politievak vaarwel gezegd. Ze was toen rechercheur en na een moeilijke zaak, nam ze de beslissing te stoppen. En ging daarna als specialist postmortale zorg. David is haar jongere broer en is nog werkzaam als rechercheur. Ze kunnen het goed met elkaar vinden. Als David op een ochtend terugkomt van hardlopen vind hij iets met merkwaardigs: een hoofd op de keukentafel. Hij belt direct met Isabel en vraagt haar hulp. Gezien het nare voorval van 2 jaar geleden, moet ze hier over nadenken. Teamchef Peter praat met Isabel, ze kennen elkaar al heel wat jaren. Dan besluit ze mee te helpen, als adviseur. Want..van wie is het hoofd? En wat doet het op die keukentafel?

De elementen
De cover is een blikvanger: helder blauw water, een dame zonder gezicht is zichtbaar. Felroze letters sieren de voorkant. Je zult het zeker oppakken in de winkel. De verhaalperspectief is 3e persoon. Isabel is de hoofdpersoon. Maar het verhaal begint bij David, haar broer. Hij vindt een hoofd op de keukentafel in zijn huis. Isabel wordt gevraagd voor advies tijdens het onderzoek. Zij is postmortale zorgspecialist. Zij heeft veel kennis van zaken, maar ook zaken uit het verleden spoken nog in haar hoofd.
Wat opvalt zijn de vele personages die dan volgen. Veel verschillende namen van politie-collega's vullen de pagina's die dan volgen. Het is even lastig wie nu wie is. Ook wordt er niet veel uitgelegd in het begin. Ook waar het verhaal zich afspeelt, heeft de auteur niet kenbaar gemaakt. Dit is een bewuste keuze legt ze uit, aan het einde van het boek. Naarmate het boek vordert, komt er meer "gevoel" in. Dat bemerk je in het eerste stuk niet direct. De stukken met de flashbacks van Isabel geven de lezer meer verbondenheid met het boek en personages. Langzaam aan komt er meer diepgang.
Wat ook specifiek is aan dit boek zijn de lange stukken over het onderzoek van hoofd en lichaam. Hier bemerkt de lezer enige raakvlakken met de auteur zelf. Haar terrein ligt dan ook hier.

Conclusie
Moordzaak is een vlotte thriller over Isabel, en haar broer David. Ik vind hem ook een grote rol hebben in het geheel. Hij vindt geen lijk, maar alleen een hoofd. Het onderzoek vraagt om expertise en daarom vraagt hij Isabel, als adviseur. Een lang onderzoek volgt. Naarmate het verhaal vordert krijgt het meer diepgang. In best lange hoofdstukken vertelt Mariska Overman over de hoofdzaak. Een spannend verhaal dat bestaat uit meerdere lagen. De titel kan in tweevoud worden uitgelegd. Natuurlijk duidt de titel op het gevonden hoofd. Maar met Isabel is meer aan de hand. Haar verleden komt soms even bovendrijven. Dus moet ze scherp blijven en dat lukt met een zeer verrassend einde tot gevolg.

Waardering
4 sterren voor dit debuut.