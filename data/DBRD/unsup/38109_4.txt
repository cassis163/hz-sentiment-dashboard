‘Belofte maakt schuld’ lees je door de ogen van drie vrouwen, Lisa, haar dochter Ava en beste vriendin Marilyn. Het eerste deel van het verhaal kabbelt in eerste instantie voort en er lijkt niet zoveel aan de hand. Maar langzamerhand kom je erachter dat iedereen een geheim verborgen houdt. Na een spectaculaire plottwist komt het verhaal in het tweede deel opeens in een stroomversnelling blijf je lezen en wil je erachter komen hoe het verhaal in elkaar zit. Vanaf deel drie komt het verleden van Lisa naar voren en komen de verschillende verhaallijnen samen.

Al met al heeft Sarah Pinborough een spannende thriller afgeleverd met een goed opgebouwd verhaal en een prettig, afgesloten einde. Je moet in het begin alleen wel even door het voortkabbelende eerste deel heen, maar dan is het zeker de moeite van het lezen waard. Daarom krijgt ‘Belofte maakt schuld’ van mij een verdiende vier sterren.