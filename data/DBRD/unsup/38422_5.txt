Een literaire "who-done-it". Dat is mijn omschrijving van het boek. Een literaire detective. Een Literaire thriller kan ik er niet in vinden.

Adam, een 22 jarige naïeve Engelsman krijgt van zijn professor, voor zijn scriptie opdracht, de vraag of hij een tuin in Toscane wil bestuderen en beschrijven. Adam gaat in op het aanbod en reist af naar Toscane. Het is 1958 en Italië is nog aan het bijkomen van de tweede wereld oorlog. De tuin bevindt zich bij een villa. En Adam vind al snel uit dat er meer speelt dan een "tuin der herinnering" wat het zou moeten zijn. Zijn heldere blik stelt vragen en komt uiteindelijk op Dante's Inferno terecht. Daarnaast heeft een ander drama dat huis getroffen in 1945. Toen is een zoon des huizes vermoord door de Duitsers. Maar is dit wel zo? Prachtige zinnen, duidelijke verweving van het klassieke Inferno met dit moord mysterië en aanhalend de klassieke oudheden. Voor mij met recht zijn 5 sterren waard.