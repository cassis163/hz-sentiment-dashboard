Naar mate Harry en zijn vrienden ouder worden, bereikt het schrijven van Rowling tevens haar wasdom. Waar ik bij deel 1 en 2 me nog kon ergeren aan de kinderlijke manier van uitleg, werd ik in dit deel (opnieuw) verrast door de goed doordachte verhaallijnen en sublieme beschrijvingen. Ondanks dat ik het boek herlas heeft het me weten te grijpen en nog enthousiaster gemaakt om in één adem ook de rest te gaan lezen.

Het boek is werkelijk velen malen beter dan de film. De eerste echte kennismaking die Harry krijgt met zijn vader is ontroerend en de walging van Sneep veel duidelijker.