Tijdens een vispartij sukkelt Henk in het water. Zijn vismaatje Jacob kan hem op de kant trekken maar alle hulp komt te laat.
Henk drinkt normaal niet maar nu rook hij naar drank. Alsnog wordt het overlijden afgedaan als een ongeluk, en niet als misdrijf.
Maar dan vindt Renske een dode zilverreiger, die ook naar alcohol ruiktâ€¦
Bij een oproep van afvaldumping wordt het lijk van Kevin Aalders gevonden. Op zijn appartement treft de politie ook het lijk van zijn bedlegerige moeder aan.
Wat hebben deze zaken met elkaar gemeen en waarom doet Stijn, de zoon van Renske zo geheimzinnig?
Onder invloed is een eerste deel met Renske Nijland en rechercheurs Marcel en Sara in de hoofdrol. Renske is arboprofessional en heeft twee kinderen, Stijn en Liselotte. Zelf is ze gescheiden en heeft een relatie gehad met Marcel.
Tamara Onos is zelf arboprofessional van beroep en verwerkt haar informatie in een zeer duidelijke context zonder drammerig te zijn.
Onder invloed is een sterk verhaal, zeer psychologisch gericht, met name hoe slecht iemand kan zijn en er toch nog zijn voordeel mee haalt. De auteur heeft een vlotte pen die geen enkele keer verveelt en waarbij je echt wil weten hoe hard het ganse zaakje stinkt.
Een zeer fijne kennismaking met een nieuwe crime-auteur waar ik met heel veel plezier een volgend boek van zal lezen.