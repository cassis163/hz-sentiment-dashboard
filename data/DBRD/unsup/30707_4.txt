Geld en criminaliteit gaan hand in hand. Wanneer een partij geld kan verliezen, komt het slechtste in de mens naar boven.
Emma Wilson heeft een bestseller geschreven over hoe omgaan met verdriet. Ze heeft zelf haar man verloren nadat die zich opgeofferd heeft om bij een roofoverval in een winkel een kind te beschermen. Sinds de dood van haar man slaagt ze er niet in in haar eigen huis te wonen.
Totdat haar vriendin haar verplicht om het huis en de bezittingen van haar man op te ruimen. Dan komt ze een brief tegen van een jeugdvriend. Een brief die ze nooit gezien heeft en waarin die jeugdvriend zijn gevoelens voor haar volledig bloot geeft.
Christopher is die jeugdvriend, is getrouwd geweest, ondertussen gescheiden en heeft de voogdij over zijn dochter Megan. Hij is professor aan een universiteit. Zijn studenten zijn bezig met een onderzoek van grond, aarde voor een onderzoek dat door de regering gesponsord wordt.
Op een ochtend vindt Christopher het lichaam van een van zijn studenten. Een ongeluk, hij was moe, had al enkele nachten doorgewerkt en heeft waarschijnlijk arsenicum in zijn koffie gedaan in plaats van koffie. Zelfmoord wordt van de tafel geveegd, dat kan niemand geloven. Dan blijkt het om een moord te gaan. Er wordt heel wat in beweging gezet om een geheim te bewaren.
Een kort boek, maar wel heel goed, spannend, duurde lang voordat ik doorhad wie de 'bad guy' was.
Lekker tussendoortje.