Ik durf het haast niet te zeggen, maar dit is volgens mij het eerste boek wat ik van Rachel Gibson lees. Maar waarom heb ik dat niet eerder gedaan? Want wat een leuke chicklit schrijfster is dit.
Ik ben zelf groot fan van Jill Mansell en Sophie Kinsella, maar dit bevalt me ook erg goed en ik ga zeker meer van haar lezen.
Het verhaal is best voorspellend, maar hoe de karakters neergezet worden is geweldig. De ruige Nick zou zomaar eens aan mijn deur mogen staan voor een kopje suiker ;) , en Delaney is voor mij ook het typ dat ik erg waardeer, met haar eigen wil en toch spontaan karakter. De spanning tussen deze twee is soms gewoon voelbaar. Als haar andere boeken ook zo leuk zijn heeft ze er een fan bij.