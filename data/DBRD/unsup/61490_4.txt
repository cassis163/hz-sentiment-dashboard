Een verhaal gebaseerd op de mythe van koning Midas. Will is de jongste in de Heidle familie en tevens het enige meisje. Haar broers staan voor haar in de lijn der opvolging. Eén is de huidige troonopvolger en wordt door hun vader klaargestoomd voor de troon, één is altijd een buitenbeentje geweest en heeft een donkere, kille persoonlijkheid en één is een alchemistisch genie. Will heeft haar nut als lid van de koninklijke familie al meermaals bewezen als spion. Niemand weet hoe ze eruit ziet waardoor ze ongezien door het koninkrijk kan glippen.

Haar vader verwacht veel van zijn kinderen en lijkt ze meer als instrumenten te gebruiken. Als Will er dan achter komt dat ze een speciale gave heeft, of vloek, het is maar net hoe je het ziet, staat haar hele wereld op zijn kop. Samen met Gerdie, haar alchemistisch genie van een broer probeert ze haar toestand te ontcijferen maar dat is geen makkelijke weg.

Als haar vader erachter komt wordt ze verbannen uit het koninkrijk en start er een zoektocht naar de oorzaak, de rede en de remedie van haar gave/vloek. Daarbij komt ze een verloren prins, een tovernaar tegen en een klein meisje tegen.

Will is de hoofdpersoon in dit boek dat vanuit de derde persoon wordt verteld. Ze is een slimme meid die voor haar broer Gerdie, een alchemisch genie, vaak het land in trekt om de illegale benodigdheden voor zijn werk te bemachtigen. Op een missie veranderd ze een man in smaragd en komt ze erachter dat ze mensen en andere levende dingen (gras, bloemen, appels) in edelstenen kan veranderen. Dit neemt haar hele leven over. Begrijpelijk, kom er maar eens achter dat je mensen kunt vermoorden door ze aan te raken. Heftig hoor! Haar vader verbant haar en ze vertrekt uit haar thuisland, dat overigens een oorlog is gestart met haar buurlanden want Will’s vader is een op macht beluste tiran zonder oog voor wat oorlog doet met zijn volk.

Onderweg ontmoet ze midden in een overval de dappere Loom. Loom redt haar en als Will hem aanraakt gebeurt er helemaal niks. Loom is immuun voor haar aanraking.

Het is een verhaal waarin elektriciteit bestaat en moderne technologie een rol speelt maar niet erg op de voorgrond staat en waarin magie, vloeken en alchemie ook bestaan. Soms voelde het ook heel vreemd om in deze setting te horen over een telefoon… Alsof dat er toch echt niet bij hoort. Dit is misschien een beetje mijn gebrek, dat ik technologie echt niet koppel aan fantasy maar ook omdat de auteur dat er niet heel goed in heeft verweven. In het koninkrijk van de Heidle familie en in de omringende landen is er wel technologie, maar ook alchemie, gaslantaarns, auto’s en boten maar ook zeilboten en het is een warrige mengelmoes van technologiën en magie en alchemie. Ik kan me de technologie er niet bij voorstellen. Misschien heb ik een te aanwezige ‘technologie-hoort-niet-bij-fantasy’ mindset maar in mijn hoofd krijg ik het niet begrepen dat mensen kunnen bellen én kunnen toveren. Hoe dan?

In ieder geval. Het verhaal heeft een voor mij originele insteek, Will kan levende dingen in steen veranderen in een wereld met zowel magie, alchemie als technologie, hoewel ik die technologie niet in mijn systeem krijg.

Het tempo van het boek ligt goed. Het verhaal ontvouwt zich in een gestaag tempo, het maakt dat je verder wil luisteren. Ontwikkeling na ontwikkeling ontvouwen zich, nergens te weinig en nergens teveel.

Het is een eerste deel in een duologie dus geen tweede deel dip! Hoop ik… Ik ben in ieder geval heeeel benieuwd naar het vervolg!

Zeer goed passende titel! Ik las het bijna tegelijk met Everless en ik heb het idee dat het echt eenzelfde soort boek is. Duh, beide YA fantasy maar ook de schrijfstijl en de hoofdpersonen hebben een connectie, het zijn soort van tegenpolen. Als je Everless tof vond, vind je deze ook tof.

Ik heb er wel echt van genoten en geef het daarom ook 4 sterren!

Originele post: https://brightbluebooks.wordpress.com/2018/04/02/recensie-the-glass-spare/