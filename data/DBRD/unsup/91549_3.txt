Twee vierdejaars geneeskunde studenten onderzoeken het onverwachte in coma geraken van de vriend van een van hen. Lynn had haar vriend Carl overgehaald om een kijkoperatie aan zijn knie te laten uitvoeren. Simpele ingreep zoals er dagelijks honderden gebeuren. Toch loopt het niet goed af want Carl komt niet meer bij uit de verdoving en houdt er zelfs hersenschade aan over. Hij zal altijd in een vegetatieve toestand blijven. Gelukkig heeft het ziekenhuis een hypermoderne afdeling waar comapatienten verzorgd worden. Het overlijdenspercentage van comapatiënten ligt normaal redelijk hoog, maar in dit ziekenhuis sterven er zelden. Een geweldig instituut dus.
Lynn en haar vriend David willen uitzoeken waarom Carl niet meer bijgekomen is en vinden al snel dat hij niet de enige is, dat er overeenkomsten zijn. Jonge gezonde mensen die niet meer bijkomen na een narcose, dat roept toch vragen op.

Ik had bij dit boek heel lang een déja-vu omdat ik dacht dat dit hetzelfde boek was als Coma waar het ook om mensen in coma draait, en dat dit boek onder een andere naam nog eens uitgegeven was. Dat is echter niet het geval, het is wel degelijk een ander boek.
Al jaren ben/was/zal ik fan (zijn) van Robin Cook maar toch vond ik dit boek niet meevallen. Ik geraakte er precies niet door. Het was niet moeilijker dan zijn andere boeken, alle medische aspecten worden uitgelegd zonder dat het echt belerend is.
Wat er echt wringt in dit boek zijn de langdradige dialogen tussen Lynn en David die niet meer spontaan overkomen en het ontbreken van echte spanning.

2,5 sterren, maar omdat ik een fan van de auteur ben naar boven afgerond.