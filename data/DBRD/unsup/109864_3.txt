De zoektocht van Guillermo naar de onbekende geschiedenis van zijn overgrootmoeder voert je langs de historische gebeurtenissen vanaf medio jaren dertig tot de val van de Berlijnse muur.
Het communisme, het opkomende fascisme, het uitbreken van de tweede wereldoorlog en wat het met mensenlevens doet, het komt allemaal aan bod.
Het begin van het boek is komt nogal traag op gang en vond ik niet zo interessant. Allengs werd het beter. Ik raakte in de ban van deze Amalia, die als meisje in al haar onschuld partij kiest voor rechtvaardigheid en meegetrokken wordt in een wereld waar ze nauwelijks vat op heeft. Ze valt uiteindelijk met de kop op de keien, wat haar keuzes in haar verdere leven voor een groot deel bepaalt. Haar avontuurlijke karakter, haar rechtvaardigheidsgevoel, haar enorme trouw aan vrienden zijn in die roerige tijden gevaarlijke eigenschappen.

Amalia's levensgeschiedenis is een boeiend verhaal, maar het boek had korter gekund. Dat was het verhaal zeker ten goede gekomen. Daarom geen 4 maar 3 sterren.