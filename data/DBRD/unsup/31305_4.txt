Als onderdeel van de John Green experience heb ik het boek Paper Towns van John Green mogen lezen.
De korte inhoud van het boek is als volgt:
Quentin Jacobsen (Q) is sinds zijn kindertijd al verzot op zijn buurmeisje Margo Roth Spiegelman. Als kinderen zijn ze dikke vrienden en spelen veel samen, maar tijdens het ouder worden groeien ze uit elkaar.
Quentin is nog steeds verliefd op haar, maar bewondert haar vooral vanuit de verte. Ze zitten wel op dezelfde middelbare school, maar Margo is uitgegroeid tot het populairste meisje van de school met de bijbehorende status en vriendengroep. Quentin hoort niet bij deze groep, hij heeft zijn eigen vrienden Ben en Radar. Hun leven speelt zich meer af in en rond het repetitielokaal van het schoolorkest waar Ben en Rader beide in spelen. Op een avond komt Margo in de slaapkamer van Quentin geklommen (zoals ze dat vroeger ook wel eens deed) en neemt Quentin mee op een nacht vol avontuur. Tijdens deze nacht groeien de vrienden weer dichter bij elkaar en de volgende ochtend wordt Quentin wakker met de hoop dat er iets verandert is en dat ze voortaan vrienden zijn. Deze hoop is van korte duur, want Margo komt die ochtend niet naar school ... Wat blijkt, ze is weggelopen! Nu heeft ze dit wel eerder gedaan, over deze uitstapjes doen voldoende geruchten de ronde in de school. Maar meestal was ze na een paar dagen weer terug. Terwijl de rest nog denkt dat ze over een paar dagen wel weer komt opdagen, heeft Quentin toch het gevoel dat dit deze keer niet het geval is. Vorige keren heeft ze tips voor haar ouders achtergelaten om haar te vinden (die dit natuurlijk niet door hadden). Quentin komt er achter dat ze deze keer tips voor hem heeft achtergelaten om haar te vinden en zo begint de zoektocht...
Ik vind Margo een creatieve meid en ze heeft een mooie zoektocht voor Quentin ontworpen die een onverwachte einde krijgt, ook voor haar zelf. Het boek is ingedeeld in 3 delen. Het eerste deel is het spannende nachtelijk avontuur. Het tweede deel de speurtocht van Quentin en het derde deel een heuse roadtrip wanneer ze denken haar gevonden hebben en tegen de klok in op tijd bij haar proberen te raken.
Tijdens de zoektocht is er veel aandacht voor het gedicht van Walt Whitman 'Leaves of Grass'. Hierdoor maak je als YA lezer toch mooi kennis met wat Engelse poezie... Ook is er voldoende plaats voor de nodige filosofie in dit boek, dit schijnt iets typisch John Green te zijn. Een filosofische gedachte die veel terug komt in het boek is het volgende: Wanneer ken je iemand? En komt de werkelijke aard van die persoon ook overeen met het beeld dat jij van die persoon hebt? Door het boek heen stelt Quentin door nieuwe ontdekkingen zijn beeld van Margo bij, maar komt hij zo dichter bij de ware Margo? Is er eigenlijk wel iemand die Margo echt kent? Of kennen ze alleen maar het beeld van de populaire meid? ...
Ik geef het boek 4 sterren. Ik heb genoten van het boek. Ik vind het idee van Engelse poÃ«zie door middel van het gedicht een belangrijke rol te geven in dit boek een geweldig idee. Ook de filosofische gesprekken en invalshoeken kan ik zeer waarderen. Mocht je denken naar aanleiding van deze zaken, dit boek zal wel niets zijn, om je gerust te stellen er wordt ook voldoende in gechat!