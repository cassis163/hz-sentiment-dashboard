Overspel is een boek, die wat mij betreft niet zomaar ingedeeld kan worden in het ene of ander genre.
Het boek leest als een thriller, maar heeft ook een romantische inslag en eindigt in een anticlimax vol dramatiek.

In “Overspel” stelt Eva haar echtgenoot Maurits voor om met elkaar vreemd te gaan.
Dit voorstel komt heel erg onverwacht en raar over bij Maurits. Vlug draait hij bij en gaat in op het voorstel van zijn echtgenote.

Na de eerste afspraak met het alter-ego van Eva, Céline en Ivo – alter-ego van Maurits – stelt Maurits zich toch wat vragen.

Is zijn date wel zijn echtgenote Eva of is het toch iemand anders. Maurits heeft plots heel erg het gevoel dat hij echt aan het vreemd gaan is en overspel pleegt.
Na de derde afspraak krijgt Maurits thuis de politie over de vloer. Céline is overleden in het rendez-vous-hotel.
Maurits verneemt van de politie dat zijn afspraak niet Céline maar Maxime van Weeghel heette.
Hij beseft op dat ogenblik dat hij echt overspel heeft gepleegd.
Van dan af komt alles in een stroomversnelling.

Maurits komt tot de ontdekking dat Eva uit zijn leven is verdwenen en met de noorderzon is vertrokken.
Zijn lange zoektocht naar zijn echtgenote brengt hem uiteindelijk naar Italië, waar hij zijn Eva aantreft bij een oude jeugdliefde van haar.
Eva is doodziek en stervende.
Op haar ziekbed vertelt ze Maurits alles over haar verleden en de drijfveer om Maurits in de armen van Maxime te drijven.
Maurits verneemt dat Maxime de tweelingzus van Eva is. Hij kan en wil Eva echter niet vertellen dat Maxime gestorven is.
Liefdevol en vol zorgen blijft Maurits aan het ziekbed van Eva, tot deze hem vraagt om te vertrekken.
Met tegenzin gaat hij in op haar wens en reist af naar Nederland, maar blijft toch wat rondtoeren in Italië.
Maurits ontvangt dan van de oude liefde van Eva een e-mail waarin hij zegt dat Eva is gestorven.

Het boek leest erg vlot weg.
Voor mezelf kan ik het boek niet catalogeren als een literaire thriller, maar ook niet als een liefdesroman, het is misschien eerder een psychologische thriller met een romantische, erotische en dramatische inslag!
Het verhaal op zich is erg goed gevonden en uitgewerkt in mooie verhaallijnen en eindigt in een heel erg onverwachte dramatische plot.
De personages zijn voldoende diep uitgewerkt tot hun relatie in het verhaal.
Zoals de achterflap van het boek stelt is Overspel wel een bijzonder en aangrijpend verhaal over lust, verlangen en over diepe gevoelens van liefde.
Als debuut kan dit boek wel tellen.