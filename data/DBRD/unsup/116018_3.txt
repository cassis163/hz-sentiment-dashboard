Het eerste deel van de trilogie over de Franse revolutie smaakt naar meer. Mantel weet de achtergronden en karakters van de drie hoofdpersonen van dit epos (Camille Desmoulins, Maximilien de Robespierre en George-Jacques D'anton) zo levensecht te schetsen dat je naar het einde toe een ding zeker weet: die revolutie gaat er hoe dan ook komen. Halverwege kent het verhaal mijns inziens een kleine dip met iets te veel historische uitweiding (daarom geen 4 maar 3 sterren), maar naarmate het einde van deel 1 dichterbij nadert, komt de vaart er weer goed in. Je ziet de barricaden bijna voor je. Op naar deel 2.