iEen chicklit , een genre waar ik niet zo snel naar grijp, maar het boek zat in de vakantiebieb en de beschrijving sprak mij wel aan.
Hoe goed kennen mensen elkaar nu echt en hoeveel geheimen hebben we voor elkaar dat is waar het in dit boek om draait.

Het boek draait om Cecilie , een vrouw die er alles aan doet om het leven van haar dochters op rolletjes te laten lopen, en ondertussen druk is met de organisatie van Tupperware party≈õ.
Op een dag stuit zij op zolder op een brief , gericht aan haar zelf en geschreven door haar man, die pas geopend mag worden na zijn overlijden. Hier het eerste dilemma want wat doet ze , leest ze de brief of laat ze hem dicht zoals gezegd door haar man.
Haar besluit, ik zal het hier niet verklappen, heeft grote gevolgen voor niet alleen haar eigen leven maar ook dat van haar hele gezin en van nog meer gezinnen in hun woonomgeving.

Ik was aangenaam verrast door dit boek. Het leest fijn en speelt zich af in een herkenbare wereld. Het is wel even inkomen wat betreft alle personages en hun relatie tot elkaar, maar als de dwarsverbanden duidelijk zijn grijpt het boek je en wil je verder lezen.