Achter gesloten deuren is een boek die, als je er eenmaal aan begint, er voor zorgt dat je zelf achter gesloten deuren blijft tot je het uit hebt.

Het verhaal gaat over Grace die voor anderen het perfecte huwelijk heeft. Zelf dacht zij ook dat ze zich zeer gelukkig mocht prijzen dat Jack in haar leven gekomen was, totdat ze met hem op huwelijksreis naar Thailand was. Daar storte haar 'perfecte' wereldje in en begon haar nachtmerrie.
Het boek neemt je continu mee van het heden naar het verleden en weer terug naar het heden. Juist deze afwisseling maakt dat je door blijft lezen, want je hebt al snel door dat er iets niet klopt. Maar wat?

De vechtlust van Grace is bewonderingswaardig te noemen. Ze legt zich niet neer bij de situatie en blijft proberen om een uitweg uit haar situatie te vinden. Dat is namelijk niet enkel in haar belang, maar ook in het belang van haar zusje.