Na het mega succes van Judas is hier dan "het vervolg". Nou ja eigenlijk is het een aanvulling op het 1e boek. Ik vond het zeer boeiend om te lezen. De kritieken dat het alleen om het geld zou zijn geschreven snap ik dan ook niet. Het is een eerlijk boek waarin de schrijfster ook kritisch is naar zichzelf maar wat tegelijkertijd ook laat zien dat de familie van Willem ook een soort van slachtoffer is. Altijd moeten leven met de deken van dreiging om je heen, dat beu zijn en getuigen en vervolgens nog meer angst hebben omdat je door niemand begrepen wordt. Het lijkt me afschuwelijk. Continue die dreiging en het wantrouwen dat je moet leren te hebben jegens de mensen om je heen. En dat geeft dit boek prachtig weer. Ik ben dan ook zeer benieuwd of er nog een boek uitkomt als de veroordeling een feit is. Ik hoop het eerlijk gezegd wel. Heb door dit en het andere boek ook meer respect gekregen voor Astrid en anderen vd familie. Het is makkelijk kletsen voor een ander. En juist dat komt zo mooi naar voren. Petje af zou ik zeggen. Enige minpunt is dat door een overlap je vanzelfsprekend situaties leest die al een keer zijn beschreven. Gelukkig komt dat niet heel veel voor want teveel herhaling is killing in dit genre.