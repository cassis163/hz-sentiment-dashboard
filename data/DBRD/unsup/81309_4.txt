Bij het zien van de schitterende cover en de nieuwsgierig makende titel verwacht je een roman te lezen dat zich afspeelt in een Brabants dorp. Het speelt zich niet alleen in Brabant af, maar onder andere ook in Leiden en Canada.
Het is het levensverhaal van Guus die eigenlijk veel te goed voor de wereld is. Je wilt geregeld zijn ogen openen en zeggen dat het tijd wordt om met de vuist op de tafel te slaan en voor zichzelf op te komen, dat hij niet net als zijn opa moet worden. Tegen Lotte wil je geregeld zeggen dat ze moet gaan praten met psycholoog, dat ze dat niet alleen voor haar gezin moet doen, maar bovenal voor zichzelf.
Je wordt heen en weer geslingerd in de tijd, maar dat is niet storend. Het verhaal is op een rustige manier geschreven, alsof de auteur het op een rustige, weloverdenkende manier aan iedereen die dit boek leest vertelt. Desondanks dat het op een rustige manier is geschreven, leest het boek vlot weg.
Elk hoofdstuk heeft een passende titel waardoor je een idee hebt waar het betreffende hoofdstuk over kan gaan. De hoofdstukken zijn genummerd met Romeinse cijfers die bij het boek, het katholiek zijn passen, maar het is te begrijpen dat als je niet bekend met de Romeinse cijfers, je op een gegeven moment niet meer weet bij welk hoofdstuknummer je bent. Het plot is een complete verrassing omdat je een andere persoon aan de deur verwacht.
Het is een verhaal over een liefde die steeds maar van één kant komt en hoe Guus daarmee omgaat. Het verhaal laat zien wat sommige ouders kinderen kunnen aandoen door ze steeds te vertellen dat ze niet goed genoeg zijn, hoe dat op sommige kinderen op een negatieve manier kan doorwerken in hun verdere leven. Het is tevens een stukje geschiedenis over Brabant en het katholieke geloof. Het verhaal laat zien hoe men vroeger met katholieken omging en dat ze heden ten dage nog steeds niet overal begrepen worden, dat men bijvoorbeeld denkt dat het heel simpel is om te biecht te gaan en na drie weesgegroetjes opzeggen men klaar is en alles is vergeven, terwijl dat niet zo is. Na het lezen van dit boek begrijp je de katholieken beter en ga je anders naar ze kijken. Het verhaal laat ook zien dat ook al kom je niet uit een al te rijk milieu, je het toch ver kan schoppen in het leven.
Kortom; als je van romans houdt die niet standaard eindigen met dat 'ze nog lang en gelukkig leven', maar verrassend eindigen en waar je ook nog wat van het geloof en de geschiedenis opsteekt, dan is dit boek een echte aanrader.

Lees verder op https://surfingann.blogspot.nl/2017/12/brabantse-tranen-auguste-van-der.html.