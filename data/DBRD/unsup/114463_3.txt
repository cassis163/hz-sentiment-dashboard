Su-Jin is de uit Korea geadopteerde dochter van Ruth en Bernie. Na jaren van vruchteloze pogingen zwanger te raken hebben zij besloten voor adoptie te gaan, nadat Su-Jin is verwelkomt in het gezin blijkt Ruth toch zwanger te zijn.
Su-Jin kijkt op naar haar zus Leah, de 'echte' dochter. Vroeger deden ze veel samen maar tegenwoordig moet Leah niks meer van haar zus hebben. De zussen zijn echte tegenpolen. Leah wil met vriendinnen naar Magaluf, Mallorca. Dit mag mits ze haar zus meeneemt, daar begint het verhaal. Su doet dingen waar ze spijt van heeft en zich voor schaamt en slaat op de vlucht. Leah moet haar zus achterna van haar moeder die als sheriff vanuit huis van alles probeert.

Het verhaal begint vrij expliciet qua taalgebruik en in het eerste hoofdstuk zit de vaart er goed in. Het volgende hoofdstuk is wat traag, dit betreft voornamelijk het werk van moeder Ruth.
Door de hoofdstukken heen lees je de sluimerende problemen binnen het gezin. Iedereen heeft zijn eigen issues en kritieken op elkaar. Het verhaal neemt soms absurde wendingen die in mijn ogen redelijk ongeloofwaardig zijn. Dit maakte dat ik niet lekker in het verhaal kon komen.

Het taalgebruik is prima. Helaas is het boek niet wat ik gehoopt had na het lezen van eerder werk van Helen Fitzgerald.