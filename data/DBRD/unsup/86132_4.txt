De Rozenkoningin gaat gelijk door waar De Witte Roos is gestopt. Elizabeth die met haar twee zoontjes onderweg is naar koning Edward. Dat is het begin van de liefde tussen Elizabeth Woodville en Koning Edward van York. De manier waarop ze elkaar in het boek ontmoeten is echt gebeurd. Later zijn ze stiekem getrouwd. Wat nogal een schande was, omdat ze weliswaar van adel is maar van lage adel en ouder was dan Edward en weduwe.

Ik heb weer erg genoten van het boek. Elizabeth is een erg bijzonder karakter, ze is absoluut niet perfect maar een stuk leuker dan Margaretha uit De Roos van Lancaster. Elizabeth weet duidelijk wat ze wil en handelt daar naar. Ook weet ze goed wie ze wel en niet mag. Of dat nou helemaal terecht is of niet. (Daarom is het ook zo leuk om de andere boeken ook te lezen want die zie je hun visie op Elizabeth). Ook haar huwelijk met Edward wordt natuurlijk uitgebreid beschreven, natuurlijk is het fictie. Maar ik geloof absoluut dat het een goed huwelijk was. Al was het maar vanwege het grote aantal kinderen dat het stel kreeg. Ook in dit deel komt de hekserij weer op een leuke manier terug.

Ook dit boek zit vol actie. Nog steeds niet iedereen staat achter de York koning, en er worden ook de nodige gevechten geleverd. Zelfs goede vrienden en familieleden keren zich tegen Edward. Gregory flikt het wederom weer om fictie met feiten te vermengen tot een heerlijk boek.

Wat ik nog een leuk aspect vind is dat je bij bepaalde gebeurtenissen verschillende visies hoort. Dit komt doordat De Roos van Lancaster en De Dochters van de Roos(komt volgende week online) veel overlappen maar drie totaal verschillende karakters hebben.
Gregory combineert actie, drama, politiek, schandalen en intrige op heerlijk wijze. De (politieke) ambities van de verschillende families weet ze goed uiteen te zetten. Ook de manier waarop veldslagen worden beschreven zit goed in elkaar. Je merkt dat ze echt research heeft gedaan.

Vanuit Elizabeths karakter lezen voelde goed. Ik vond haar een erg fijn personage, in tegenstelling tot Margaretha die te godsdienstig en te jong en te vol van zichzelf was. Elizabeth wordt niet gespaard, ze krijgt veel schandalen en verlies voor haar kiezen. Zoals bijvoorbeeld het verlies van de twee zoons die ze krijgt met Edward. Tot op de dag van vandaag is er niet bekend wat er met de twee prinses in de Tower is gebeurd. Onder historici wordt hier nog steeds veel over gespeculeerd. Gregory geeft hier een enorme “leuke” twist aan in haar boek over wat er gebeurd kan zijn! De vloek die Elizabeth aanwerpt zit vernuftig in elkaar. Het geeft namelijk geen antwoord! En het is ook een knipoog naar de toekomst. Ook het einde van het boek vond ik erg mooi, bijna ontroerend!

Gregory doet het weer. Ik ben erg fan van Elizabeths perspectief op de rozenoorlog/nevenoorlog. Het is absoluut vier sterren waard.