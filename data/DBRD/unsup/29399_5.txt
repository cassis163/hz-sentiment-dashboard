Onlangs kreeg ik dit heerlijke dikke boek van een goede vriendin.
Ik heb gelukkig nog een paar honderd bladzijden te gaan, maar weet nu al dat De schaduw van de wind tot de absolute top in mijn boekenkast gaat behoren.
zo prachtig, bloemrijk beschreven zonder langdradig te worden. En eveneens heel realistisch in de dialogen en uitpuilend van emotie. Werkelijk geweldig zoals deze schrijver je betrekt in een combinatie van thriller, roman, historie etc.
Ik geniet er intens van en zou het liefst hele dagen doorlezen, maar moet mij gezien de weinige tijd, iedere ochtend tevreden stellen met een uurtje voor het opstaan. gedurende de dag is dit boek veel in mijn gedachten, iets wat nog maar heel weinig boeken voor elkaar hebben gekregen. Het is mijn eerste kennismaking met deze schrijver en met een Spaanse schrijver Ã¼berhaupt en er gaat een wereld voor mij open.
Bijzonder knap ook dat een vertaling zo goed uit de verf komt; dit mis ik nogal eens. het feit dat ik Barcelona voordat ik het boek kreeg al twee maal heb bezocht maakt het extra realistisch. Een derde keer gaat er zeker komen; met dit boek in de hand!