Meer artikelen zoals je ze in Vrij Nederland/De Groene Amsterdammer verwacht dan een op zichzelf diepgravend boekwerk. Desalniettemin werpt het op een intrigerende manier licht op westerse vooroordelen over homoseksualiteit en homo-emancipatie op het Afrikaanse continent. De schitterende cover en de dramatische titel lijken te wijzen op de gebruikelijke kommer en kwel, maar de twee journalisten weten inhoudelijk precies de juiste nuance te vinden: het onderwerp is namelijk zoveel complexer dan de westerse beeldvorming over het onderwerp doet vermoeden. Onverwacht valt er zelfs genoeg te lachen. Mijn favoriete passage is de smeu√Øge beschrijving van een Oegandese televisiegeestelijke, die in de kerk tekst en uitleg geeft bij door hem getoonde homoporno (terwijl de aanwezigen hardop mopperen om de afwezigheid van aantrekkelijke lesbiennes).