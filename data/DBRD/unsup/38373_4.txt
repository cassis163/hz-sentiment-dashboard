Hoera, alweer een boek gelezen van de Crimezone Buzzz-club! Dit keer gaat het om "Hogere kringen" van Viveca Sten.
Afgelopen vrijdagochtend ging de deurbel. De postbode met een dikke envelop. Daarin een enorme stapel A4-tjes. Het duurde even voordat ik doorhad dat dit het nieuwe boek was. Het ligt nog niet in de winkel en is er dus nog niet in boekvorm.
Zaterdag gelijk begonnen met lezen en 's zondags uitgelezen. Jippie! Eindelijk weer eens een ouderwets spannend verhaal zonder onzinnige mensen en toestanden. Een heerlijke Zweedse thriller waar de spanning van afspat. Prettig taalgebruik, goed uitgewerkte karakters zonder vreemdsoortige toestanden.
Leest fantastisch. Het verhaal is lekker ingewikkeld, maar niet zo dat je niet in de goede richting begint te gokken wie de dader kan zijn. Doordat de hoofdstukken vrij kort zijn gehouden ben je steeds bezig met een ander gezichtspunt. Je bent steeds weer een stukje meer geïnformeerd en ontvouwt zich de plot.
Vind het nu alleen heel erg jammer dat ik het eerste boek van Viveca Sten nog niet heb gelezen, maar dat ben ik zeker van plan.
Dit boek kan ik alle fans van Mankell, Nesbø en alle andere Scandinavische trhillerschrijvers van harte aanbevelen.