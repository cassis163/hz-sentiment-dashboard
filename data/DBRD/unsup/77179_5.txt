In Therapie volgen we het leven van Viktor, een psychiater die zijn beroep niet langer meer kan uitvoeren. Nadat zijn 12-jarige dochter Josy spoorloos verdwijnt trekt Viktor zich terug in een vakantiehuis. Daar duikt de mysterieuze vrouw Anna op. Zij wil niets meer dan behandeld worden door Viktor. Maar of dat nou zo'n goed idee is...

Dit is mijn eerste boek dat ik lees van de schrijver Fitzek en tevens zijn debuut. En wat voor een. Het verhaal neemt je mee door je eigen hersenspinsel om tot een verbluffend plot te komen. Wat een knap geschreven verhaal! Ongelooflijk goede structuur en omschrijvingen.

De hoofdstukken zijn kort waardoor je steeds tussendoor even kan lezen..tenminste dat dat ik. Maar zodra ik eenmaal begonnen was, kon ik het boek bijna niet meer wegleggen. Het zoog me als het ware mee in het verhaal alsof ik er zelf deel van uit maakte! Briljant.

De kaft is al net zo mysterieus als het verhaal zelf. Het nodigt direct uit, maar niets is wat het lijkt!!

Zeker 5 sterren!