Geen tweede kans is de derde standalone thriller van de hand van veelschrijver Harlan Coben. Marc Seidman wordt in zijn eigen huis neergeschoten en komt na twaalf dagen bij op de Intensive Care. Zijn vrouw Monica blijkt te zijn overleden en zijn dochter Tara blijkt te zijn vermist. Marc doet er alles aan om achter de waarheid omtrent de verdwijning van zijn dochter te komen.

Ik heb Harlan Coben pas recent ontdekt als schrijver en ik ben aan zeer aangename inhaalslag bezig. In Geen tweede kans stelt hij me wederom niet teleur. Het boek blijft spannend tot het bittere eind en leest met een enorme vaart - alsof je meegesleurd wordt in de zoektocht van Marc naar Tara. De spanning verzwakt geen moment en het plot heeft op het einde toch weer een verrassing in petto voor de lezer. Harlan Coben laat je als lezer op het puntje van je stoel zitten en er is maar een oplossing voor de lezer: doorlezen en vervolgens verzuchten dat het boek helaas al weer uit is. .