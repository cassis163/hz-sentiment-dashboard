Rode letters van auteur Anne Bishop is het eerste deel in de serie De Anderen.
De omslag van het boek ziet er geweldig mooi uit.
De wereld waar het boek zich afspeelt, is een wereld waar De Anderen, een soort van gedaantewisselaars, het voor het zeggen hebben. Mensen worden gezien als prooi.
Er is een soort van vrede tussen de twee groepen, maar vertrouwen is er niet.

Als Meg Corbyn, een jonge vrouw, tijdens haar vlucht voor een man die de gave die ze bezit voor eigen gewin wil gebruiken, belandt ze in het Stadspark bij De Anderen. De wetten van de mensen gelden daar niet, dus ze is daar veilig, tenminste zolang De Anderen haar niet willen opeten.
Tijdens het lezen kom je meer te weten over Meg, net als over De Anderen. Ze is een beetje wereldvreemd, maar door haar gedachten en omgang met De Anderen wordt de wereld waarin de karakters leven duidelijk. Soms is het komisch om te lezen hoe Meg de wereld ziet en beleeft.
De cover van het boek vind ik geweldig goed gekozen. Meg wordt in het verhaal precies zo beschreven als de foto op de voorkant van het boek.
Ondanks de vele bladzijden vlieg je door het verhaal heen. Veel personages zijn bekend, zoals weerwolven en vampiers, maar daarnaast heeft de auteur andere interessante karakters bedacht. De schrijfstijl is heerlijk om te lezen en je krijgt tijdens het lezen het gevoel dat je in de wereld van Meg loopt. De spanning wordt langzaam opgevoerd, zodat je door wilt blijven lezen.

Ik vond het een heel vernieuwend en origineel boek en een verhaal wat ik, ondanks dat ik al heel veel boeken heb gelezen ;), nog niet eerder ben tegengekomen. Ik ben erg benieuwd naar de volgende delen in deze fantasievolle serie.
Voor diegenen die hebben genoten van de tv-series Charmed en Buffy, en fan zijn van de Twilight-serie van Stephenie Meyer, is dit absoluut verplicht leeskost.