Ik kan maar 1 puntje bedenken waarom het jammer is dat King Kong is verschenen: Ross kondigde een trilogie aan. En nou heeft hij het werk loepzuiver afgerond met het derde deel. Kom op op Tomas, denk een beetje als A.F.Th. en wees een beetje rekkelijk met het begrip trilogie. Er is vast nog wel materiaal voor een vierde, omvangrijke, onthulling van de ongelooflijke, maar erg waarschijnlijke, strapatsen van de BV Nederland in tijden van Oorlog en Vrede. Bestorm de archieven desnoods. Iemand moet het toch doen? De loop van de geschiedenis is helaas niet te wijzigen. Het verhaal daarachter blijkbaar wel, als je de verontruste reacties van verontwaardigde, van de sokkel getrokken ambtsdragers, helden, en 'vrienden van...' serieus moet nemen. We wachten dus gewoon op een vierde deel van de trilogie. Dit is tenslotte een land met ruime marges...Dat is wel het minste wat je nog voor't land kunt doen.... Faction is toch maar mooi vreemder dan fiction!!