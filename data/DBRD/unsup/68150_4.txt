Dit boek is echt een opmerkelijk debuut. Het verhaal wordt verteld in de belevingswereld van de twaalfjarige Steven, afgewisseld met de gedachten van de moordenaar. Dat is een van de redenen waarom het verhaal me meteen aangreep. Je krijgt goed inzicht in de gevoelens van Steven en zijn beweegredenen om alleen maar bezig te zijn met het zoeken naar zijn oom. Een verhaal zoals dit ken ik eigenlijk ook nog niet, de opzet dader/familielid is dan wel niet zo uniek, maar wel het verhaal opzich. Sommige stukjes zijn best wel confronterend om te lezen waarbij je toch wel even de kriebels krijgt. Dit zorgt er wel weer voor dat je betrokken blijft bij het verhaal. Het is dan ook niet zozeer de spanning wat het een goed verhaal maakt, maar echt de verhaallijn opzich. Ik heb zo'n vermoeden dat het dan ook niet zo lang zal duren of er iemand een bod doet op de filmrechten van dit boek. 4 sterren