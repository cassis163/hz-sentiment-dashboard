Anna, 7 jaar, woont in Polen als in 1939 haar vader opgepakt wordt door de Duitsers. Wat nu? Ze ontmoet ‘de Zwaluwman’. Net als haar vader spreekt hij veel talen, zelfs de taal van de vogels. Anna vertrouwt hem en besluit hem te volgen. Het verhaal verelt hun reis, hun trektocht door Polen, Rusland en een stukje Duitsland gedurende de oorlog. Ze proberen de oorlogsgebieden meestal te vermijden en vooral te overleven. Alleen als ze producten nodig hebben, die ze niet in de wildernis kunnen vinden, gaan ze naar de bewoonde wereld. Op enig moment ontmoeten ze Reb Hirschl. Deze reist een tijd met Anna en de Zwaluwman mee. Tijdens deze reis wordt Anna langzaam volwassen. Op een speciale manier worden haar door de Zwaluwman en later ook door Reb Hirschl diverse levenslessen bijgebracht en leert ze overleven.

Het verhaal verliep enigszins anders dan verwacht. De reis van Anna, de Zwaluwman en Reb Hirschl worden op een haast sprookjesachtige manier weergegeven. Maar plots wordt je dan geconfronteerd met belevenissen, gruwelen van de oorlog die veel realistischer worden weergegeven.
Het boek staat bol van beeldspraak en symboliek. Hierdoor lijkt de achtergrond, de oorlog, aan een kant minder ernstig, maar tevens ook extra schrijnend....
Het is volledig afhankelijk van jezelf als lezer, wat je uit het boek haalt.