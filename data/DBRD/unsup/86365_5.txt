Na deel 1 en deel 2 te hebben gelezen, was ik erg benieuwd naar deel 3 in de Serie G. Ook in dit boek gaat agente Sanne Romeijn undercover, wat grappige, maar ook zeer spannende situaties oplevert. Uiteraard wordt de zaak opgelost, maar de manier waarop is elke keer weer verrassend.
Stille Nacht vind ik beter opgebouwd dan de eerste twee boeken, omdat Sanne meer diepgang krijgt in dit boek. Je krijgt meer te weten over haar gewoontes, verlangen en familie en vrienden.
Door het einde van dit boek kan ik bijna niet wachten tot het vervolg uitkomt. Deze serie smaakt naar meer!