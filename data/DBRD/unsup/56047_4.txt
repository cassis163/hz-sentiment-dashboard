De voorstelling Oestersex van theatergroep Het Volk, daar moest ik tijdens het lezen van dit boek soms aan denken. Dat was een voorstelling met als thema [i]het mannelijk onvermogen[/i]. En in dit boek gaat het ook veel over het mannelijk onvermogen. Eenzame in de steek gelaten mannen, blind voor het onheil wat boven hun hoofd hangt, niet in staat de liefde te omarmen en vast te houden.
Paul, zijn vader verzorgend met zijn verwaarloosde wondje aan zijn been. Verlaten, allebei.

Chinezen lachen stilletjes, Russen roven rücksichtslos en de mannen uit het Oosten zijn eigenlijk allemaal een beetje trieste types. Of ze nu een rijke semi criminele patjepeeër zijn of een eenzame kleingrutter of een patatboer met een Chinese vrouw waar hij niet van houdt maar wel mist als ze er niet is of een bordeelbezoeker die in zijn onhandigheid vooral verliefd is geweest op hoeren.

Geen verhaal om vrolijk van te worden, al heeft het ook wel weer iets tragikomisch. Ik vond het weer een goed boek van Tommy Wieringa. Zeer van genoten.