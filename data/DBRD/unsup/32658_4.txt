De Laatkomer vond ik een goed boek. Het vertelt het verhaal van Désiré die dementie veinst om eindelijk van zijn vrouw af te geraken. Een beetje een vreemd verhaal, maar tegelijkertijd toch ook veel scènes die uit het leven gegrepen zijn. De humor waarmee Verhulst alles uitlegt verdient ook een bijzondere vermelding. Deze aspecten zorgen er samen voor dat het boek zeer vlot leest en dat je het ook wilt blijven lezen. Spijtig vond ik een beetje dat je op het einde niet echt in een soort van climax terecht komt. Het boek loopt gewoon ten einde en stopt een beetje in dezelfde stijl als de rest van het verhaal.