Dit boek is een bundel met verhalen uit de Noorse mythologie. Het gaat over de goden en wezens die vele van ons wel kennen, als je een beetje thuis bent in de mythologie. Odin, Loki en Thor zijn de meest bekende. Er is een verhaal over het ontstaan de wereld , een verhaal over de kinderen van Loki en een verhaal over het einde van de wereld, de Ragnarok.
De personages leer je redelijk goed kennen, je komt er achter waarom de hamer van Thor zo belangrijk is, je leert de kinderen van kennen en wat zij betekend hebben in de mythologie. Sommige personages vind ik wat leuker dan de andere, ik vind Odin en Thor leuk maar Loki vind ik maar een vreemde. Hij is gemeen en niet te vertrouwen maar komt er vaak mee weg. Soms is het grappig maar vaak vraag je je af waarom ze toen ook al zo gemeen deden. Er is dus niks veranderd in de wereld na al die jaren.
Het boek leest niet snel doordat er veel verschillende namen en plaatsen in voorkomen. Er is een verklarende woordenlijst achterin zodat je kan opzoeken wie wie is. Dat is wel een noodzaak bij dit soort verhalen. De lengte van de verhalen is ook verschillend, de ene keer leest het vlot en de andere keer juist niet .
Er zit een soort van opbouw naar het eind in, het laatste verhaal gaat immers over het einde van de wereld en wat daarna gebeurd. Het is naar mijn idee wel een afgerond geheel, al zou ik meer verhalen willen lezen voor het naar mijn idee abrupte eindverhaal komt.
Ik hou zelf wel van dit soort verhalen. Ik geef het 3,5 sterren/