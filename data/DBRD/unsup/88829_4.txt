Als Gillian Flynn het niveau van Teerbemind vasthoudt, wordt ze een groot schrijfster. Wat een intrigerend boek. Ze weet interessante personages neer te zetten en de interactie tussen deze personages boeit enorm. Het halfzusje dat een sekreet is, de moeder die haar dochter liever kwijt dan rijk is, de afwezige stiefvader... maar ook de ikpersoon die niet van vreemde smetten vrij is, zoals gaandeweg het boek blijkt.
Wat het boek zo goed maakt, is dat Gillian een groot oog voor detail heeft, maar de interpretatie daarvan aan de lezer overlaat. Knap gedaan. Er zijn al genoeg schrijvers die alles willen uitleggen aan hun publiek.