Een avontuurlijk verhaal met boeiende en soms grappige details waarin Marinus Pipping, kapitein van een clipper, de hoofdrol speelt. De kapitein is verknocht aan zijn zeilschip De Gazelle en met dit schip reist hij naar Syndney. Noodgedwongen moet hij daar een tijd wachten voordat hij weer terug naar Europa kan varen. Voor de terugreis wordt zijn schip omgebouwd tot diepvriesboot, met als doel als eerste diepgevroren vlees de oceaan over te brengen. Tegelijkertijd is echter ook een ander schip aan het proberen als eerste met een lading diepgevroren rundvlees van Argentinie Europa te bereiken.
Naast de avontuurlijke lijn, die goed en beeldend beschreven wordt, is er ook het persoonlijke verhaal van Marinus Pipping, dat minder goed uit de verf komt. Zo blijft de reden waarom hij kinderloos wilde blijven, nogal onderbelicht en is het een beetje vreemd dat hij uiteindelijk toch zonder zeilschip kan.