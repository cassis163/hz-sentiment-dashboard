Voor mensen die deze recensie zouden lezen.. pas op ik ben een fan van Hakan Nesser. Ondanks dat mijn leeslijst van hem nog maar beperkt is gebleven tot "De levenden en de doden in Winsford" "De zomer van Kim Novak" en " De stilte na Sarah" is dit pas het vierde boek wat ik lees van Nesser.

Het boek is het eerste deel van de inspecteur Barbarotti reeks. Het frapante is dat we hem pas op blz. 186 leren kennen. Nesser neemt namelijk 185 pagina's de tijd om de andere hoofdpersonen voor te stellen. Alhoewel dit niet meteen erg spannende situaties met zich meebrengt wordt je als lezer wel meegezogen in een wereld die genant, pijnlijk, herkenbaar, grappig, irritant en tegelijkertijd abnormaal is. Zelden zul je een meer disfunctionele familie aantreffen als in dit verhaal. Na de introductie van de (anti-) held in dit verhaal wordt het nog ongekend spannend, niet om erachter te komen wie de dader is en wie het slachtoffer is maar simpelweg omdat je tot de laatste pagina in een staat van absolute verbijstering verkeert.

Dit 533 pagina's tellende boek heb ik in twee dagen uitgelezen, ik kon het niet wegleggen. Toegegeven het is niet het meest spannende boek allertijden en misschien is zelfs de aanduiding thriller niet helemaal correct toch boeit het boek elke bladzijde opnieuw. Er is voldoende te gruwelen en dat is toch echt de schuld van het tot uiting komende talent van Hakan Nesser. Vijf sterren !!