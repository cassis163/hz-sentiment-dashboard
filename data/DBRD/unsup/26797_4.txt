Zowel in het verhaal van Peri als Turkse studente in Oxford als in het verhaal van Peri als jonge vrouw in de betere kringen van Istanbul, wordt de lezer geconfronteerd met een aantal bedenkingen over geloof en godsdienst, over het leven in Istanbul, over de rol van een moslima. Elif Shafak belicht verschillende aspecten zodat er ruimte is voor twijfel, ruimte voor keuzes. Het eindresultaat: stof tot nadenken verpakt in een boeiend verhaal.