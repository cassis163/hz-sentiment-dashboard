De tekst op de achterflap en de cover maakten me benieuwd naar de verhalen in deze bundel.
In de bundel staan vijftien heel korte verhalen voor volwassenen.
Bij de titel 'Meisje' denk ik aan onschuld, argeloosheid en onervarenheid, maar tijdens het lezen kom je situaties tegen waar een volwassen persoon zich soms in kan bevinden.
Op een vriendelijke toon wordt de lezer aan momenten herinnerd die vergelijkbaar zijn met de beschreven belevenissen van Meisje. Bijvoorbeeld wanneer je het even niet weet, raad zoekt en tot de conclusie komt dat de eventueel ontvangen raad geen garantie is dat het ook zo zal lopen.

Het is belangrijk dat de lezer de kans krijgt om zijn of haar fantasie gebruiken. Daarom heb ik als lezer niet meteen gedacht dat sommige dingen niet kloppen in de beschreven omgeving maar heb verder gelezen om de achterliggende gedachte te vinden.
In deze bundel met toch heel persoonlijke verhaaltjes van de auteur zul je zelf ook een aantal situaties terug kunnen vinden die je herkent uit je eigen leven.

De verhalen worden versterkt door de leuke illustraties van Judith Zijtregtop en het is duidelijk dat ze precies weet wat auteur Marjon Sarneel heeft willen vertellen.
Hierdoor is het een heel aardige verhalenbundel geworden. Mooi om zo nu en dan even een verhaaltje uit te lezen en te kijken naar de leuke tekeningen. De eenvoud is verfrissend!