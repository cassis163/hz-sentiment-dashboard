IJskoud: verrassend goed 2e deel in de Noordzee moorden van Isa Maron. Waar in het eerste boek de nadruk lag bij de persoon Kyra is het ditmaal Maud Mertens die de hoofdrol speelt. Terwijl Kyra zich nog steeds verdiept in de verdwijning van haar zus is zij nu slechts zijdelings betrokken bij de zaak waar rechercheur Mertens op gezet wordt. Door het hele land worden kinderen ontvoerd. Gemeenschappelijke factor is dat alle kinderen een talent voor iets blijken te hebben. Tegelijkertijd krijgen we een kijkje in het verleden van Maud, die door deze zaak, herinnerd wordt aan de gruwelijke dood van een kind waar zij zich zelf nog steeds de schuld van geeft. Heel mooi hoe Isa Maron de manier waarop kinderen in veel zgn. derde wereld landen worden behandeld in de rijke westerse wereld neerzet. De nietsontziende manier waarop te werk wordt gegaan, zonder enig mededogen voor de ontvoerde kinderen doet je huiveren. Nog beter dan deel 1, dus dat belooft wat voor de volgende delen. Een boek dat je in één adem uitleest en een echte aanrader!