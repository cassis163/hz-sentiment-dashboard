In de wereld van Lacey zijn er robotdieren als huisdier, baku’s en ze lijken levensecht. Ze kunnen meer dan een smartphone. Lacey zou dolgraag bij het bedrijf willen werken dat deze baku’s heeft uitgevonden, Moncha Corp , maar dan moet ze eerst worden toegelaten op een eliteschool Profectus. Daar draait alles om high tech. Haar droom valt in duigen als ze geen dure baku kan betalen… Wat nu …. Met haar level 1 baku komt ze niet op Profectus. Bij toeval vind ze de resten van een level3 baku, ze krijgt het ding na lang sleutelen weer aan de praat en een prachtige katbaku staat voor haar. Ze noemt hem Jinx. Nu wordt ze wel aangenomen op Profectus.
Jinx is een bijzonder baku, hij kan blijkbaar meer dan andere levels 3 baku’s .Ze heeft een geweldige tijd op Profectus maar toch zitten er bepaalde personen achter haar en vooral Jinx aan . Waarom? Wie zit hier achter?
Je leert Lacey redelijk goed kennen om erachter te komen dat ze echt supergoed is in het repareren van kapotte baku’s. Ze heeft weinig tijd voor vrienden, alleen haar beste vriendin Zora ziet ze nog wel eens. Ik kan me wel in Lacey verplaatsen. Ze heeft het niet makkelijk ook al is ze goed in Baku Battles.
Van de andere hoofdpersonen kom je niet heel veel te weten, wel genoeg om met hen mee te kunnen leven. Tobias mag ik wel , maar Carter niet. En de leukste is natuurlijk Jinx. Wat een leuke en eigenwijze robotkat… ik vind hem grappig en slim maar ook sluw. Net een echte kat.
Het verhaal begint langzaam en duurt tot na het eerste deel (80 blz) voor je er in een beetje goed in zit. De schrijfstijl is passend voor YA boeken, vlot en niet te ingewikkelde zinnen. Je maakt alles mee wat Lacey ook meemaakt. Je hoopt dat ze er achter komt waarom men achter haar en Jinx aanzitten. Ik heb wel een idee en naar mate het verhaal vordert, blijkt dat ik op het goede spoor zit. Aan de ene jammer dat het voor mij voorspelbaar is maar aan de ander kant ook niet want het plot loopt toch anders dan ik dacht. Dat zie je niet aankomen.