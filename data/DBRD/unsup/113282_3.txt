Nieuwe buren begint met de ontdekking van een aantal lijken. De afloop van het verhaal is daarmee bekend. Het getuigt van lef van Noort om het verhaal op een dergelijke manier te beginnen. Is het verhaal hierdoor minder spannend geworden? Nee, absoluut niet. Integendeel zelfs. De spanning wordt tijdens het verhaal hoe langer hoe meer opgebouwd, tot de (gruwelijke) ontknoping onontkoombaar is. De spanning wordt mede opgebouwd door de goede zet om het verhaal afwisselend door de hoofdpersonen Eva en Peter te vertellen.
De teksten zijn rauw, soms op het grove af - maar het past in het rauwe en grove verhaal. Bedoeld of niet schetst Noort het morele verval van een hedonistische samenleving uitmondend in jaloezie, waanzin en uiteindelijk moord. Nieuwe buren is vol vaart geschreven en leest lekker weg. Het boek is spannend en geeft het onpersoonlijke van de huidige maatschappij weer.
Er zijn twee maren: Â€ 18,50 voor een boek wat in een uurtje of twee wel gelezen is, is een hoge prijs. Dat had best een flink ons minder kunnen zijn. En in het onderschrift literaire thriller, mag het woord literair best weg gelaten worden. Zo literair is het verhaal niet.