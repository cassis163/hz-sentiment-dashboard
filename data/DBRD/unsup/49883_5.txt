Wat een geluk, mag je deelnemen aan de jury voor het beste luisterboek Award 2019 en dan mag je zo maar een boek van je favoriete schrijversduo lezen: De dag van de doden van Nicci French, het 8e deel in de Frieda Klein serie. Hoewel ik nog niet alle voorgaande delen heb gelezen – wat ook niet zo erg is voor de ontwikkeling van het verhaal omdat het lostaande verhalen zijn – heb ik er ontzettend van genoten.
Ik heb op 2 manieren naar dit boek geluisterd, in de auto op weg naar verre afspraken, zoals Brussel, maar ook tijdens trainingen voor de Nijmeegse 4-daagse. Een ideale combinatie van autorijden, wandelen en ‘lezen’.
Het verhaal gaat over Dean Reeve die er op uit is Frieda te liquideren. Dit verhaal ontwikkeld zich door Lola Hayes die Frieda Klein als onderwerp heeft gekozen voor haar afstudeerscriptie. Frieda is helemaal niet toegankelijk voor Lola, bijvoorbeeld voor een interview. Al heel snel worden er lijken aangetroffen in de verschillende zijtakken van de Theems. Er lijkt een systeem in te zitten. Lola weet zich dan toch bij Frieda aan te sluiten. Maar Dean lijkt het net rond Frieda langzaam maar zeker te sluiten, waardoor Frieda en Lola op de vlucht zijn en telkens van woonplek moeten wesselen.
Dehoofdpersonages worden weer uitgebreid uitgewerkt waardoor het met recht wederom een psychologische thriller is van dit schrijversduo. Veel spanningen en wisselingen van ontwikkelingen tot de oplossing. Een geweldige thriller weer.
Conclusie: 5 sterren van mij.