De prostituee Masja en haar vriend Igor zijn samen een gouden koppel. Als Masja besluit uit het leven te stappen vanaf vandaag gaat Igor een avondje pokeren. Igor verliest grof geld en krijgt 24 uur om zijn schuld af te lossen. Als blijkt dat hij niet genoeg geld bij elkaar kan krijgen moet zijn relatie met Masja het ontgelden en zet hij haar in om zijn schuld te betalen.

Ondertussen maken we ook kennis met de aan lager wal geraakte Politieagent Thomas Ravnsholdt die na de dood van zijn vriendin zijn toevlucht zoekt in de alcohol en zijn appartement niet meer in durft en op zijn boot bivakkeert. Als door een wesp gestoken ziet Thomas na verloop van tijd in dat hij beter aan de slag kan gaan. De moeder van Masja roept zijn hulp in om haar dochter te zoeken. Thomas komt hierdoor terecht in de schimmige wereld van de vrouwenhandel.

In een aantal verhaallijnen uit het verleden en het heden wordt het verhaal verteld. Het begint met het verhaal van Masja anno 2010 in de Key club, de jonge Erik in 1980 die vaak met zijn vader mee gaat jagen en door zijn moeder wordt verlaten en Thomas in 2013. Wat hebben alle verhalen gemeen. In een 361 pagina tellend boek verteld Michael Katz Krefeld het verhaal dat wat aan de sombere en donkere kant is. Geen verhaal dus wat bol staat van de spanning, maar wel realistisch neergezet met goed uitgewerkte personages. De schrijfstijl is eenvoudig en het is dan ook een boek dat snel weg leest. Aangezien dit het eerste deel is van een serie kijk ik wel uit naar een volgend, ben benieuwd of er een stijgende lijn inzit en of Thomas zich ontwikkeld. Vond deze wel goed, maar geen hoogvlieger vandaar dat ik hem maar 3 sterren geef.