Auteur Fleur van der Bij, journalist en student geschiedenis, zocht voor haar studie een Nederlandse ontdekkingsreiziger waar weinig of niets van bekend was. Ze kwam de naam Juan Maria Schuver tegen. Geboren in1852, enig kind van de katholieke koffie- en theehandelaar J.T.A. Schuver en zijn vrouw T.P.M. Roothaan.
Juan Maria Schuver was oorlogscorrespondent in het buitenland.

Na het overlijden van zijn vader erfde Schuver het grote familie kapitaal, dat hij gebruikte om een aantal wetenschappelijke expedities in Afrika te ondernemen.
Hij wilde als ontdekkingsreiziger in Soedan nieuw gebied in kaart brengen met reisverslagen.
Zijn laatste levensteken was een brief uit Khartoem van 20 maart 1877 aan zijn Nederlandse oom.

Over zijn verdwijning doen verschillende verhalen de ronde. Hij zou vermoord zijn, ontvoerd of vrijwillig spoorloos verdwenen.
Van der Bij raakt er gefascineerd door en wil in Soedan uitzoeken wat er is gebeurd.
Haar motto ''om geschiedenis inzichtelijk te maken moet je haar bestuderen door de ogen van degenen die haar maakten of ondergingen: mensen van vlees en bloed'.

Ze wil van haar reisverslag een boek schrijven voor haar masterscriptie en vindt een uitgever (Atlas Contact).

Met alleen een backpack en contant geld reist ze in 2009 naar Zuid Soedan.
Een land waar rivaliserende groepen verbeten vechten om de macht.
Ze start op de plek waar Schuver het laatst was gesignaleerd, Meshra el Rek. Ooit een havenplaats aan de Blauwe Nijl, nu een moerasdelta.

Daar vertrok Schuver naar Khartoem en reisde verder langs de Blauw Nijl. Hij kwam zonder het te weten zelfs in EthiopiÃ« terecht.

Met hulp van mensen als politicus Jan Pronk, voormalig VN-gezant voor Soedan, en vele Soedanezen, volgt ze het spoor van Schuver.

Autoriteiten en 'gewone' burgers vonden het vaak vreemd dat ze op zoek was naar het verleden van een ontdekkingsreiziger. Om die reden noemde ze hem haar opa. Dat maakte het uitleggen eenvoudiger. Soedanezen hebben sterke familiebanden en begrepen dat ze meer over haar opa wilde weten.

Het wordt een wonderbaarlijke en vaak gevaarlijke reis door Zuid Soedan. Deels liftend, samen met vrienden of met al dan niet betrouwbare begeleiders.

Gaande haar reis belandt ze in een rollercoaster van emoties Een onverwerkt groot verlies breekt haar op.
Van der Bij schrijft zeer beeldend. Je voelt de vochtige hitte en de zuigende kleibodem van de Nijloever Het verhaal ontrolt zich als een film. Het is een mix van geschiedenis, cultuur, detective en roman.
Dankzij dit boek kwam de Nijl ook enigszins in mij.
Shiva