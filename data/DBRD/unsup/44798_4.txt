Met Tony McLean heeft James Oswald een sterke  detective inspector neergezet die een lange reeks spannende thrillers zou kunnen opleveren. Natuurlijke oorzaken (ik las de Engelse versie Natural Ccauses) is de eerste en meteen een heel interessante in het cross-genre crime en super natural thrillers.
Dat Oswald zich heeft laten inspireren door zijn voorbeeld Stuart McBride is duidelijk. Hij heeft zelfs een assistent van McLean naar hem vernoemd. Oswald geeft zelf toe dat hij moet oppassen McBride niet te kopiÃ«ren. En daar heeft hij een punt, want als je werk van Stuart McBride hebt gelezen herken je dit wel.
Het verhaal zelf loopt goed. Het dendert zelfs door, mede door het grote aantal moorden en zelfmoorden, die uiteindelijk allemaal met elkaar blijken samen te hangen. Dat bovennatuurlijke krijgt hier en daar dimensies die mij minder bevallen. Zo voert hij een helderziende op en ook al laat hij McLean zeggen er niet in te geloven, hij maakt er wel gebruik van.
Ik vind het te vroeg om een definitief oordeel te geven over Oswald en McLean. Daarvoor moet ik er meer van gelezen hebben. Inmiddels zijn er al drie McLean-thrillers verschenen en dus kan ik vooruit.