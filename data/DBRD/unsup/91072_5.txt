Een volledig op zichzelf staand verhaal maakt zoals steeds van Het Joshuaprofiel een meesterlijk werk van de bekende thrillerauteur Sebastian Fitzek.

Een verhaal, dat mij steeds in spanning hield, tot op een moment van herkenning en waarbij mijn 5-sterren (die ik reeds in acht had genomen) plots naar 4 daalden. Het Joshuaprofiel deed me op een gegeven moment denken aan een serie die ik volgde, namelijk Person of Interest. Mensen die deze serie ook zagen, zullen ook de herkenning opmerken. Maar het moet gezegd worden, Sebastian Fitzek is een meester-thrillerschrijver.

Zelf vond ik dit ook spijtig maar originaliteit krijgt altijd iets extra. Maar, ik ben er nog niet want ik had mijn boek nog niet uit.
Nadat alle spanningen bijna weggeëbt waren, krijgt de lezer nog een mini-vervolg op het verhaal, waarbij mijn sterren toch met een half puntje terug de hoogte in schoten.
Daar komt dan bij dat Sebastian Fitzek nog een degelijk nawoord (en nu gaan we niet ineens naar het einde van het boek bladeren) heeft geschreven van een aantal pagina’s lang over misbruik, mishandeling, pedofilie, pleegkinderen, predictive profiling en dergelijke. Omdat hij hier zijn ziel in bloot geeft en de lezer toch aan het denken stelt (althans mij toch), geef ik hem de 5 sterren die dit boek echt wel verdienen.

Nog een kleine waarschuwing (tip) die ik iedereen wil meegeven: Beetje uitkijken wat je googelt, Big Brother is watching you!