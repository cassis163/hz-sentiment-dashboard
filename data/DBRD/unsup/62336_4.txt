Breek Me is het tweede deel in de Vrees Me serie. Juliette is samen met Adam, Kenji en James naar Omega point gevlucht. Een kamp vol met mensen die net zo zijn als haar. Ze hebben stuk voor stuk hun eigen gaven. Met Castle als leider zoeken ze een manier om zich te verzetten tegen Het Herstel. Juliette komt voor hartverscheurende keuzes te staan. Het is een gevecht tussen hoofd en hart.

Breek Me is een intrigerend tweede deel van de serie. Het is onvoorspelbaar en heerlijk geschreven. De schrijfstijl van Tahereh Mafi is melodieus te noemen. Het leest makkelijk weg en heeft een bepaald ritme. Heerlijk om bij weg te dromen en je onder te dompelen in de wereld van Juliette. Door de schrijfwijze zit je in het hoofd van Juliette. Juliette, die een erg getraumatiseerd verleden heeft en nooit warmte en liefde ontvangen heeft. Een problematisch hoofdpersonage dat toch sterk neergezet is. EÃ©n van de hoofdthema's is dan ook mentale gezondheid. Naast thema's als liefde, erbij horen en vertrouwen.
Juliette worstelt duidelijk met zichzelf en de buitenwereld. Niet wetende of ze mensen wel kan vertrouwen. Dit manifesteert zich in gedachten monologen. De tweestrijd in haar hoofd zorgt voor verwarring . Hart en hoofd liggen ver uit elkaar, waardoor sommige keuzes moeilijker gemaakt worden. Soms is het wel er melodramatisch, maar daar is ook makkelijk omheen te lezen
Naast Juliette zijn Aaron Warner en Adam Kent ook getraumatiseerde jongens. Beide worstelend met gevoelens voor Juliette. Waardoor er een interessante driehoeksverhouding ontstaat.
Het lezen zeker waard. Een aanrader als je van ya dystopian houdt of van driehoeksverhoudingen.