Een absolute mustread! ‘De wraak van Bernan’ van Mark Doornbos is het meeslepende, humoristische, spannende, verassende, fantasierijke tweede deel in de kronieken van Cromrak. Het verhaal gaat over de ork Cromrak en zijn vrienden, die op zoek gaan naar vuurorchideeën. Deze planten zijn nodig om een medicijn te maken dat de gruwelijke sluipplaag moet stoppen.
Om te beginnen heeft de auteur een uitstekende timing met betrekking tot humor. Dit relativeert de spanning in het verhaal en dat maakt het erg prettig om te lezen. En in combinatie met de geweldige fantasie van Mark Doornbos is het ook erg meeslepend.
Verder zijn de personages uit het boek geweldig. Cromrak, Kendar, Varok, Kwidrick, Ramaoh en Daryliah krijgen allemaal te maken met gebeurtenissen en situaties waardoor ze zich gaan ontwikkelen.
En waar de auteur wederom in slaagt is een licht literair tintje aan het verhaal toe te voegen. Wie het verhaal leest en let op hoe vertrouwen een rol speelt binnen verschillende relaties tussen de personages, gaat genieten van de subtiele diepgang.
Tot slot kan ik dit boek aan iedereen aanraden die een humoristisch, ontspannend, fantasierijk verhaal wil lezen!