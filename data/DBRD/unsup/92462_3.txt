maar een boek dat je op een ontspannen zondagavond in één keer uitleest.,Karin Alvtegen’s Voortvluchtig werd in 2000 uitgeroepen tot de beste Scandinavische misdaadroman. Alvtegen behoort tot de top van de Zweedse thrillerauteurs.

In Voortvluchtig wordt zwerfster Sybilla verdacht van de moord op een Zweedse zakenman. Hoewel zij wel op de plaats delict aanwezig was, is zij onschuldig aan het brute misdrijf. Ze besluit te vluchten omdat ze bang is dat de politie haar verhaal niet geloofd. Als er meer moorden worden gepleegd, dreigt het net zich om Sybilla te sluiten. Vanaf dat moment stelt ze alles in het werk om haar onschuld te bewijzen en gaat op zoek naar de echte dader.

Voortvluchtig is een boek dat lekker vlot wegleest. Het verhaal heeft spannende elementen en zet karakter Sybilla goed neer. Door fragmenten uit haar jeugd af te laten wisselen met het heden, geeft Alvtegen een kijkje achter de schermen van haar hoofdpersoon. Dit geeft het karakter van Sybilla verdieping en verklaart aan de lezer waarom ze is zoals ze is. Haar wanhoop als onschuldig slachtoffer van de situatie is voelbaar en goed verwoord. De uiteindelijke dader en met name de motieven van deze persoon komen als een verrassing.

Voortvluchtig is geen absolute topthiller, maar een boek dat je op een ontspannen zondagavond in één keer uitleest. Om meer dan drie sterren te scoren had wat mij betreft de plot wat ingewikkelder en beter uitgewerkt moeten worden. Ook het spanningselement had wat vaker de kop op mogen steken. Dus topthriller nee, maar helemaal niet onaardig gedaan.