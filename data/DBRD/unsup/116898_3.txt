Nadat ik al heel wat misdaadromans van Faye Kellerman had gelezen werd het tijd ook eens kennis te maken met het werk van haar beroemdere echtgenoot Jonathan Kellerman. Ik las Obsession (de Engelse versie van Stoornis), een van de meer recente thrillers (nummer 21) in de reeks met Alex Delaware. Beslist een goede thriller met een tamelijk ingewikkeld plot. Het verhaal eindigt echter als zo veel thrillers doen: heel veel gebeurtenissen aan het eind weggepropt in de laatste hoofdstukken, terwijl de aanloop maar niet lang genoeg kan duren. Ik hou daar niet zo van. Bovendien schrijft Jonathan Kellerman een wat kort soort zinnen en laat je steeds aan de rand van het gebeuren staan. Je dringt niet echt door in de karakters.
Zijn vrouw Faye schrijft echt anders: zij doet juist wel wat haar man nalaat. Zij maakt haar thrillers behoorlijk af; zij schrijft minder afgebeten zinnen en zij vert√©lt. Ze laat je ook veel meer toe in haar karakters. Ik vind dat al met al veel prettiger. Jonathan mag dan beroemder zijn, Faye wint het op punten!