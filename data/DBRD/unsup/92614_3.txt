Maren Stoffels is een Nederlandse schrijfster geboren op 13 januari 1988 te Amsterdam. Ze schrijft sinds groep 6 al verhaaltjes en ze begon op haar 15e met het schrijven van haar gepubliceerde boeken. Ze besloot op haar 15e haar verhalen te sturen naar Uitgeverij Leopold, maar die vonden haar toen nog te jong. Twee jaar later verscheen haar 1e boek, dreadlocks en lippenstift, waarmee ze op 17 april 2005 in Utrecht de prijs van de Jonge Jury en de Debuutprijs won. Ze schrijft heel veel boeken achter elkaar. Echt een bezig bijtje. Op blote voeten is gepubliceerd op 3 april 2008.
Het verhaal gaat over Sam. Sam voelt zich niet thuis in haar dorp waar iedereen op iedereen let. Dus kleedt ze zich als jongen en knipt haar haren tot stekeltjes. Wie haar nu nog Samantha durft te noemen... Sam is bij niemand zichzelf. Totdat ze de nieuwe buurjongen ontmoet. En dan is er ook nog de stille Elsa, die de hele zomer lang niet wil zwemmen. Sam raakt met beiden bevriend, maar daar krijgt ze al snel spijt van. En wat moet Sam toch met al die niet-verstuurde brieven onder haar bed? Lezen vanaf ca 12 jaar.
De cover vind ik vrolijk en toepasselijk. Het geeft mij een zomers gevoel. Het verhaal leest makkelijk weg. Ik vond het zelf wel aardig, maar mijn dochter van 12 jaar vond het wel leuk. Mijn dochter zou het 4 sterren geven en ik geef het 3 sterren. Ik zal vast nog wel boeken van Maren Stoffels gaan lezen. Het is lekker voor tussendoor. Het boek is als hardcover te koop voor €12,95 en als e-book kost het €7,99. Het boek heeft 160 bladzijdes.