Link is zeker niet het beste boek van Bob Mendes maar toch is dit een spannend en leuk boek. Dit keer is het verhaal volledig fictief en dus geen verwijzing naar een waargebeurd feit, maar toch is duidelijk dat Mendes inspiratie vond in de vaderlandse politiek. Augusta, smeergeld, corrupte waalse politici en italiaanse maffia komt allemaal aan bod in deze thriller.
Bart Neels doet een onderzoek naar fraude in het bedrijf Foodpack en stuit daarbij op zo een smerig zaakje van chantage, geld verduisteren en computerfraude, dat het einde niet direkt in zicht is. Voeg daarbij nog een liefdesaffaire en je bent goed voor enkele uren leesplezier.
Goed boek zonder meer maar het blijft mij een raadsel waarom Bob Mendes op Crimezone maar 2 sterren krijgt toegedeeld.