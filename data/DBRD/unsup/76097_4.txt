Dit boek is een buitenbeentje. Voor lezers van het genre met een uitgebreide achtergrond is de plot enerzijds inderdaad niet echt origineel, maar anderzijds durft hij het wel aan om zijn hoofpersonages eens echt in de problemen te brengen. Bij Aspe duurt een probleempje meestal amper enkele hoofdstukken. Om te weten wat er met het duo Bosmans-Deleu gebeurt moeten we het volgende boek afwachten.

Dat is dan ook mijn eerste minpunt. Door zoveel verwijzingen te maken naar zijn vorige boeken en het einde ook nog open te houden, doet Deflo mij iets te nadrukkelijk aan klantenbinding.
Een tweede minpunt zijn een aantal plotwendingen en situaties die mijns inzien gewoonweg niet mogelijk zijn (te ver gezocht of niet wettelijk: zo is het niet mogelijk dat een team rechercheurs het onderzoek leidt naar de overval op een eigen lid en is de manier waarop bewijsmateriaal verdwijnt mij iets te veel van het goede).

Al bij al blijft Deflo mij boeien door zijn vlotte pen en zijn moed om het ook eens anders aan te pakken dan de gebruikelijke 'tekstboek-whodunnit'.

Tot slot nog een kleine sneer naar de recensent van crimezone: sterren aftrekken omdat een tekst 'te Vlaams' is, gaat mij iets te ver. Denkt u dat Vlamingen altijd de Noordnederlandse woordenschat appreciÃ«ren? Laat ons aub (of moet ik hier het in Nederland gangbaarder Franse 'svp' gebruiken?) ernstig blijven in de beoordeling.