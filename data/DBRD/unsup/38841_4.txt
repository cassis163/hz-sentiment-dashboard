De cover met mooie Italiaanse huisjes nodigde mij onmiddellijk uit om “Weerzien in Italië” als eerste van mijn recensiestapel te plukken. Het was niet zo handig om in de avond aan dit boek te beginnen want ik wilde blijven doorlezen! Eva de Wit heeft mij dus zeker niet teleurgesteld. Zij neemt mij mee in het leven van de zusjes Lucia en Dani. Door hun instabiele jeugd zijn zij nogal gevormd en hierdoor ook uit elkaar gegroeid. Maar als zij plotseling ontdekken dat zij halfzusjes zijn, vertrekken zij samen naar Italië om de biologische vader van Lucia te zoeken. Eva de Wit heeft een pittige schrijfstijl en zet zeer uitgesproken karakters neer. In plaats van antwoorden vinden de zusjes steeds meer geheimen, uiteraard bijten zij zich hier helemaal in vast om na zoektocht met een lach en een traan uiteindelijk … tja, het is feelgood natuurlijk… toch zeer verrassende ontdekkingen te doen!