Een zeer actuele thriller over de zojuist afgesloten Nuclear Security Summit in Den Haag. Hoofdpersoon is de Haagse Myrthe, getrouwd met Robert en moeder van de tweeling Boele en Jochem. Wat niemand weet is dat zij kort na haar afstuderen gerekruteerd is door de IsraÃ«lische Mossad. Zelfs haar hartsvriendin Laura, officier van justitie, is hiervan niet op de hoogte. Sinds haar trouwen is Myrthe niet meer actief geweest. Maar enige maanden voordat de NSS top plaatsvindt wordt zij opnieuw benaderd voor een opdracht. Omdat ze wel toe is aan weer wat leven in de brouwerij, neemt Myrthe de opdracht aan. Wat zij zich niet realiseert is dat zij hiermee uiteindelijk ook het leven van haar gezin op het spel zet. De vraag rijst al snel of iedereen wel is wie hij zegt dat hij is. Wie is er te vertrouwen en klopt alle informatie die Monique krijgt van haar field officer Marc wel. Of heeft hij een dubbele agenda? Wat is de rol van Patrick, een belangrijke figuur uit haar verleden? Is hij een bedreiging of juist niet? En hoe zit het met echtgenoot Robert: is hij wel te vertrouwen? Allemaal vragen waar stukje bij beetje duidelijkheid over komt. Met De Top heeft Koemans een fijne thriler met verrassende plots geschreven. Het boek is tot het einde spannend, leest heerlijk weg en de kleine foutjes in de data vergeef ik haar graag. Een aanrader!