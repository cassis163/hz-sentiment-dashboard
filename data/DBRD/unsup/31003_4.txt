Het boek begint mysterieus en je wil al meteen verder lezen. De schrijfstijl is prettig. Ondanks de dikte, zo'n 400 pagina's, heb ik het boek snel uitgelezen. Het is daarnaast ook een origineel en interssant verhaal met een hoofdpersoon zoals we ze niet vaak tegenkomen. De hoofdpersoon is namelijk een archeologe. Op een dag stuit ze bij een opgraving op een veenlijk. En daarmee begint alle ellende. Het is jammer dat op de achterkant een belangrijk gegeven verklapt wordt. Dat gegeven wordt zelf door de schrijver op ruim driekwart van het boek pas behandelt. Ik denk dat het boek een stuk spannender zou zijn als dat gegeven niet bekend zou zijn geweest. Nu ben je in eerst instantie aan het afvragen wanneer dat tweede lijk, uit 1961, in het boek zal gaan voorkomen. Maar goed ondanks dat heeft het boek mij van begin tot eind weten te boeien. Vooral het slot levert nog een aantal verrassende wendingen op. Een aanrader dus!