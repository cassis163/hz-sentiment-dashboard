De cover van De Beer en de Nachtegaal is het eerste wat er uitspringt. Een prachtig ge√Øllustreerde cover die een magische sfeer oproept bij mij als lezer. De auteur heeft een betoverend sprookje geschreven. Magische elementen voeren de boventoon in dit boek.
Het verhaal speelt zich af in Rusland rond het jaar 1300. De hoofdpersoon, Vasilisa, is een karakter die veel meemaakt. Ze is dol op de natuur en op de natuurgeesten die door haar dorp aanbeden worden. Ze is een sterk personage en ik leefde vaak met haar mee. Ze vecht voor wat ze wil en niks kan haar tegenhouden.
Toen ik begon met lezen, kon ik het boek niet meer wegleggen. In het verhaal komen veel magische wezens voor en onbekende woorden. De woordenlijst is een goede aanvulling geweest, zodat het verhaal toch mysterieus bleef door de onbekende woorden. Ook heeft de auteur een hele fijne schrijfstijl. Ze geeft hele levendige beschrijvingen, waardoor ik de landschappen en personages ook echt goed kon inbeelden.
De Beer en de Nachtegaal is een prachtige sprookje met indrukwekkende beschrijvingen. Dit boek zorgt ervoor dat je even in een andere wereld bent vol magische wezens.