30 jaar geleden raakte de moeder van John Puller, een militair, vermist.
Op haar sterfbed beweert een buurtbewoonster van toen nu dat zijn vader er iets mee te maken heeft.
Puller gaat samen met zijn broer achter de waarheid aan.
Tegelijkertijd wordt een moordenaar met een erg bijzonder lichaam na 10 jaar vrijgelaten uit de gevangenis.

Ik koos dit boek uit voor de landenchallenge van Hebban ( Verenigde Staten). Ik ben erg blij met de challenge, want ook dit is weer een boek waar ik anders niet naar gegrepen zou hebben.

Dit is een boek waar erg over nagedacht is. Het is een uiterst sterk verhaal, niet zo maar de zoveelste whodunnit. De schrijfstijl zit zo in mekaar dat je in no-time naar het plot wilt. De personages zijn schitterend uitgewerkt en op het einde worden zonder uitzondering, alle losse eindjes aan elkaar vastgeknoopt.

Dankzij de landenchallenge van Hebban, een schitterende auteur ontdekt!
Het was mijn eerste Baldacci, maar zeker niet de laatste!