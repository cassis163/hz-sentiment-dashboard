Wat een goed boek. Heel vlot en rauw geschreven. Het is een heftig verhaal dat mij echt meesleepte. Ik heb eerst de verfilming gezien. Die vind ik goed, maar het boek heeft meer indruk op mij gemaakt. Het geeft je een kijkje in de wereld van drugsverslaafden. Het maakte veel emoties in mij los. Medeleven, wanhoop, angst, paniek, maar af en toe ook hoop. Ik wist al wat van verslaving af, maar dit boek heeft mij nog meer inzicht gegeven. Daarom lijkt het mij ook nuttig voor hulpverleners. Christiane is een meisje dat zich niet op haar plaats voelt in de wereld, niet goed om kan gaan met haar gevoelens en gedachten en vlucht in drugsgebruik. Zo vaak wilde ik dat ik haar vast kon pakken, haar toe kon spreken en haar op de 1 of andere manier kon helpen. Ik snap de machteloosheid van haar ouders volkomen. Wat vreselijk om mee te maken, maar dit boek, dat is een ware parel. Favoriet! 5*