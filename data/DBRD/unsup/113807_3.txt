Prima thriller van David Baldacci. Ik mag zijn boeken graag lezen omdat het altijd net iets meer is dan de gemiddelde whodunnit. Hij legt een aantal lagen in zijn boek, die op de een of andere manier toch weer bij elkaar horen. Zo ook in De verzamelaars. Al in het eerste hoofdstuk wordt duidelijk wie de moordenaar is en wat zijn insteek is. Daarna maken we kennis met Annabelle en haar bende oplichters die een grote zaak aan het opzetten is. En als laatste is daar de Camel Club, die gaat uitzoeken waarom Jonathan DeHaven, directeur van de afdeling Zeldzame Boeken van de Congresbibliotheek, is vermoord. Wat volgt is een opeenvolging van acties met nog meer moorden. Aan het eind van het boek zijn alle einden aan elkaar geknoopt, maar er is voldoende ruimte met een knallende cliffhanger voor een vervolg van de avonturen van de Camel Club. Ik kijk ernaar uit!