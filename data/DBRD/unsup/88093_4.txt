Het is dat je weet dat de man op de cover een geweldadige man was die heel veel doden op zijn geweten heeft, een man zonder geweten, maar als je dat niet had geweten, dan had je geloofd dat het een man met een klein hartje was die onder andere de kinderen op de cover, die zich duidelijk van niets bewust waren, gered zou hebben.
Het is een heel interessant boek over een puzzelstuk van een geschiedenis die niemand wist, die niemand had gezocht achter een van de meest gehate kopstukken uit de Tweede Wereldoorlog.
Het boek verteld van hoe Hitler aan de macht kwam in Duitsland en hoe Himmler zijn rechterhand werd, uit wat voor gezin Himmler kwam en waarom hij een hekel aan Joden had, maar tegen het eind van de oorlog toch welwillender werd om ze te bevrijden. Hoe dat kwam, waarom en door wie. Het boek verteld ook het verhaal van een heel erg moedige, sterke vrouw die samen met haar man zoveel mogelijk Joden heeft geholpen, ook na de oorlog, hoe ze dat deed en hoe ze er over dacht dat ze dat deed.
Het is een schokkend verhaal, maar toch goed dat het is geschreven, opdat men er hopelijk van kan leren, dat zoiets nooit meer mag gebeuren.
Het is een verhaal van niet de moed opgeven, probeer te onderhandelen als het moet, ook al is het met de vijand, een verhaal van angst voor de vijand, maar het is tevens een verhaal van dat je eigenlijk niemand kan vertrouwen, omdat, als het erop aan komt, men je verraadt, juist van de mensen die je het niet verwacht.
Minpuntje is dat de noten achterin staan in plaats van onderaan de bewuste pagina.
De foto's zijn een mooie aanvulling van het boek.
Kortom, dit boek is echt een aanrader als je ge√Ønteresseerd bent in de verhalen over de Tweede Wereldoorlog.

Lees verder op https://surfingann.blogspot.nl/2017/09/himmlers-geheime-deal-max-wallace.html.