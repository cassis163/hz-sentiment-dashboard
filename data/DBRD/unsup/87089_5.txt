Kai de popie jopie figuur in zijn jeugd en Stella het meisje dat zich op de achtergrond hield, hebben meer met elkaar gemeen dan je denkt. Vanaf hun jeugd lijken ze op een bepaalde manier met elkaar verbonden, als buurjongen en buurmeisje zijn ze samen opgegroeid en geworden tot wie ze nu zijn.
In het verhaal lees je over de periode rond hun puberteit, het moment van de middelbare school, waar alles opeens een keerzijde heeft en niets meer kan zijn zoals het vroeger was. Daarentegen lees je ook over het heden, waarin ze beide duidelijk gegroeid zijn. Zowel op het mentale vlak als het uiterlijk. Kai is een knappe verschijning en nog steeds populair en Stella is een volwassen vrouw met een duidelijk eigen toekomst beeld voor ogen. Dat Kai nu past beseft wat hij de afgelopen jaren heeft laten lopen, daar heeft Stella geen boodschap aan.

Kai is een lieverd met een heel eigen karakter, zoals alle jongens uit de www serie. Ieder is uniek op zijn eigen manier. Hij woont met een paar voetbal maten in een groot huis, waar regelmatig feestjes worden gehouden en een constante afwisseling is van vrouwelijk schoon wat in de bedden bij de heren verblijft en sochtends bij de ontbijttafel verschijnt. In het voetbal team wordt een nieuwe speler toegevoegd, Dion, die al snel alles op scherp zet, zowel in het voetbal team als bij de meisjes. Ook Stella lijkt ten prooi gevallen, wat bij Kai gemengde gevoelens naar boven doet komen. Op hetzelfde moment loopt er een nieuwe stagiaire rond op het bedrijf waar Kai werkt, die hij eerder heeft ontmoet. Het is Tessa die haar oog heeft laten vallen op Kai. Twee nieuwe personages in het boek die voor flink wat misverstanden zullen gaan zorgen.

Een boek waarin je weer wat personages beter leert kennen, dit keer het verhaal geschreven vanuit Kai en Stella, een tikje erotisch wat uitgebreid beschreven wordt, maar ook hoort bij de leeftijd van deze young adult (de puberteit en net iets daarboven), de gevoelens zo beschreven dat je echt een soort band tijdens het lezen krijgt en tussendoor een aantal spannende twists in het verhaal, wat het heerlijk vlot leesbaar maakt. Ik kijk weer uit naar de volgende boeken van Miranda Hillers.