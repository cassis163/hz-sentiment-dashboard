Dit is alweer het vierde boek dat ik heb gelezen van Liane Moriarty. Het is weer helemaal in haar stijl. Vlot geschreven, met humor (die ik echt grappig vind), maar ook met ernst, en het is weer een verhaal vanuit het perspectief van meerdere personages die wat mij betreft allemaal boeiend zijn. Ook is het weer erg spannend. Je weet niet gelijk wat er op de barbecue is gebeurd en dat kun je ook niet 1,2,3 raden, waardoor je door blijft lezen. Liane Moriarty pakt dat heel slim en intrigerend aan. Het duurde alleen wel even voor ik echt in het verhaal zat. Ik moet zeggen dat ik "Grote kleine leugens" (tot nu toe) haar beste boek vind, maar ook "Bijna echt gebeurd" heeft mij geraakt en vermaakt. Ik vind het zeker een aanrader! Vier sterren!