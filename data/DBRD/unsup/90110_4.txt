Op een avond wordt het gezin van miljonair Justin Denbe ontvoerd. Samen met zijn vrouw en dochter wordt hij gevangen gehouden in een oude gevangenis door 3 voormalige militairen.
De politie van Boston, State Police, FBI en privédetective ( ingehuurd door het bedrijf van Denbe ) starten direct een onderzoek. Waar wordt het gezin verborgen gehouden? Wie zit er achter? En wat willen de ontvoerders?

De privédetective Tessa Leoni kennen we al uit het boek "Korte metten". Het is niet noodzakelijk om dat boek al gelezen te hebben, maar maakt de achtergrond van Tessa wel begrijpelijker. Ik vond het wel prettig dat ik "Korte metten" wel al gelezen had.

Ik vraag me wel af of het boek het etiket Thriller verdient. Het is een goed boek, leest prettig, verhaal zit goed in elkaar. Maar...ik vind het niet spannend. En dat verwacht ik wel bij een thriller.
Ik vind het eerder een boek dat gaat over relaties tussen mensen. Tussen man en vrouw. Tussen moeder en dochter. Tussen vader en dochter. En tussen baas en werknemers.

De uiteindeljke achtergrond van de ontvoering zit goed doordacht in elkaar en verraste mij toch enigszins. Al had ik wel mijn verdenkingen gehad die kant op.

De personages zijn goed beschreven en gaan voor je leven.

Mijn uiteindelijke conclusie:
Zeker een aanrader, want een goed boek. Maar ook zeker geen thriller!