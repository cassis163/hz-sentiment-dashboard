De ontdekking van de Hemel is een van de allerbeste boeken die ik ooit heb gelezen.
Dit dikke boek, waar aanvankelijk wat doorzettingsvermogen voor nodig is om erin te komen, legt letterlijk en figuurlijk uiteindelijk een schat aan filosofische gedachten bloot voor de lezer.
Het neemt ons mee in de ideeÃ«nwereld van twee engelen die verantwoordelijk zijn voor een doel dat op aarde moet bereikt worden en waarvoor een bepaalde ziel op de juiste plaats, in de juiste tijd en bij de juiste ouders moet geboren worden in een lichaam en met de hersens die nodig zijn om dat doel te kunnen bereiken.
Harry Mulisch heeft dit alles op een schitterende wijze geformuleerd en uitgedacht.
De ontdekking van de hemel is een boek dat meerdere keren dient gelezen te worden om er al de verborgen rijkdommen uit te puren.
Het liefst gaf ik tien sterren, maar omdat dit niet kan, toch de volle vijf.