De Koning van Kader Abdolah is een boek wat ik met een geamuseerde glimlach heb gelezen.
De kunst om te vertellen wordt meesterlijk door Kader Abdolah verbeeld in zijn heldere woordenschat. Wat een fantasie.

Ik heb mij zeer vermaakt met de visie van Kader Abdolah over de wereld, over Perzië, vrouwen, mannen, kinderen, het geloof, politiek en wetenschap, vooruitgang, cultuur en literatuur.
Het komt allemaal tot uiting in de beschrijving van het leven van de Sjah Naser Mohammad Fatali mozafar van Perzië.
Hij was een tijdgenoot van ingenieur Gustave Eiffel en de Tsaar van Rusland. De roman De Koning is een geweldig tijdsbeeld op de drempel van een eeuwwisseling en is een mengeling van historische omstandigheden, feiten en ontwikkelingen, aangevuld met de rijke verbeelding van Kader Abdolah.
Hij is ermee in de voetsporen getreden van zijn Perzische voorgangers en is zelf een groot Verteller geworden