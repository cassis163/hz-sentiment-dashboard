Onderzoekscommissaris Camille Verhoeven, komt er achter, samen met zijn team, dat de gruwelijke moord op 2 hoertjes een kopie is van een moord dat beschreven is in een misdaadroman van Ellroy James, genaamd 'the Black Dahlia'.
Maar daar blijft het niet bij, al doorgravend stuiten ze op eerder gepleegde moorden, allemaal even gruwelijk, die ook uit misdaadboeken zijn afgeleid, langzamerhand vormt zich een spoor naar de dader.
Het onderzoek wordt wel steeds bemoeilijkt door lekken, waardoor de pers steeds perfect op de hoogte blijft van de ontwikkelingen van het onderzoek.
Het lukt Camille contact met de moordenaar te krijgen, maar als zijn eigen hoogzwangere vrouw Irene van het toneel verdwijnt, is de vraag of hij daar wel verstandig aan heeft gedaan.

Na Alex en tot ziens daarboven (2 geweldige boeken van Lemaitre) had ik ook hiervan veel verwacht, de verwachtingen kwamen voor een groot deel uit, al haalde dit boek niet het niveau van eerder genoemde boeken wat mij betreft, blijft staan dat ik Pierre Lemaitre een meer dan uitstekende auteur vind.