Altijd al heeft de mythe/het sprookje/de legende (wie zal het zeggen?) van de Yeti me gefascineerd. Zou hij echt bestaan? Dit boek sprak me dan ook meteen aan, mede door de mooie cover uiteraard.
De hoofdpersoon gaat op zoek naar Yeti, ze legt er een lange en zware reis voor af. In haar dromen of in het echt? Dat is aan de lezer. En als ze dan op het eindpunt is, hoog in de bergen, zal ze hem dan eindelijk zien?
Wat is droom en wat is werkelijkheid? Draagt het meisje Yeti niet gewoon met zich mee?
Dit verhaal is ontzettend fantasierijk en dromerig, net als de prachtige en boeiende illustraties. Het boek is lekker groot, niet praktisch met lezen, maar het doet het verhaal en vooral de illustraties wel heel goed recht.
Dit sprookjesachtige prentenboek is absoluut niet alleen leuk voor kleine kinderen, ook grotere kinderen en volwassenen (misschien nog wel het meest?) zullen ervan genieten en meegaan in de dromerige wereld van de hoofpersoon. Samen op zoek naar Yetiâ€¦