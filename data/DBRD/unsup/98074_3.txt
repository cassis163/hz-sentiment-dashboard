Het boek bestaat uit drie delen.

Deel 1 Donkere Maan
In het eerste deel is Toxopeus volwassen en hij heeft zijn ouders op jonge leeftijd verloren bij een ongeluk. Rondom dit ongeluk heeft hij nog veel vragen. Van de Maan krijgt hij 3 duistere opdrachten. Na deze opdrachten zal de Maan het raadsel rondom het ongeluk van zijn ouders oplossen.

Een vrouwelijke collega van Toxopeus, Collegaatje genaamd, probeert hem te helpen omdat ze ziet dat hij het moeilijk heeft.

Deel 2 Nieuwe Maan
Toxopeus is een kleine jongen en vanaf zijn kinderjaren tot zijn volwassenheid probeert hij de juiste weg te vinden in zijn leven. Hierin spelen de 4 elementen (water, vuur, aarde, lucht), religie en antwoorden te vinden over het ongeluk van zijn ouders een grote rol. Tijdens volle maan kan hij reizen naar andere bestemmingen en beleeft hij mythische avonturen.

Deel 3 Volle Maan
Het laatste deel is het slot en hierin wordt duidelijk of de puzzelstukjes voor Toxopeus op de juiste plaats vallen.

Ik vind het boek heel erg vernieuwend en doordacht geschreven, ik moest wel erg geconcentreerd lezen om het verhaal goed te kunnen volgen. Ook moet ik toegeven dat ik de betekenis van een aantal woorden moest opzoeken. Maar dit zorgt alleen maar voor een grotere woordenschat.

Het verhaal is een constante wisseling tussen fantasie en werkelijkheid, dit is waanzinnig goed uitgewerkt in details. Een echte puzzel tijdens het lezen.

Achterin het boek wordt uitgelegd wat Hertstranen betekenen namelijk: een harsachtige stof die zich in de ooghoek van een hert verzamelt en in de middeleeuwen werd gebruikt tegen allerhande kwalen waaronder de vallende ziekte.

Meer info: www.hertstranen.nl