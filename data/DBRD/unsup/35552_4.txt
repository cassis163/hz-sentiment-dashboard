Al doet de omslag zo vermoeden, dit is geen kinderboek. Het is in feite een soort modern sprookje, een filosofische allegorie op het leven en op ethiek in het algemeen. Een dertienjarige jongen, Boe, belandt in wat doorgaat voor de hemel voor dertienjarigen, maar meer lijkt op een grillig experiment van God. Daar leert Boe alles over het toekennen en dragen van schuld. Een sterk bevreemdend, uniek boek: stemt tot nadenken.