Sandrone Dazieri weet van deze korte bovenstaande samenvatting een boeiend, spannend en goed lezend boek te maken van maar liefst een kleine 560 bladzijden! Deze “pil” is het dan ook zeker waard om gelezen te worden door liefhebbers van psychologische thrillers. De auteur weet je van begin af aan te boeien met zijn manier van schrijven, de hoofdstukken uit het verleden worden in cursief schrift weer gegeven en zeker bij de eerste drie hoofdstukken ben je gelijk verkocht aan het boek. Deze hoofdstukken hebben zich lange tijd in mijn grijze massa een vaste plaats weten in te nemen en zijn daar nog steeds aan het ronddwalen. Ook tijdens het lezen van het verhaal blijft het je nog bij.

Het verhaal neemt iedere keer weer een andere wending en je blijft geboeid door de diverse personages die allemaal een eigen karakter krijgen toebedeeld door de schrijver. Dit alles - verleden en heden - komt tot één verhaal dat je geboeid blijft lezen omdat je maar wil weten wie wat nu eigenlijk heeft gedaan en/of veroorzaakt en is diegene wel die jij (de lezer?) denkt dat hij eigenlijk wel is? En is deze jongen eigenlijk wel de enige die ontvoerd is en waarom? Dan blijkt er ook nog een mol bij de politie aanwezig te zijn, maar wie is deze mol nu eigenlijk, zelfs als lezer ben je verbaast (evenals Colomba…!!!) als blijkt wie de mol dan blijkt te zijn! Door deze mol blijft de “Vader” zodoende iedere keer de politie een stap voor.

Het gehele boek door komen er ongewild allemaal vragen in je hoofd op en het hele boek door zo stemmetje in je hoofd die niet anders zegt dan: wie, wat, waar, waarom en hoe dan? Maar aan het eind komen al deze vragen bij elkaar en sla je met een zeer verbaasd maar voldaan gevoel de laatste bladzijde om en blijft het boek je nog enkele dagen na denderen in je hoofd. Een boek dat eigenlijk meer verdient dan 5*

Jammer dat dit het eerste boek van deze Italiaanse schrijver is die in het Nederlands is vertaald, want dit smaakt zeker naar meer. De wacht is op Uitgevers die het aan durven om meer van zijn boeken in het Nederlands te laten vertalen, zij krijgen daar zeker geen spijt van!

Dit boek heb ik hier gewonnen bij Hebban samen met Xander Uitgevers hartelijk dank daarvoor!