Als zijn relatie met Hélène stuk loopt in Thailand besluit de jonge Fransman César naar Birma af te reizen.
In de sporen van zijn grote voorbeeld Blanchart wil hij een exclusief interview met de legendarische Khun Sa bewerkstelligen.
Al bij aankomst in Birma(Myanmar) weet César: "Ik ben in het heden. Alleen. In een dictatuur."
Vanaf dat moment raakt César betrokken bij verwikkelingen die hij nooit heeft kunnen verwachten. Hij ontmoet Julie die als arts werkzaam is. Hij raakt volledig in de ban van haar.
Zij introduceert hem in Rangoon en daar hoort hij voor het eerst over "Wei Wei": Een etnische aanvoerder.
Door zijn verbintenis met Julie ,en door omstandigheden gedwongen, verlaat César Rangoon.
Daarna volgt een tocht door Myanmar die hem tenslotte zal brengen tot in het hart van de jungle. Daar zal zijn reis eindigen, moederziel alleen.

Op de fraaie cover staat vermeld: een spirituele roman, het is eerder mystiek
te noemen en dat komt vooral door de beschrijving van het kleurrijke landschap wat omgeven wordt door pagodes, Boeddha’s en stoepa’s.
Het boek is actueel geschreven waardoor de harde werkelijkheid waaronder de bevolking in deze dictatuur leeft ook ontzetting oproept.

Christophe Ono-dit-Biot heeft het boek De geest van de tijgervrouw met een vlotte
schrijfstijl geschreven. Soms luchtig, soms met humor, maar vooral sfeervol.
Zijn kennis over Myanmar komt tot uiting in de wijze waarop hij schrijft over de bevolking: De verschillende godsdiensten, de vele stammen die het land beheersen, hun werkwijze, oude gebruiken en rituelen. Hij laat echter ook zien hoe het arme land verdrinkt in angst onder de huidige dictatuur.

De geest van de tijgervrouw is een prachtige leesreis door Myanmar.

http://www.uitgeverijsijthoff.nl/index.php?option=com_books&task=book&id=3753&Itemid=3