We waren allemaal zwanger in die tijd, ook de jongemannen, van een toekomst en de missie om het Westen te behoeden voor nieuwe gekken.
Hiermee start het eerste deel van Angel. Nathan en Daniel wachten op de komst van hun vrouwen naar de legerbasis in Marville Frankrijk in de tijd van de koude oorlog. Wat het begin had moeten zijn van een gelukkige hereniging met hun ' zwangere' vrouwen is het begin van een nachtmerrie. De vlucht eindigt in een drama voor alle betrokkenen. Margret de vrouw van Nathan keert terug naar Amerika en ook Daniel gaat nadat hij gedwongen uit dienst moet terug naar Amerika.
Nathan hertrouwt en krijgt met Emilie een zoon, Alain.
Nathan sluit zich af van het verleden en wordt een stille gesloten man die zich het best voelt als hij in de weer is met zijn bijen.

Je bent niets met de juiste vragen als ze niet op de juiste manier worden gesteld. En als de vragen te laat komen, wordt de waarheid almaar moeilijker te dragen.
Het tweede deel volgt Alain die fotografie gaat studeren in Parijs. Alain zit vol vragen over het leven van zijn vader en de 37 graven op de heuvel waarvan één zijn halfbroertje is zonder naam. Alain gaat op zoek naar het verleden van zijn vader. Dit deel in het boek snijd veel thema's aan. De koude oorlog, de opkomst van rechts extremisme, milieu problematiek, vader, zoon relatie.

De eclips van zijn geheugen duurde niet langer dan de zonsverduistering.
In het derde deel zijn we terug bij Nathan die getroffen door een beroerte fragmentarisch zijn leven doorloopt.

Angel is een complex boek. ( Te ) veel thema's die worden aangesneden. Het boek bevat veel Franse zinnen die niet vertaalt zijn in het Nederlands, waardoor je soms een bepaalde context mist. Maar Filip Rogiers kan schrijven. Ik heb zelden een boek gelezen met zoveel prachtige zinnen die de moeite waard zijn om te lezen en te herlezen. Die je aan het denken zetten evenals de milieu problematiek en de verhardende maatschappij. Een boek dat zeker de moeite waard is om te lezen.