In het boek “waarom verdrinken vissen niet?” van Anna Claybourne vind je tal van feitjes, weetjes en allerlei antwoorden op levensbelangrijke vragen over het dierenrijk. Er komt van alles aan bod, van grote tot kleine dieren, dieren die op het land leven of in het water, allerlei verschillende eigenschappen en uiterlijke kenmerken van dieren. Dat alles komt mooi samen met de meest bijzondere en prachtige foto’s. Door de foto’s en illustraties komt het boek echt tot leven en zo kunnen zelfs de jongste onder ons al heel veel plezier beleven aan dit boek. Voorlezen, plaatjes kijken en zelf lezen, het is allemaal mogelijk en dat maakt dit boek heerlijk toegankelijk!! Zowel jong als oud kan er van alles in ontdekken, zelf volwassenen kunnen nog iets leren van dit boek.

Anna Claybourne schrijft heel luchtig en de tekst leest heel makkelijk weg. De tekst in combinatie met de plaatjes maakt het tot een mooi beeldend geheel. Doordat het allemaal kleine stukjes tekst zijn, is het makkelijk om telkens een stukje te lezen, het hoeft niet allemaal achter elkaar aan gelezen te worden. Wat dit boek dus ook ideaal maakt voor kinderen die niet zo heel lang stil kunnen zitten of geen grote concentratieboog hebben!

Door de prachtige cover wil je dit boek gewoon oppakken en de vragen maken het ernaar dat je het boek wil lezen. En zeg nu eerlijk, wie wil nu niet weten waarom vissen niet verdrinken? of waarom dieren poepen? en of uilen weleens naar bed gaan? Precies!! Is je interesse aangewakkerd? Ga dit boek dan zeker met (of zonder) de kids lezen!!