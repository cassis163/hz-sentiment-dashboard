Enige tijd terug kreeg ik van deze auteur zijn vorige boek opgestuurd om er een recensie over te schrijven.
Dit boek was het tweede deel van de 'inspecteur Starck'- serie, waarvan de boeken overigens prima los van elkaar te lezen zijn.

En nu was diezelfde auteur zo vriendelijk om óók het 3e deel op te sturen, waar ik uiteraard wederom graag een recensie over schrijf.

In dit deel wordt het team van Starck geconfronteerd met de moord op hun vroegere chef, Bart Sloter.

Gelukkig wordt de vraag die ik bij het vorige boek stelde (hoe kon Starck dingen horen en zien die er niet waren) wat meer beantwoord; de beste man blijkt nogal spiritueel begaafd te zijn; hij ziet vaker beelden of hoort geluiden van hoe iets gebeurd is.
Dit wordt overigens niet heel breed uitgemeten, dus mocht je hier hélemaal niets mee hebben, kun je het boek evengoed prima lezen.


Alle personages uit het team komen weer terug in dit deel;
Zowel qua werk als op het persoonlijke vlak volgen we hen.
Hoe vergaat het bijvoorbeeld Jannie en Wilma en hun geadopteerde dochter? En hoe is het nu met het gezin van Harry nadat zijn dochter ontvoerd werd?
Prettig, want er komen genoeg nieuwe personen voor in het boek, dus een vast 'basis-groepje' vind ik een pré.

Als ik dus even voorbij de keuze voor een verhaallijn mbt maffia en corruptie kijk (want dat is *heel persoonlijk* gewoon niet zo mijn kopje thee), zit dit verhaal gewoon goed in elkaar, heeft het een fijne 'cast' en zit er genoeg spanning in; 4 duimpjes

http://www.watiknouvind.com/2018/04/wat-ik-nou-vind-van-de-schutsloot-moord.html