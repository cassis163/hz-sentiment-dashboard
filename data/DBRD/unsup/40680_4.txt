Ik was erg benieuwd naar dit verhaal omdat ik mij afvroeg hoe het in Nederland fout kan gaan met het rechtssysteem en hoe het leven in onze gevangenissen is. Ik had alleen het beeld van de USA daar ik een tijdlang correspondentie voerde met enkele gevangenen daar al krijg je dan ook maar één kant van het verhaal.Toch bleken er tot mijn verbazing en afschuw aardig wat gelijkenissen in te zijn en blijkt dat ondanks de commentaren dat ons systeem en de gevangenissen zo slecht nog niet zijn dat je mooi zwaar de klos bent als het recht zich tegen je keert.
Het verhaal van Henk is vreselijk om te horen en je vraagt je continu af hoe het in vredesnaam mogelijk is in ons zogenaamd democratisch land. Het verhaal bracht bij mij afschuw, ongeloof, boosheid en verontwaardiging naar boven. Met recht een verhaal dat je raakt en hopelijk iets goeds te weeg zal brengen voor Henk en al die anderen die op zo een wijze geconfronteerd worden met ons rechtssysteem