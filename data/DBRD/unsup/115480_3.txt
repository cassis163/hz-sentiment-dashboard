Cyberboy heeft een cover die wat futuristisch aandoet. Het verhaal heeft hier wel een tikje van weg maar gaat voornamelijk over vriendschappen en het verwerken van verlies.

Kevin en Bjorn zijn reeds jaren jeugdvrienden, die allerlei kattekwaad uithalen. Bij één van hun flikflooi-momenten geraakt Bjorn heel zwaar gewond. Een tijdlang verdwijnt Bjorn uit het beeld maar plots staat hij terug in de klas. Kevin schrikt zich een hoedje en vraagt zich af hoe dit kan maar is wel blij dat zijn vriend terug is. Maar dan bespeurt Kevin allerlei rare dagelijkse dingen bij Bjorn op en begint zich vragen te stellen. Hierbij stoot hij op een gebeurtenis die zijn petje te boven gaat... en waarbij hij over leven en dood moet beslissen.

Een leuk, spannend boek dat in een no-time uitgelezen is. Een goed doordacht verhaal waarbij je toch wil weten wat er met Bjorn gebeurd is, maar nog meer hoe het nu verder moet met hem.
Tanja de Jonge heeft een heel duidelijke schrijfstijl die zeker niet onprettig leest. Je merkt dat dit niet haar debuut is en dat ze gewoon is om te schrijven.
Cyberboy is zeker een aanrader voor zowel jongens als meisjes vanaf 10 jaar, schat ik, maar als volwassene heb ik er evenveel plezier aan gehad.

Rating: 3,5/5