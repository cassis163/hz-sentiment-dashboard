Dit boekenweekgeschenk stond al een tijdje in de kast, maar nu even als tussendoortje gelezen. En inderdaad, het leest zo makkelijk en snel weg, dat het een mooi tussendoortje is. Het is een pakkend verhaal en je zit er snel in.
Deel 1 geschreven vanuit Freds ogen, maakt duidelijk hoe graag stiefvader Fred wil dat Bram 'geen confectie' wordt. hij projecteert zijn eigen dromen op Bram. In deel 2 leren we Bram beter kennen. Een jongen in zijn pubertijd die zich probeert te ontplooien tot volwassen man. Maar het einde van het boekje vond ik toch jammer. Het gesprekje met zijn echte grootouders, brengt wel erg snel dramatische veranderingen teweeg.