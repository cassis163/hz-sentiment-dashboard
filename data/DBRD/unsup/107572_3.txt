Een vreemd verhaal over Marino die in de gevangenis zit, speciaal regime, nadat hij de penis van Bruno Kraus afgesneden heeft, de man heeft laten leegbloeden en daarna ook nog repen vlees uit zijn billen gesneden heeft. Deze stukjes vlees gingen in de diepvries en heeft hij nadien klaargemaakt om op te eten. Tot daar het lugubere van het verhaal. Daarna lezen we over de beweegredenen van Bruno om zich te laten doden door Marino, want dat is het. De man wil niet meer leven en wil dat Marino hem helpt te sterven.
Het verhaal wordt verteld alsof het Bruno is die het nog vertelt via Marino die er een boek over schrijft in de gevangenis.
De beweegredenen van Bruno zijn erg vreemd. Nog vreemder is hoe Marino erin mee gegaan is. Er worden verzachtende omstandigheden aangehaald, maar dan nog.
Het verhaal deed me wat denken aan een Duitser die een advertentie had geplaatst om iets gelijkaardig te doen, om een stuk vlees van iemand te eten en die te doden. De kannibaal werd die man genoemd dacht ik.
Dit boek hoort thuis in de Reading Challenge #15, Libris literatuur prijs winnaar.