Mara is freelancer voor schilderwerk. Ze neemt een klus aan in ItaliÃ« en woont tijdelijk bij haar opdrachtgevers Tom en Gina in. Op een gegeven moment komt Fert daar ook logeren en er bloeit een vurige liefdesrelatie tussen Mara en Fert. Als op een gegeven moment blijkt dat Fert ontrouw is geweest stort haar wereld in.
Onverwacht wordt Mara ontvoerd en opgesloten in een benauwd hok. Ze heeft geen idee waarom en door wie. Ze moet een strijd aangaan om te overleven. Ze raakt ondervoed en vervuild. De ontvoerder bekommert zich niet echt om zijn slachtoffer.
Op een dag wordt ze net op tijd gevonden en gereanimeerd. Haar geheugen is tijdelijk weg en stukje bij beetje komt dat terug. In eerste instantie neem niemand de flarden van de ontvoering serieus. Als door een kunst tentoonstelling van haar vriendin er weer een flard bovenkomt wordt plotseling duidelijk wie haar ontvoerder is en wil ze hem hiermee confronteren. Dit is echter ook nog niet zonder Gevaar.

Het eerste deel van het boek is meer een romance. Er zit nog geen spanning in maar dit dient als basis om meer inzicht te krijgen in de achtergrond van Mara. Het tweede deel ontpopt zich ineens in een thriller en wordt het spannend tot het eind.
Korte hoofdstukken en een soepele schrijfstijl maken dat het boek prettig weg leest.
Hoewel voor mijn gevoel er nog weinig vaart inzat in het begin van het boek slaat dit in het tweede deel geheel om waardoor het mij meer is gaan boeien en ik graag verder wilde lezen. Een goed opgebouwd debuut.