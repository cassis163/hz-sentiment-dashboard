Marita Coppes slaagde erin een mooie gelaagde roman te schrijven. "De laatste verhalenweefster" voert je mee naar de kleurrijke en magische wereld van guatemalteekse weefsters. In het boek wordt het thema van macht en onmacht in familieverbanden op een indringende wijze uitgewerkt. In de schering en inslagdraden van het verhaal herken ik de impact van mijn en vele familiegeschiedenissen. Het slot van het boek herbergt een crescendo van hoop en in de onmogelijkheden blijken kansen te gloren. De combinatie van kleur, spanning en relevantie maakt het tot een prachtig boek. Een "page - turner" die te snel uit was en die nog achtervolgt in dromen.