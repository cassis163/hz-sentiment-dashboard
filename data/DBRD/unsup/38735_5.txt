Spannend verhaal over Amber Reynolds, die in coma ligt, maar wel van alles meemaakt wat om haar heen gebeurt. Je leest dus vanuit haar perspectief in de onderdelen Nu, aangeduid met een datum, beginnend op Tweede Kerstdag in 2016. Deze stukjes worden afgewisseld met Eerder, beginnend 19 december, een week voor Kerst. Hierdoor kom je stukje bij beetje te weten wat er is gebeurd, hoe het komt dat Amber in het ziekenhuis ligt en in coma is geraakt. Maar ineens zijn er ook nog stukjes Vroeger, zich afspelend vanaf september 1991. Dit begint steeds met Lief dagboek, dus we lezen over de jeugd vanuit de belevenis van het meisje zoals ze het aan haar dagboek toevertrouwd. Heerlijk die afwisseling. Allemaal lekker korte stukjes, vlot geschreven. Op de achterflap staat "er zijn drie dingen die je over me moet weten: ik lig in coma, mijn man houdt niet meer van me, soms lieg ik. Ook in het dagboek staan er vaak van de opsommingen van 3 feiten. Spannend tot het einde toe, want soms lieg ik. Maar wie weet wanneer het soms is en dus wat gelogen is en wat echt??!!