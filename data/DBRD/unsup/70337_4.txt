Hoe iets kleins groots kan zijn: ik heb Kleine Hellen in één adem uitgelezen en ben meteen weer opnieuw begonnen. Er is namelijk zoveel te ontdekken in dit prachtige stukje proza. De compositie van Kleine hellen is intrigerend, met wisselingen in zowel perspectief als in tijd. Ondanks deze wisselingen, leest het verhaal toch 'als vanzelf'. De schrijfstijl van Anne Moon Disko is mooi, helder en ontroerend. Ze brengt diverse thema’s verbeeldend tot leven, zoals de impact van herinneringen, eenzaamheid, rouw, het zoeken naar verbinding, schuldgevoel en omgaan met een naderende, onvermijdelijke dood. Mijn advies: lees dit boek, minimaal twee keer : )