Behoorlijk gedateerd, maar lange tijd een lievelingsboek van mij geweest, zeker toen ik nog een tiener was. Een compleet verhaal, met ook weer het thema verlies: Domini verliest eerst haar thuis wanneer haar ouders een plantage hebben, maar zij niet tegen de hitte kan en naar Nederland wordt gestuurd. Na een moeilijk begin wordt zij daar gelukkig en groeit in het gezin op. Met haar pleegzusje kan ze goed opzoeken, maar haar ware houvast is Paul, de zoon des huizes. Maar ook dan moet zij weer weg. Haar ouders willen haar opvoeding een finishing touch geven in een Zwitsers pensionaat. Weer moet zij alles achterlaten. Dat brengt vervreemding met zich mee van iedereen die haar na staat, totdat zij haar ideaal terugvindt... en daarmee ook haar liefde voor Paul.