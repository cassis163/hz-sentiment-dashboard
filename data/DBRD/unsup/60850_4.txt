Wanneer in Oostende een man wordt vermoord komt het onderzoek uiteindelijk in handen van Liese Meerhout, hoofdcommissaris van de 'Crim' in Brussel. De opus operandi komt immers sterk overeen met een onopgeloste moordzaak in Brussel.
Wanneer wat later een jong meisje verdwijnt zijn ook daar links naar de twee moorden. Kort daarop duiken filmpjes op van het meisje.
Voor de onderzoekers wordt het een race tegen de tijd om het meisje tijdig te redden.

'Stil bloed' is geen thriller, waarbij je de nodige actie sc√®nes kan verwachten
Maar het is een sterk verhaal waarbij het politie onderzoek de hoofdtoon voert en mooi uitgewerkt wordt. Langzaam vallen de puzzelstukjes in elkaar met de nodige onverwachte wendingen.

Zoals steeds bij Toni Coppers zijn de karakters mooi uitgewerkt. Het zijn mensen van vlees en bloed met hun eigen karaktertrekken, zonder echter in stereotiepe figuren te vervallen.
Daarbij heeft Toni Coppers ook de nodige aandacht voor de persoonlijke levenssfeer en hun problemen van zijn hoofdfiguren. Voor Liese Meerhout, die in verwachting is, zijn er de spanningen met haar vriend Simon, die eigenlijk geen kinderen wil.
Ook de samenwerking - en de nodige strubbelingen - met de politie in Oostende wordt treffend uitgewerkt.

Toni Coppers hanteert daarbij een vlotte schrijfstijl met goede dialogen.