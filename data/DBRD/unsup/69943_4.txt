In de vroege ochtendmist wordt in een weiland het lichaam van een vrouw gevonden. Ze is vermoord, en op haar voetzolen zijn coördinaten getatoeëerd. Bij die aangegeven plek wordt een andere macabere vondst gedaan: een in plastic verpakte hand en een raadsel met nieuwe coördinaten.
Rechercheur Beatrice Kaspary en haar collega Florin Wenninger krijgen de opdracht op zoek te gaan naar de moordenaar, maar kunnen slechts het door de dader uitgezette spoor volgen. Dan worden ook de door hen verhoorde getuigen vermoord, en lijkt de cirkel zich te sluiten. Wie volgt wie, en waarom?
Het blijkt een spel te zijn dat Geocaching heet. Geocache is een fenomeen waarbij mensen op aanwijzingen van elkaar verstopte dingetjes zoeken, als een soort interactief game met veel deelnemers op jacht naar echte caches, maar dan niet online. In dit verhaal ontpopt de moordenaar zich als een volbloed sporenzetter, maar in zijn geval kosten de caches slachtoffers die op een macabere manier aan hun eind komen. De auteur rolt de lijnen uit en volgt ze adequaat, voert de spanning op, saust de bloedsoep rijkelijk pittig bij en doet wat thrillerauteurs moeten doen.
Haar schrijfstijl is vloeiend, boeiend en vooral levendig en heeft een zekere lichtheid, waardoor elke lezer in staat is om het goed te kunnen volgen. Het leest gewoon lekker weg. Ze bouwt de spanning vanaf de eerste pagina continu op. Ze is mijn in ziens ook in staat om personages te creëren en plaatsen te beschrijven alsof je ze kent en er bent geweest. Wat wel meteen opvalt is het missen van hoofdstukken in het verhaal. Heb ik wel gemist.
Er was een duidelijke verhaallijn aanwezig. Vanaf het begin veel spanning waardoor je geboeid blijft lezen. Het is een geweldig plot. De ontknoping was helemaal geweldig verrassend en onvoorspelbaar! De oplossing van de puzzel voor mij was overtuigend, en helemaal niet voorspelbaar. Ik zat al snel op een verkeerd spoor. Erg verrassend. De spanning curve gaat steil omhoog en blijft dan op een hoog niveau.
De personages zijn sympathiek, authentiek en leiden de lezer door de strak onderzoek. Het verhaal zelf vond ik gewoon geweldig. Iets anders, iets moderns met het onderwerp Geocaching. Ik zou het sterk aanbevelen aan iedereen.'Vijf' is een aangrijpende thriller, perfect voor een rijke avond lezen op de bank. De spanning wordt opgebouwd systematisch en leidt tot een verrassend einde. Absoluut het lezen waard!