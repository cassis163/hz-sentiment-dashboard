Weer een boek gepikt van de kamer van mijn dochter. Deze heeft ze op haar leeslijst staan (engels) en voor het gemak heeft ze beide versies (ENG en NL) uit de bibliotheek gehaald. Ik koos de NL-versie en heb het boek in snel tempo uitgelezen. Het is goed en vlot geschreven, niet echt spannend maar heel interessant om te lezen over het leven van immigranten uit HongKong die zoeken naar een betere toekomst, naar hun (Amerikaanse) droom. Het is realistisch geschreven; het boek is dan ook deels gebaseerd op het leven van Kwok zelf die met haar moeder vanuit HongKong in Brooklyn, NY is komen wonen. Op latere leeftijd is ze naar Nederland vertrokken, ze geeft Engels op de universiteit van Leiden. Tip: bekijk na het lezen van het boek nog even het interview met Kwok (NPO Uitzending gemist 2010) waarmee je nog flink wat meer achtergrondinfo krijgt.
Goed boek. Meer dan de moeite waard.