Prachtig boek! In de bieb staat het bij de thrillers, de uitgever ziet het als een roman. Voor beide valt wat te zeggen: het boek is opgebouwd zoals vele thrillers, er wordt geswitcht tussen heden en verleden, waarbij in het verleden iets gebeurd is dat grote invloed heeft op het heden. Daarnaast is het zeer mooi geschreven, de auteur neemt de tijd voor langere, vertellende stukken, iets wat de thrillerlezer pur sang minder zal weten te waarderen maar de romanliefhebber des te meer. Boeiende, goed uitgewerkte personages, ook daar heeft BarcelÃ³ voor gezorgd. Het verhaal zit ontzettend goed in elkaar en op het einde zijn er geen losse draadjes. De spanning is gedoseerd, je zit niet op het puntje van je stoel, het boek is het best als 'spannende roman' te omschrijven. Ik heb uitermate genoten van Donker geheim.