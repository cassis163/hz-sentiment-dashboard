Een zieke vader en drie zoons in een Volkswagenbusje. De eindbestemming is bekend: de levenseindekliniek in Zwitserland. Larry heeft ALS en heeft het besluit genomen waardig te willen sterven in de levenseindekliniek in Zwitserland. Omdat er een familielid bij moet zijn, besluit hij in plaats van met een vriend, met zijn zoon Louis met het oude Volkswagenbusje naar Zwitserland te rijden. De twee halfbroers van Louis, Ralph en Jack, sluiten onderweg aan. Langzaam leren we de hoofdpersonen kennen en wordt duidelijk welke rol hun vader speelt in hun leven. Hoewel de meningen over de eindbestemming uiteen lopen, worden er in de tussentijd herinneren gemaakt. Hebben de broers nog wat te zeggen over de keuze van hun vader?

Laat los mijn hand gaat over ziek zijn, afscheid nemen, familiebanden en waardig sterven. De schrijver weet op een filosofische, luchtige wijze woorden te geven aan dit zware onderwerp. Een absolute aanrader voor iedereen die geïnteresseerd is in deze thema’s.