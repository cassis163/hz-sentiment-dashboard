Een fraai vorm gegeven cover met de rode truck van Ari, die een belangrijke rol speelt in het verhaal.
Met “Aristoteles & Dante ontdekken de geheimen van het universum” heeft Benjamin Alire Sáenz aardig wat prijzen in de wacht gesleept. Ër zit een autobiografisch aspect in, daar de schrijver zelf op 54 jarige leeftijd eindelijk heeft geaccepteerd, dat hij homoseksueel is.
Centraal in het verhaal staan twee Mexicaans-Amerikaanse jongens, die een hechte vriendschap opbouwen, terwijl ze worstelen met hun identiteit en geaardheid
Het is een prachtig Young Adult boek, geschreven vanuit het perspectief van Aristoteles (Ari), een eenzame boze jongen, die zich slecht kan uiten en het liefste alleen is. Als Ari in het zwembad Dante ontmoet, biedt deze hem aan om hem zwemmen te leren en ontstaat er gaandeweg een diepe vriendschap. Dante is een “betweter” en heeft een ongewone kijk op de wereld en is geïnteresseerd in het universum. Hij laat Ari een ander perspectief op de wereld zien. Ze gaan samen op ontdekking en proberen nieuwe dingen uit, zoals bier, roken, zoenen.
Hun vriendschap wordt behoorlijk op de proef gesteld als Dante voor 1 jaar naar Chicago gaat met zijn ouders.
Als Dante terugkomt is hij verandert en volwassen geworden. Hun vriendschap komt eerst weer moeizaam opgang, daar Ari ergens bang voor is. Door toedoen van Ari’s ouders weet Ari uiteindelijk wat hij wil