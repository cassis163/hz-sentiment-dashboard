Dit was mijn eerste kennismaking met Rudy Soetewey, en wat een goede start is het gebleken! Ik heb enorm genoten van dit boek. Journalist Matthias de Wolf krijgt een opdracht van een oude dame: zoek uit wat er met mijn neef is gebeurd, en hou dit vervolgens buiten de media. Er staat een flinke som geld tegenover, en Matthias neemt de uitdaging aan. Al gauw blijkt dat de zelfmoord geen zelfmoord was, en er zaken niet kloppen. Maar het harde bewijs ontbreekt, en het zal levensgevaarlijk blijken dit te vinden. Een Vlaamse thriller die in volle vaart voortraast als deze eenmaal op gang is. Bijzonder goed uitgewerkte personages die je direct voor je ziet. En een verhaal dat fictie is..... toch? Een aanrader, 5 sterren welverdiend.