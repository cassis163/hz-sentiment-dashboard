Addison is een jonge vrouw die 2 jaar geleden haar man door een auto ongeluk verloren heeft, omdat ze zich alleen voelt in hun huis verhuist ze na een tip van haar beste vriendin Sia naar een heel bijzonder en luxe appartementencomplex in het centrum. Er hangt een waas van geheimzinnigheid rond het complex en vooral rondom de eigenaar? Wie is dat?
Ondertussen ontmoet ze Cole, en ze worden vreselijk verliefd op elkaar en kunnen elkaar niet loslaten. Dat resulteert in een paar mooie romantische scenes met warme aantrekkingskracht. Haar vriendin Sia wordt verliefd op een andere bewoner van het appartementencomplex maar beide dames kunnen er niet echt van genieten want er broeit iets en het is meer dan verlangen. Er hangt een wolk van geheimzinnigheid rondom hun nieuwe mannen. Als ineens haar ex schoonouders zich ermee gaan bemoeien vraagt Addison zich af waar ze nu weer in is belandt. Midden in een maffia oorlog dus! Ze heeft nauwelijks tijd om dit te verwerken en wil afstand nemen maar dat komt haar duur te staan.
Als Addison achter grote geheimen uit het verleden en heden komt en zelf ook gevaar loopt probeert Cole er alles aan te doen om haar te helpen, ook al moet hij daarvoor een stuk van zijn eigen leven opgeven. Er zit een lek in een van de maffia families en hij moet er achterkomen wie het is.

Cole is een spannende en donkere young adult, ik heb heerlijk gelezen en genoten van de mooi uitgewerkte personages in dit verhaal. De duistere sfeer wordt echt heel mooi weergegeven en je gaat je afvragen wat jij zou doen als je Addison zou zijnâ€¦..Je vergeet als lezer bijna dat de Maffia ook verkeerde dingen doet zoals moord en prostitutie want door de verschijning van Cole lijkt dat naar de achtergrond de verschuiven. Daardoor komt het verhaal juist goed uit de verf.
Ik zou graag meer willen lezen over de personages uit het verhaal en ben benieuwd of er een vervolg komt.