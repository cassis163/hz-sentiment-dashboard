Waarom besluit de vrouwelijke hoofdpersoon – die interessant genoeg nergens een naam krijgt! – om haar “gewone” leven op te geven en aan het moorden te slaan? Hoe kiest ze haar doelwitten? Wat linkt ze met elkaar?
Allemaal vragen waar je langzaamaan antwoorden op krijgt doordat je een kijkje krijgt in het hoofd en het verleden van de moordenares, de jager, de wolvin.
Het afschuwelijke gebeuren waarvan alles het gevolg is ontvouwt zich geleidelijk en de betekenis van de titel van het boek geeft je op gegeven moment gegarandeerd de koude rillingen…
Een ontzettend indrukwekkende en rouwe psychologische thriller! Mede door de vaart en de fascinerende beschrijvingen van hoe de hoofdpersoon denkt, onwijs boeiend van begin tot eind. En wat voor eind…