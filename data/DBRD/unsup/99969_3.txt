Door de heel spannende voorgaande boeken van deze auteur keek ik dan ook erg uit naar dit boek. Ook de korte inhoud beloofde een super spannend boek. Maar jammer genoeg was dit boek voor mij een tegenvaller.

In het begin stond het personage van Ruth me zelfs tegen en vond het ook op de zenuwen werken.
De andere personages komen weinig uit de verf en nergens zijn ze goed uitgewerkt net zo min als de gebeurtenissen.
Er zit weinig vaart in het verhaal en nergens is er een uitschieter.
Een van de ontknopingen was voor mij zeker geen verrassing. Dacht al dat het zo ging zijn halverwege het boek.
Jammer van de gemiste kans om er een echte pageturner van te maken.