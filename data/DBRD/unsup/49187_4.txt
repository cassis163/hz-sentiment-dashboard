In ‘21 Lessons for the 21th Century’ bespreekt Yuval Noah Harari 21 thema’s die de 21ste eeuw volgens hem zullen bepalen. Daarbij bouwt hij voort op de stellingen uit zijn eerdere werken, ‘Sapiens’ en ‘Homo Deus’. Harari identificeert de verhalen en dynamieken die schuilgaan achter relevante maatschappelijke thema’s, zoals terrorisme, fake news en immigratie. Hij slaagt erin om een originele kijk op de dingen te geven. Positieve en negatieve perspectieven worden naast elkaar gezet, waardoor de lezer een breder kader krijgt over die actuele thema’s. In de eerste 20 lessen geeft Harari scherpe analyses. Les 21, ‘Meditation’ is echter een anticlimax. Harari ziet meditatie als middel om de echte waarheid te kennen, en dat past helemaal niet in de lijn van dit boek en zijn eerder werk. Het einde laat een wrang gevoel achter in plaats van antwoorden te bieden zoals de eerdere lessen. Dessalniettemin slaagt Harari in zijn opzet en rijkt boeiende denkbeelden aan. Of je het nu eens bent met hem of niet, hij zet je aan het denken over het heden en de toekomst. Harari loodst ons in een boeiende schrijfstijl langs de grote uitdagingen van de 21ste eeuw, wat van dit boek een echte must-read maakt.