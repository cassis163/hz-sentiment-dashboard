Hoofdpersoon in dit boek is Bronny. Haar moeder is vroeg overleden aan een ziekte en waarschijnlijk heeft Bronny deze ziekte geërfd. Ze vlucht naar Londen om de uitslag niet te willen weten. Daar gaat ze helemaal los en verzeild in het leven van drugs, alcohol en sex. Samen met haar vrienden kraakt ze een pand niet wetend dat er in de kelder een vrouw vast gehouden wordt. Vanaf dat moment komt er vaart in het verhaal. De duivelskamer begint nogal vreemd en is soms ook wel iets over de top, maar dat zijn we inmiddels wel gewend van FitzGerald. De spanning wordt langzaam opgebouwd waardoor het boek pas laat op gang komt. Dat vind ik ontzettend jammer. Dat is ook de reden waarom ik niet meer kan geven dan 3 boekjes… De duivelskamer is luguber, soms gruwelijk met verrassende plotwendingen!