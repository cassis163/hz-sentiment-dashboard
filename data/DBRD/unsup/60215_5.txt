Een gedicht dat er voor mij uitsprong:

Nehalennia

Mijn hart waaiert uit naar Grijszee
In golven, cirkels en spiralen,
naar Uw handen, Uw wezen
Naar de Vrouwe van de waterwegen
Godin van de Noordzee, sust uw stormen
Ik vraag bescherming voor mijn varend hart
Moeder van Laaglanden
Dat de wind mij niet zal raken
Dat ik veilig moge overvaren
Mijn stem voor U, offers voor Uw golvendochters
en
Bloemen voor Uw waterhaar
Schelpen voor Uw zeealtaar

~Linda Wormhoudt~

Het boek kwam tot stand na een oproep door Linda Wormhoudt op Facebook op 24 juli 2012. Ze maakte hier veel mee los. Mensen plaatsten verhalen over hun eigen bron, hoe ze die hadden ontdekt, wat ze er hadden ervaren en hoe belangrijk die bron wel niet voor hen is.
In dit boek doen enkele van die mensen verslag van hun zoektochten. Ieder zoekt op zijn/haar eigen manier, maar steeds wordt er gelopen op twee sporen: het spoor van het hoofd en dat van het hart.

Ik heb het graag gelezen. Het boek heeft me laten zien dat er nog steeds iets te ontdekken valt voor mensen die ook willen vinden.