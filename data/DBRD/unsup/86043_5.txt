Er ontploft een bom vlakbij het vliegveld in Leeuwarden. Meteen wordt er een groot politieam opgezet onder leiding van Jules. Het is zeer lastig om het motief en de daders te achterhalen. Harry een journalist met een blog duikt er ook bovenop om als eerste nieuws te kunnen publiceren. Harry raakt steeds meer betrokken bij de zaak en komt in de problemen als hij er meer van te weten komt. Jules is er alles aangelegen om de zaak op te lossen en neemt hierbij ook risicoâ€™s. Een bijkomende verhaallijn is iets dat zich twintig jaar geleden in het priveleven van Jules heeft afgespeeld en waar ze zich weinig van kan herinneren. Graag wil ze erachterkomen wat er precies gebeurd is en waarom haar broer Remi iets ernstigs heeft gedaan.

Vanaf de eerste pagina zit de actie er goed in. Het boek gaat over een actueel thema en komt daardoor realistisch over. Linda Jansma heeft zich goed verdiept in het politieleven en de taken van de officier van justitie en dat is in het boek goed te merken. Het boek leest heerlijk weg. Een absolute topper!