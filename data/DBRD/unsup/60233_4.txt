Twee zusjes worden in 1993 dood gevonden op een grasveldje. Het is en bizarre setting en de dan net beginnende rechercheur Martin Servaz word in het onderzoeksteam gezet. Waar ervaren collega's er met de botte bijl doorheen gaan overdenkt hij de situatie iets meer dan gemiddeld. Als dan jaren later zich nog een moord voordoet die raakvlakken heeft met die van jaren geleden dan gaan de alarmbellen af. Inmiddels is de jonge hond erg ervaren en leid hij het onderzoek. Gaat het nu wel lukken om tot een juiste ontknoping te komen?

Vanaf het begin word het verhaal zeer levendig neergezet, bijzondere scenes worden dusdanig beschreven zodat je het voor je ziet. mysterie is de rode draad in het verhaal want lang word je in het onzeker gelaten over hoe het verhaal in elkaar zit. Verschillende gebeurtenissen volgen elkaar op en er word geschakeld in tijdsframes. Dit alles maakt het boek ingewikkeld maar wel heel goed doordacht. Als lezer word je geacht mee te denken en dat trekt je ook mee in het verhaal.
Spanning en een psychologisch goed doordachte opbouw maken dit verhaal.

In het verhaal komen wel een aantal verwijzingen aan bod die verwijzen naar de eerdere boeken van deze schrijver. Persoonlijk vind ik dat af leiden van het verhaal zeker als je dit boek als deel op zich leest.

In mijn geval snap je dan niet altijd waar dat om gaat en dat vraagt eigenlijk wel tot een vaste leesvolgorde( wat ik dus niet gedaan heb )

Verder is het plot dan verassend toch snel aanwezig en voor mijn gevoel ook te snel weer afgelopen. Dit had wel iets langer mogen duren.

Maar samenvattend wel een heel spannend goed doordachte thriller.