In dit boek leer je Susannah Vartanian beter kennen, de zus van DaniÃ«l en begrijp je ook waarom de verstandhouding tussen die twee niet goed is. Beide opgegroeid in een familie met vele geheimen die ze met met niemand durfden te delen, ook niet met elkaar. Hadden ze dat maar wel gedaan, dan was er waarschijnlijk veel leed voorkomen.
In een kort tijdsbestek worden er heel veel moorden gepleegd en langzaam kom je erachter dat de Vartanians een grote spil in het geheel zijn maar tot het eind blijf je je afvragen wie het brein achter dit alles is.
Wederom super spannend, mooi opgebouwd met terugblikken naar het verleden om het verhaal van de Vartanians goed af te sluiten.
Waar je denkt dat de eerste twee boeken van de trilogie luguber waren, dan wordt je in deze ook zeker niet teleurgesteld.
Wederom een prachtig boek maar het is goed dat het verhaal nu afgesloten is.