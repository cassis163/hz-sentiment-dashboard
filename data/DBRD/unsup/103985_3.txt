Nu dan nog maar een keer, weer een recensie geschreven en weer verdwijnt die zodra ik het verstuur. Een goed boek dat van mij toch maar 3 sterren krijgt. Het gaat over Frank Parrish, politieagent in New York. Na de dood van zijn partner moet hij verplicht naar de psycholoog en in die gesprekken verteld hij over zijn vader die ook bij de politie zat. Bij de afdeling georganiseerde misdaad en een held, alleen daar is Frank het niet mee eens. In de gesprekken verteld hij daarover en ook lees je over de geschiedenis van de maffia.
Naast deze verhaallijn is er een 2e die verteld over het onderzoek op een serie moorden waar Frank zich mee bezighoudt. Frank werkt al jaren bij de politie, is gescheiden en heeft een slechte relatie met ex-vrouw en kinderen. Hij leeft voor zijn werk en is een groot liefhebber van de alcohol. Hij bijt zich behoorlijk vast in de zaak en gaat al snel in de goede richting, alhoewel niet iedereen het met hem eens is. Aan zijn nieuwe partner vertelt hij niet alles en veel doet hij in zijn eentje waardoor hij in de problemen komt. Uiteindelijk komt de gruwelijke waarheid boven tafel en ontvouwt zich het plot in een rap tempo.
Een enorme pil die echter niet zo vlot leest. Goed geschreven en spannend, maar toch...