"Gelezen" als luisterboek van Storytel. Het boek wordt voorgelezen door Tanneke Hartzuiker. Ze leest het boek voor op een wat kinderlijke toon, wat versterkt wordt door de manier van schrijven. In het boek gaat het op een gegeven moment over uitbreiding van de markt, dat we nu overal onze spullen kunnen kopen. "Dat noemen we globalisering". De toon en schrijfstijl maken dat je je terug gestuurd voelt in de banken van de basisschool.
Het boek beschrijft aan de hand van allerlei voorbeelden uit het dagelijks leven wat de invloed van de economie is. Liedjes als "grote klokken zeggen tiktak" hoef je nu niet meer aan kinderen te leren, de was duurt geen drie dagen meer, iedereen kan studeren en ziekenfondspatiÃ«nten hoeven niet meer in de rij te staan. In plaats van uit te rusten op zondag is er nu geld voor uitstapjes, we hebben allemaal een douche, een koelkast en een wasmachine.
Het boek is amusant geschreven. Jammer van het luisterboek is dat je de illustraties moet missen.