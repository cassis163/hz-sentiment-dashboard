De ijsprinses is het eerste deel van de fantasy-reeks Prinsessen van Fantasia. Het verhaal speelt zich al in het Rijk van het Eeuwige IJs. Voor prinses Nives woonachtig in kasteel Arcadia is het moment aangekomen om te trouwen en koningin te worden. Maar is de geheimzinnige prins die aan het hof verschijnt wel haar prins op het witte paard?

Dit boek leest als een sprookje. Daarnaast ziet het boek er echt geweldig uit. De prachtige stofomslag heeft aan de binnenkant een soort poster van prinses Nives, en de andere prinsessen van Fantasia worden voorgesteld.
In de binnenkant van de kaft zit vooraan een kaart van het Rijk van het Eeuwige IJs en aan de achterkant een kaart van het Grote Rijk.
Het boek is geschreven in een blauw lettertype en ook de illustraties zijn allemaal blauw. In het midden van het boek zitten echter prachtige kleurenillustraties van de Geheimen van Nives.