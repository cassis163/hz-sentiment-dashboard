We volgen familie Tromp door de ogen van broeder Daniel, de leraar en later schoolhoofd van Barber, de plaats waar de familie is gehuisvest.
Het is een soort van generatieroman, die begint bij Roy, een taxichauffeur, een eigenzinnige man die zijn vrouw en zijn zoon Max min of meer aan hun lot overlaat.
Max heeft meer in zijn mars om het hogerop te kunnen brengen, maar de wil van Roy beslist dat Max de rol van taxichauffeur en diens Dodge overneemt, aldus geschiede.
Max trouwt met Lucia en krijgen op hun beurt ook een zoon, Sonny, ook een begaafde jongen die met gemak kan studeren, maar het lot beslist anders, zoals overal het geval is, worden ook in Curacao, waar het verhaal zich afspeelt, de criminele invloeden van buitenaf merkbaar en sluipt ook de familie Tromp binnen, het resulteert in een drama.

Een geweldige roman van Stefan Brijs wederom, wat kan die man met gevoel schrijven, je voelt de machteloosheid als het ware in jezelf terugkomen, dezelfde machteloosheid waar broeder Daniel en de familie van Max mee wordt geconfronteerd.