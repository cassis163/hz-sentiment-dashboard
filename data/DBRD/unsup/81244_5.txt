Simon Tolkien heeft met zijn debuut "Niemandsland" een indrukwekkend boek over WOI geschreven.

Hoofdfiguur Adam is een telg uit een mijnwerkersfamilie.
Zijn moeder is huisvrouw en zijn vader mijnwerker en vakbondsmilitant.
Tijdens een vakbondsactie en de daaropvolgende raid van de ordediensten, laat zijn moeder het leven.
Dit is een keerpunt in het leven van Adam.
Vader en zoon verhuizen naar een ander mijnwerkersstadje, waar zijn vader zijn vakbondsactiviteiten wel verderzet, maar op een erg gematigd pitje.
Tijdens een opstand en ingevolge een woede-uitbarsting van de mijnwerkers, moet Adams vader het onderspit delven en laat hij het leven tijdens de reddingpoging om de moeder van de mijneigenaar uit het brandende huis te redden.
Opnieuw krijgt Adams leven een wending.
Uit dankbaarheid neemt de mijneigenaar Adam op zijn gezin en krijgt hij de kans om verder te studeren en een beter leven op te bouwen dan zijn ouders.
Brice, jongste zoon van de mijnbaas en diens moeder zien de komst van Adam met lede ogen aan en laten geen kans onbenut om te laten merken dat hij voor hen ongewenst is en nooit een van de hunnen zal zijn of worden.
Adam staat zelf ook in dubio.Hij voelt zich nergens welkom.
De andere mijnwerkerskinderen laten hem ook links liggen en de hogere klasse aanvaardt hem niet.
Komt daarbovenop het feit dat zowel Adam als Brice verliefd zijn op de dochter van de dominee, wat een zijdelingse verhaallijn oplevert in het boek.
Bij het uitbreken van WOI gaat adam dan toch naar het front, samen met enkele mijnwerkerszonen.
WOI brengt hen allen wat dichter bij elkaar en Adam zal steeds over hen waken en voor hen in de bres springen.
De Slag van de Somme wordt op meesterlijke wijze belicht en beschreven.
Onverbloemd en met oog voor alle ontberingen, verschrikkingen, lijden, angst, onrust, dood,...beleven we het dagelijkse leven van een front- en loopgravensoldaat.
Zij die deze vreselijke oorlog overleefden lijven voor het leven getekend.

Simon Tolkien heeft een literair meesterwerk geschreven.
Ondanks het gruwelijke onderwerp WOI, is hij er in geslaagd om deze onmenselijke periode mooi te verwoorden, zonder de feiten geweld aan te doen.
Tevens belicht hij de ongelijkheid tussen arm en rijk, de klassenstrijd, de maatschappelijke tegenstellingen en de schrijnende taferelen, alles onder een Dickens gesternte geschreven.
Uit gans het boek blijkt dat Simon Tolkien sociaal erg bewogen is.

Niemandsland: een eerbetoon aan alle helden uit WOI en in het bijzonder aan zij die vochten en hun leven gaven in de loopgraven van de Somme, in de sfeer van Dickens geschreven.

Dit boek geef ik graag 5 sterren.