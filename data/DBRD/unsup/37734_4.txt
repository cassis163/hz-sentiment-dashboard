Sara gaat op zoek naar haar echte ouders, en komt erachter dat haar vader een seriemoordenaar is. Haar biologische vader komt ook achter Sara's bestaan. Daar draait dit boek om. Wat gebeurt er als je vader een seriemoordenaar is en jou weet te vinden. Het klinkt spannender dan het is. Het verhaal kabbelt vrij lang voort, wordt soms zelfs wat langdradiger dan had gemoeten, maar het einde komt dan ook plotsklaps met volle vaart op je af. En dat einde maakt het voortkabbelende weer goed.
Onderhuidse spanning is in dit boek volop aanwezig, net als bij Vermist van deze schrijfster. het personage Sara is goed neergezet, zo ook de andere personages. De thema's familie(liefde) moederliefde, en herkenning van genen en karaktertrekken spelen een belangrijke rol in dit verhaal. Vier sterren zeker verdiend.