Een spannende thriller, ondanks de relativerende benadering van de gegeven situatie door protagonist Carl. Mooie opbouw van de plot. Door de in het oog springende authenticiteit van zowel Carl als Assad, waarbij de schrijver niet schuwt ook hun menselijke tekortkomingen te benadrukken, vraag je je af en toe af of de heren hun taak wel serieus nemen en professioneel kunnen optreden als het nodig is. Maar schijn bedriegt. Het gruwelijke einde van hun tegenstanders staat daar borg voor.