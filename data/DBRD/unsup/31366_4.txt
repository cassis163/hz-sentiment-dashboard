Ik had het boek binnen twee dagen uit . De schrijfstijl was voor mij heel anders dan in het vorige boek, maar dat vond ik wel verrassend en prettig.
Het verhaal op zich las heel vlot en lekker weg. De zinnen waren kort en taalgebruik past ook goed bij de hoofdfiguren in het boek. De hoofdfiguren werden goed ge√Øntroduceerd al had ik het idee dat niet alle karakters met dezelfde diepgang werden uitgewerkt.Wat dat betreft kwam Sjors het beste uit de verf. De metafoor die de file zou kunnen zijn voor het leven vond ik ook mooi gevonden net zoals de afslag die Sjors wil pakken om te veranderen. Ook de wijze waarop de hoofdfiguren dezelfde plaats/personen tegen komen waarbij je als lezer de vraag krijgt of ze elkaar ook tegen zullen komen en hoe..
Het einde vond ik toch wel verrassend in die zin dat ik dit niet had verwacht en dat gaf toch wel weer een leuke twist aan het geheel.
Kortom ik vond het een heerlijk vlot leesbaar verhaal waarbij ondanks de luchtigheid toch wel wat diepere thema's voorbij kwamen met als kanttekening dat ik het mooi had gevonden als alle karakters wat echter en meer diepgang hadden als Sjors heeft gekregen.
Zelf geef ik nooit cijfers of sterren voor een verhaal maar als het moet dan geef ik een dikke 8 omdat ik met veel plezier en ontspannen dit verhaal heb gelezen en dat vind ik het belangrijkste aan een goed boek !