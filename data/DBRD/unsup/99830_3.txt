Zeven jaar geleden verdwijnt de steenrijke Duitse zakenman Phillip Petersen tijdens een zakenreis naar Colombia, Nadien is er taal nog teken van hem vernomen. Zijn vrouw Sarah en hun toen 1 jarige zoon Leo hebben het leven zo goed mogelijk opgepakt na deze schok, maar uiteraard blijft “het niet weten wat er is gebeurd “ aan Sarah knagen, Juist als ze stappen overweegt om het gebeuren achter zich te laten komt uit het niets een bericht wat haar leven weer op de kop zet. Phillip is slachtoffer geworden van een ontvoering en is zeven jaar gevangen gehouden. Nu is hij vrij en keert hij terug naar Duitsland. Naar huis.
Iedereen is blij, de belangstelling van de pers is enorm, maar als Sarah Phillip ziet is ze totaal in shock. Phillip is Phillip niet. Sarah weet niet wat te doen, Phillip is een vreemde. Terwijl Sarah de omgeving probeert te overtuigen dat de man die teruggekeerd is uit Zuid Amerika niet haar man is, geeft Phillip haar onomwonden te verstaan dat Sarah alles zal verliezen wat ze heeft- Haar man, haar zoon, haar Geld, haar bezit. Kortom het leven wat ze leidt.


“Die Wahrheit “ is een uit 2016 stammende psychologische thriller van de Duitse auteur Melanie Raabe (1981, Jena (Thüringen), Dld) die nu vertaald is naar het Nederlands. In 2015 debuteerde Raabe met “de Val “

Raabe vertelt het verhaal in dit boek voornamelijk uit het perspectief van Sarah, kort afgewisseld met de gedachten en overwegingen van Phillip. De schrijfstijl is gemakkelijk en soepel maar ook beeldend, wat er voor zorgt dat je weliswaar door het boek heen vliegt maar wat bij mij soms ook tot een gefronste wenkbrauw leidde. Het thriller element zit zoals het een psychologische thriller betaamt niet direct aan het oppervlak maar onderhuids. Raabe probeert je mee te nemen naar de geest van voornamelijk Sarah en dat zorgt bij tijd en wijle voor een onderhuids knetterende spanning. Helaas gaat een gedeelte van die spanning weer weg door het vrij eendimensionale plot. Meer en meer ging ik me irriteren aan het feit dat de omgeving rond Sarah en Phillip niet of te weinig is uitgewerkt of zich te gemakkelijk op een zijspoor laat zetten.We hebben het toch over een vermogende Duitse zakenman die als een wonder na 7 jaar totale stilte terugkeert, maar de wereld bemoeit zich er nauwelijks mee, Dit maakt het zo ongeloofwaardig dat het een gedeelte van het leesplezier wegneemt.
Bijna alles is in thrillerland natuurlijk al een keer gedaan, toch is Raabe er goed in geslaagd een variatie te bedenken die bekoord.

De waarheid is een ingenieuze en enigszins mysterieuze psychologische thriller die het moet hebben van de gedachten wereld van Sarah en Phillip. Dit maakt het beklemmend en laten je een echt psychologische thrill gevoel beleven. Tekortkoming is de te beperkte insteek en te weinig kritische omgeving die afbreuk doen aan de aannemelijkheid van het verhaal.

Spanning: 3
Schrijfstijl: 2
Psychologie: 5
Plot: 3
Leesplezier: 3
Originaliteit: 3