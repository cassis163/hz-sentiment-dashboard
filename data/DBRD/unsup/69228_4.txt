Aaltje is de vrouw van topdirigent Jaap van Zweden. In dit boek vertelt ze openhartig over hun leven samen, waarbij vooral zoon Benjamin centraal staat. Hij heeft autisme en zijn ouders gaan hier op geheel eigen wijze mee om. Je leest over hun moeizame zoektocht naar een behandeling die Benjamin echt helpt en verder ontwikkelt. Mooi om te zien is hoe hierbij muziek als rode draad fungeert. Daarnaast vertelt Aaltje over haar moeilijke jeugd met een alcoholistische vader en wat dit voor invloed op haar verdere leven heeft gehad.

De schrijfstijl is prettig en het boek leest als een trein, ik heb het in twee dagen uitgelezen. Het zo open en eerlijk, de schrijfster gunt je als lezer echt een blik in haar persoonlijke leven. Het is inspirerend hoe zij altijd heeft geknokt voor een goede toekomst, voor haarzelf, voor haar kinderen en vooral voor Benjamin.