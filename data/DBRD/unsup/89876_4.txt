The devil wears Prada komt gewoon uit 2006 en ik heb het gevoel of ik hem nog maar pas geleden voor het eerst heb gezien. Het is de film die ik het meest per jaar kijk. Ik kan hem gerust elke week kijken en hem nog niet zat zijn. Niet vreemd dat ik dan ook De wraak van Prada wou lezen. Zou het net zo leuk zijn als het eerste deel, leuker of minder leuk?

In het begin moest ik er even inkomen. Ondertussen is er namelijk al acht jaar verstreken en zijn er aardig wat veranderingen geweest in het leven van Andrea. In mijn hoofd zit nog erg goed hoe het vorige boek en de film eindigde en dan is het even erin komen. Wanneer ik in het boek zit kan ik het bijna niet wegleggen. De sfeer in de wraak van Prada is hetzelfde als in The devil wears prada.

Doordat ik The devil wears prada heb gezien zijn de personages ook echt verbonden aan de personen die in de film spelen. Ik zie dus echt Myrel Streep, Anna Hathaway en Emily Blunt. Ik zie gewoon gezichtsuitdrukkingen bij gesprekken die ze voeren en dat neemt me weer helemaal mee naar de heerlijke sfeer die ik ook bij de film heb. Deel één blijft op dit moment nog favoriet omdat ook de film er is. Het verhaal was verder erg leuk en een goed vervolg op The devil wears prada.

Wat zou ik deze ook graag als film willen zien.