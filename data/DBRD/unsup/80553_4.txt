Het boek gaat over een familie van 4 kinderen en hoe zij in de jaren 60 in contact komen met een 'waarzegster' . Deze vrouw verteld aan de kinderen de exacte datum dat zij zullen overlijden. De rest van het boek volgt steeds een van de kinderen in het vervolg van hun leven en welke impact deze voorspelling op hun leven heeft gehad.

Dit boek werd aangeprezen tijdens de 'maand van het spannende boek'. Hierdoor was mijn verwachting groot met betrekking tot spanning en misschien wel wat onverklaarbare aspecten. Dat ontbrak echter in het boek. Wat wel aanwezig was is een mooi verhaal over een familie, over hoe het lot van invloed is op je leven en keuzes. Een ontzettend mooi geschreven boek, wat ondanks het gebrek aan spanning wel zeer fascinerend is.

Het fijnste vond ik eigenlijk nog wel de opbouw van het boek. Hoe het steeds het leven van een van de kinderen volgde tot aan zijn of haar dood en hoe het vervolgens (in het zelfde tijdsperiode) doorging op een van de anderen. Ondanks dat je dus niet alle personages volgt van jongs af aan krijg je toch een band met ze. Snap je toch wat ze meegemaakt hebben.

Als ik van te voren had geweten hoe dit boek zou gaan weet ik niet of ik hem zou hebben gelezen, daar het uiteindelijk toch ver uit mijn 'comfort zone' is. Maar ik denk dat ik het wel echt aan kan raden aan mensen die wel van dit soort boeken houden. Al met al dus een fijn boek.