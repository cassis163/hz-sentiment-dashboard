Ellen de Bruins debuutroman ‘Onder het ijs’ is geïnspireerd op een wetenschappelijk onderzoek en een expeditie naar de noordpool in 2004. Ellen werkt als redacteur bij NRC Handelsblad.
Het hoofdpersonage, Bas Fretz, vervangt haar hoogleraar, die net voordat het onderzoek van start gaat, overleed. Ze vertrekt met een groep klimaatonderzoekers richting de noordpool. Ze heeft het als groentje tussen allerlei wetenschappers met faam, soms moeilijk op de schip. Haar relatie met medeopvarenden wordt er niet beter op wanneer de onderneming dreigt te mislukken.
Het boek vraagt constante aandacht door het gebruik van een hele reeks ‘wetenschappelijke’ termen. Diezelfde wetenschap beheerst als het ware het gehele verhaal. De lezer krijgt precies daarom net heel wat uitvoerige beschrijvingen voor de kiezen.
Van ‘Onder het ijs’ had ik meer verwacht. Ik hou van romans waarin de wetenschap een belangrijk aandeel heeft. De plotwendingen hebben mij meermaals op het verkeerde been gezet, wat ik overigens ook verwacht van een goed boek, maar de stijl en het taalgebruik zetten mij niet meteen in vuur en vlam.