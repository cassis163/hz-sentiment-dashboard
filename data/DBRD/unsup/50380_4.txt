Ik vond afgelopen vrijdag een prachtig boek in mijn postvak: 'Wat is een boek?' geschreven door Paul Dijstelberge, docent boekgeschiedenis aan de Universiteit van Amsterdam. Dijstelberge schreef een onderhoudend verhaal gelardeerd met fijne anekdotes, humor en fraaie illustraties. Je merkt dat Dijstelberge zijn verhaal geruime tijd heeft uitgetest op zijn studenten om tot deze uitgebalanceerde tekst te komen met een mooie verhouding tussen informatie en didaktiek. Enne... de credits voor het uitvinden van de boekdrukkunst gaan toch echt naar Johannes Gensfleisch zur Ladem zum Gutenberg (en niet naar Laurens Janszoon Coster, zoals chauvinistische stemmen beweren).