Ik heb dit boek aangevraagd bij Uitgeverij Rood omdat ik nieuwsgierig was geworden naar het verhaal en ook wat er bedoeld wordt met 'toegankelijke fantasy'.

'De kleur van mijn dromen' heb ik vrij vlot gelezen, over twee dagen verdeeld. Al met al een heerlijk boek voor als het regent en je afleiding zoekt van het mistroostige weer.

We volgen in het boek Sansa die met twee vriendinnen op vakantie is. Een leuk groepje, met elk een andere stem en heel beeldend weergegeven. Vrij aan het begin van het verhaal zakt Sansa door een meer en dan komt het goed op gang. Het verhaal sleept je mee; je wil echt weten hoe het verder gaat en wat uiteindelijk de oplossing is en hoe het afloopt. Het einde verraste mij voor een deel en dat vind ik een pluspunt aan dit boek. Ik vind het altijd fijn als ik niet kan voorspellen wat er gaat gebeuren.
De vormgeving is heel mooi en inderdaad is het lettertype wat groot, maar daardoor juist ook weer goed te lezen voor kinderen.

Al met al een fijn boek. Ik heb drie sterren gegeven omdat er wel wat grammatica/spelfouten in stonden, ik de achterflaptekst een tikkie misleidend vond en sommige punten (als het om Sansa's karakter gaat) beter uitgewerkt konden. Met recht kan gezegd worden dat dit toegankelijke fantasy is. Ik ben benieuwd naar het volgende boek van Maya, maar ook van de uitgeverij!