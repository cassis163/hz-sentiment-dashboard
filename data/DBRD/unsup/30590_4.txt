De baanbreker van Henning Mankell is zijn debuutroman dat nu, ruim 2 jaar na zijn overlijden, alsnog in het Nederlands is vertaald.
De geweldige, verhalende schrijfstijl van Mankell is al duidelijk aanwezig in dit boek. Geen spannend, meeslepend en groots geschreven boek, maar een heerlijk, rustig en ‘klein’ verhaal waarin Mankell als geen ander het leven van de springmeester Johansson weet te portretteren. Ondertussen komen de veranderende tijden ook aan bod, de crisis, de opkomst van het socialisme, het verschil tussen arbeiders en werkgevers, de tweede wereldoorlog.
Henning weet je mee te nemen in zijn gedachten, waardoor je samen met Oskar Johansson in zijn sauna zit, meekijkt door zijn oog en meemaakt wat hij heeft beleeft en zijn verhalen aanhoort alsof je naast hem zat en meeluisterde.
Ik merkte wel dat het zijn debuutroman was, in de boeken die volgden vond ik persoonlijk zijn stijl nog veel beter naar voren komen. Maar al met al een absolute aanrader voor de fans van deze geweldige schrijver!