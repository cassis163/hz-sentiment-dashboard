Als de lezer denkt of vermoedt dat hij of zij een spannende thriller te lezen krijgt gebaseerd op historische feiten, of denkt 12 geruchtmakende moorden uit de vaderlandse geschiedenis opgelost te zien worden vanuit deductie zoals Sherlock Holmes dit deed, komt die lezer bedrogen uit.
Jan Blokker is samen met zijn zonen Jan jr. en Bas via de dood van meer en minder bekende landgenoten vooral gedoken in de geschiedenis van Nederland, het Nederlandse volk en de cultuur door de eeuwen heen en trekt hier en daar parallellen met het heden.

Degene die onze historie een warm hart toedraagt en het leuk vind om veel te weten te komen over beroemde doden als Theo van Gogh, Jan en Jacoba van Beieren, Johan en Cornelis de Witt, Bonifatius, Jan van Speijk maar ook Carlo Picornie (die van de slag bij Beverwijk in 1997 tussen Ajax en Feyenoord aanhangers) en ge√Ønteresseerd zijn in de omstandigheden waaronder en het mogelijke hoe en waarom zal dit boek met veel plezier lezen en er veel van opsteken. In elk relaas verbindt de familie Blokker de dode, de daders en de tijdgeest met elkaar. Zij schuwen niet om vergelijkingen te maken met het Nederland van nu, hetgeen soms de gebeurtenissen in een ander perspectief plaatst.

Door de zeer journalistieke invalshoek ontstaat er een nuchtere, objectieve kijk op alles waarbij geen mening weggelaten wordt en het feitenmateriaal nauwgezet gedocumenteerd is. Feiten winnen het van fictie en de legendes rondom deze moorden. Leerzaam om een beeld te vormen van de misdaad en het Nederland van toen en nu. Leuk of spannend, dat niet.