Als echte Tess Gerritsen fan kon ik ook niet lang wachten om eindelijk aan dit boek te beginnen. Het is een volledig nieuw genre van haar hand, niet de gebruikelijke Jane en Maura avonturen maar nu een mix tussen heden en verleden. Het verhaal begint met Julia Andsell die een muziekstuk koopt in een antiekzaak in Rome. Door het spelen van deze wals blijkt haar dochter psychotische trekken te krijgen en begint Julia aan een onderzoek waar dit vandaan komt. Dwars op dit verhaal speelt zich ook een verhaal af in het verleden rond de 2e wereldoorlog, waar we kennis maken met Lorenzo. Lorenzo een jongeman die het steeds moeilijker krijgt om in VenetiÃ« als jood een normaal leven te leiden. De verschrikkingen en de horror van WO2 komen ook in dit boek aan bod, en ze grijpen je bij de keel tot op de laatste bladzijde.
Prachtig hoe beide verhalen met elkaar verweven worden en hoe je stil wordt als je het boek eenmaal dichtgeslagen hebt. Een aanrader en een echte pageturner!