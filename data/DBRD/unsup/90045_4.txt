Freelance journaliste en auteur Milou van der Will bracht onlangs haar derde thriller op de markt, In mijn bloed.
In dit boek maken we kennis met journaliste Benthe Berg. Wanneer Benthe er achter komt dat haar dochtertje CÃ©line misbruikt is, zint ze op wraak. Vanaf dat ogenblik staat niks of niemand haar nog in de weg en maakt ze concrete plannen om de dader uit de weg te ruimen.
Of het allemaal wel zover komt en hoe ze hierbij te werk gaat, moet je zelf maar lezen in dit vlot lezende verhaal.
Dat Milou van der Will het schrijven in haar bloed heeft kan je merken, dit boek is tevens makkelijk en eenvoudig waardoor het voor een ruim publiek bereikbaar is. De spanning is gering en zit hem eerder onderhuids. De verhaallijnen komen mooi samen, al is de plot enigszins voorspelbaar en zijn er hier en daar toevalligheden, toch zorgt dit boek zeker voor een aantal uren leesplezier.