Blondell O`Henry , de meest gehate vrouw van Savannah, zit al twintig jaar in de gevangenis. Zij is veroordeeld voor de moord op haar dochter Amity en de mishandeling van haar andere twee kinderen. De kroongetuige in het proces, haar zon Niall, herroept zijn belastende verklaring en nu lijkt Blondell na twintig jaar op vrije voeten te komen. Oude bekende, schrijfster/journaliste annex amateurspeurder, Nikki Gilette, probeert de waarheid boven tafel te krijgen en hier artikelen over te schrijven. Haar verloofde, rechercheur Pierce Reed, wordt samen met zijn partner Sylvie Morisette belast met de heropening van het onderzoek.

De zoektocht naar de waarheid van zowel Nikki als Reed leest als trein en is zeer boeiend om te volgen. De karakters van beide zijn zeer aansprekend en maken dat je echt met hun meeleeft. Nikki Gilette en haar "drive" naar de waarheid, maken dat het boek zeer boeiend is en het boek slecht neer te leggen is. Lisa Jackson is erin geslaagd een pageturrner te schrijven.