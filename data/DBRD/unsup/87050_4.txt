De protagonist is Anna, een kinderpsychologe. Ze leeft gescheiden van haar man Ed, en haar dochtertje Olivia.

Anna is getraumatiseerd en aan huis gekluisterd door agrofobie. Ze slijt haar dagen door online haar hulp aan te bieden aan andere agrofobie patiënten, tevens speelt ze online schaak. Daarnaast verdrijft ze de tijd door het fotograferen en bespieden van de buren, en kijkt ze graag naar oude klassieke zwart-wit films van Hitchcock.
Ze is al maanden niet meer buiten geweest. Therapie krijgt ze online en haar medicatie, net als haar levensbehoeften, worden aan huis bezorgd.
Via de overbuurjongen krijgt Anna op een gegeven ogenblik contact met de overbuurvrouw, die haar komt opzoeken.

Aanvankelijk gebeurt er weinig: je krijgt inzicht in het leven van Anna – en ziet door haar ogen hoe de buren hun leven leiden. Ze leeft een zeer geïsoleerd bestaan en heeft, met uitzondering van haar psychiater, geen contact met de buitenwereld.

Het boek toont nauwe overeenkomsten met de Hitchcock's klassieker Rear View Window uit 1954.
In deze film is de hoofdrolspeler ook aan huis gekluisterd door een ongeluk, en bespiedt hij de overburen. Net als in Rear View Mirror, is ook Anna ervan overtuigd dat de overbuurman zijn vrouw heeft vermoord. Zij ziet vanuit haar eigen appartement dat de overbuurvrouw wordt doodgestoken. Als ze aangeeft wat er is gebeurd, wordt ze niet geloofd, en weggezet als gek.

Net als in Hitchcock's klassieker is het thema situatie vs omstandigheden, die elkaar over een weer bespelen.
Finn laat het verhaal langzaam op gang komen, en ondanks deze traagheid in het verhaal, blijf je lezen. Goed verhaal, met de film als inspiratie. De film is natuurlijk fenomenaal en onnavolgbaar: advies is het boek gewoon als zelfstandig verhaal te lezen, en je te laten verrassen. Met stroperig, trage Hitchcock spanning opgebouwd, wordt alles pas duidelijk in de laatste paar hoofdstukken.