Na meerdere boeken van John Green te hebben gelezen, namelijk Een Weeffout In Onze Sterren, 19 Keer Katherine en Het Grote Misschien viel Paper Towns behoorlijk tegen. Ik wilde het graag lezen omdat er een film van komt en ik was nieuwsgierig na het lezen van de plot.

De personages zijn niet erg uitgebreid en ik kon ook echt niet meeleven met Q en zijn verlangen om Margo op te zoeken. Na verloop van tijd werd het boek zelfs enigzins saai. Alhoewel er wel wat humor in het verhaal zit was dat ook niet doorslaggevend om nog een hoofdstuk door te lezen. Het werd bijna een verplichting om het boek uit te lezen zodat ik eindelijk aan iets beters kon beginnen.

Uiteindelijk heb ik hem toch wel uitgelezen en ik zou dit het slechtste boek van John tot nu toe willen noemen. Ook al heb ik ze nog niet allemaal gelezen maar de andere die ik gelezen heb zijn sowieso beter.