Een van de problemen die ik steeds weer ondervind bij het lezen van een thriller, is de dikte van het boek. Ik kom er in de mij beschikbare tijd niet doorheen. En dat doet afbreuk aan de inhoud. Gek genoeg ging me dat met Paranoia veel beter af. Misschien dat het slechte weer wat heeft meegewerkt, maar ik denk toch dat het de vlotte stijl van het boek is, waardoor ik erin slaagde het binnen 24 uur uit te krijgen. Ik vind het een prima boek, dat door iedere liefhebber gelezen moet worden. Toch gaf ik geen vijf sterren, omdat ik de kritiek van veel andere commentatoren deel: er zitten veel elementen die ik eerder ben tegengekomen. Erg is dat niet, want het lijkt in dat opzicht op het leven zelf! Het was boeiend, vooral omdat het zo geloofwaardig is. Ook ik houd Joseph Finder in de gaten.