Stel die vraag aan Corine Hartman en je krijgt geheid een antwoord waar je iets mee kunt. Nummer 5 in de Jessica Haider-serie moest het gaan worden. Dan zou alles in elkaar vallen en voor alle problemen een oplossing gevonden worden. Maar voor het zover is moet er nog een lange en hobbelige weg worden afgelegd....

Jessica gaat naar Mexico om daar onderzoek te doen naar de dood van veel kinderen. Haar opdracht is even duidelijk als moeilijk, spoor de veroorzaker op van dit dodelijke virus en schakel hem uit. Maar Jessica zou haar eigen reputatie geweld aan doen als ze niet zelf een mening zou vormen over de gang van zaken die ze tegenkomt. Dus gaat alles niet volgens verwachting.
Bij terugkomst wordt de voormalige rechercheur gearresteerd en beschuldigd van moord. Zo lijkt voor de strijder tegen onrecht en criminaliteit een onverwacht en voortijdig einde te komen aan een uiterst turbulente carrière.

Corine Hartman mag trots zijn op ‘haar’ serie met de onvoorspelbare Jessy in de hoofdrol. Wat heeft ze veel lezers dagenlang leesplezier bezorgd met vijf uiterst spannende en verrassende avonturen. En wat een magnifiek slotakkoord is er door haar gecomponeerd voor de definitieve finale. Even onverwacht als spannend en tot de laatste seconde verrassend, dan stijgt het talent tot grote hoogte.
Lezend Nederland en Vlaanderen mag trots zijn om te mogen meegenieten van de talenten die Corine Hartman zo graag met haar lezers wil delen.

En aan het einde van deze ‘serie in cinque parti’ graag een diepe buiging!


Eindoordeel: 5 sterren

Spanning: 5 sterren
Plot: 5 sterren
Leesplezier: 4 sterren
Schrijfstijl: 4 sterren
Originaliteit: 5 sterren
Psychologie: 4 sterren