Indringend verhaal rondom een dodelijk voorval op de quizavond van de Pirriwee basisschool. Net als een thriller is meteen duidelijk dat er iemand, wie? is de lezer lang onbekend, dood is en van politie onderzoek. Ik werd bijna meteen doodgeknuppeld met allemaal namen, maar in feite zijn er slechts drie hoofdrolspeelsters, Madeline, Celeste en de nieuwkomer Jane. Alles draait om het welzijn van en de liefde voor hun kinderen, de mannen in hun leven en uit hun verleden en de school die pestgedrag niet tolereert. Het verhaal is heftig, maar de oprechte gevoelens spatten van het boek af, dus het is te doen, ook voor de feelgood liefhebber, zoals ik. Door het geweld verweven in het plot geef ik dit boek vier in plaats van vijf sterren. Kwestie van voorkeur. Alhoewel ik nu meer begrip heb voor mensen in situaties van huiselijk geweld. Het is niet zo zwart-wit. Gelukkig trekt de waarheid in dit verhaal aan het langste eind.