Alle boeken van Nicci French heb ik gelezen, zo ook de serie waarin het allemaal om Frieda Klein draait. Daar waar ik de op zich staande boeken van het echtpaar French/Gerard met veel plezier heb gelezen, heb ik met de serie rondom Frieda Klein meer moeite.

Voor mij hoeven boeken niet persé waarheidsgetrouw te zijn, maar de persoon Frieda Klein vind ik toch echt ongeloofwaardig. Een psychotherapeut met een behoorlijk onverwerkt problematisch verleden, die dan vervolgens patiënten moet helpen, is voor mij net even een stap te ver. Ik vind haar een apart mens, die rare relaties onderhoudt met de mensen oum haar heen. Ook denk ik dat dit boek als losstaand boek moeilijk te volgen is, waarschijnlijk begrijp je dan niet alle verhaallijnen.

Ondanks dat zal ik ook het volgende boek gewoon gaan lezen. Dat heeft alles te maken met de schrijfstijl van Nicci French, waardoor je nieuwsgierig blijft naar elk nieuw verhaal.