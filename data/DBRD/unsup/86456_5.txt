Boze wolf begint al meteen met een proloog die veel spanning belooft. Een aan lager wal geraakte man, ontmoet op een camping een jong meisje …
Daarna begint de schrijfster met verschillende verhaallijnen:
Er wordt een meisje dood aangetroffen aan de oever van de rivier. Niemand weet wie ze is. Na onderzoek blijken er stukken textiel met letters er op in haar maag te zijn gevonden. Zo'n zelfde soort zaak speelde negen jaar geleden, echter die moord is nooit opgelost.
Pia Kirchoff en Oliver von Bodenstein, de twee rechercheurs, de twee hoofdkarakters in de boeken van Nele Neuhaus, gaan deze zaak tot op de bodem uitzoeken.
Hanna Herzmann, een presentatrice die bekend is dat ze over lijken gaat, heeft een show over spraakmakende en mensonterende onderwerpen. Ze is op zoek naar een spectaculair onderwerp waarmee ze hoge kijkerscijfers zal scoren.
Pia komt Emma, een oud klasgenootje, tegen op een reünie. Emma, die haar tweede kindje verwacht, vertelt over haar Louisa, haar dochtertje, die zich wat vreemd gedraagt de laatste tijd.
Als Hanna spoorloos verdwenen lijkt, gaat haar dochter Meike op zoek, maar komt daarbij in grote problemen.
Al snel verdiep je je in het verhaal en zoek je mee naar alle antwoorden.
De grootste vraag is … wie is er bang voor de boze wolf?

Boze wolf is weer een zeer goed geschreven thriller van de hand van Nele Neuhaus. Het boek heeft geen constante spanning, maar door het hele verhaal heen voel je dat er akelige zaken zich zullen voordoen, wat al begint in de proloog. Je bent zodanig geboeid dat je door wilt lezen. Je leeft mee met de verschillende verhaallijnen, die je laten meedenken over wat er gaande moet zijn in dit boek. Aan het einde zorgt een prima plot dat je toch wordt verrast.
Het was voor mij weer genieten van een geweldige thriller van Nele, een aanrader dus!