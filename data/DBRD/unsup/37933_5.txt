Ik vond dit boek echt geweldig. Cade is echt heel lief en gemanierd. Max is onverschrokken, heel mooi maar wel het tegenovergestelde van Cade. Toch kruizen hun wegen wanneer Max Cade vraagt haar vriendje te spelen om haar ouders gerust te stellen, maar gaandeweg worden ze verliefd op elkaar. Maar Max is onzeker, hoe kan een jongen die zo perfect en knap is als Cade vallen voor een wrak als zij? Ze past niet bij hem, ze is te rommelig. Maar Cade houdt juist van haar omdat ze anders is, omdat ze zo stoer is en zich helemaal verliest in de muziek. Kunnen ze bij elkaar blijven? Of zal Max Cade laten gaan door haar onzekerheid?

Beide personages zijn heel mooi bedacht, ik vond Max het leukst omdat ze zo stoer is en het feit dat ze zichzelf wil zijn ondanks het feit dat haar ouders niet willen dat ze zo is. Ze willen geen dochter met tatoeages die haar leven 'vergooid' met muziek. Maar Max kan het maken in de muziek, het is haar leven. En Cade wil niks liever dan Max helpen haar droom waar te maken.