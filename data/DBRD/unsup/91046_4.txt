Een mannenvriendschap van (onduidelijke) innigheid. De vriend Tomas, spannend, mysterieus, ongrijpbaar, dood. Op zoek naar wie Tomas (Alexander) was komt de schrijver in Alexandrië aan, want daar onderzocht Tomas het leven van Alexander de Grote en daar zouden Tomas en hij elkaar treffen. Tijdens deze queeste leer je ook Tomas steeds beter kennen, wat hij voor de schrijver betekende en zijn plan om Tomas onsterfelijk te laten worden. Het verhaal van deze vriendschap, de gebeurtenissen in het verleden en heden en de herinneringen daaraan in Alexandrië, Amerika en Amsterdam, wisselen elkaar af en worden mooi afgesloten. Dat de grondlijn van het verhaal gebaseerd is op feiten doet hier niets aan af.
Erg mooi boek en zeker een aanrader.