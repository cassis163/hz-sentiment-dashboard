Een butler op leeftijd, Mr. Stevens is met de auto van zijn baas onderweg naar zijn vroegere huishoudster, Miss Kenton. We hebben het over de jaren vijftig vorige eeuw. Tijdens de trip kijkt de man terug op zijn leven als butler, iets wat hij op dat moment al vijfendertig jaar doet. Hij vertelt enkele leuke anekdotes en dingen die hij meegemaakt heeft. Hij probeert uit te leggen hoe een goede butler verschilt van een supergoede butler.
Tijdens het lezen kon ik me niet van de indruk ontdoen dat Mr. Stevens al heel lang een oogje heeft op Miss Kenton die ondertussen wel getrouwd is, maar waarvan Mr. Stevens denkt dat ze weg is bij haar man.

Een typisch Engels landschap met typisch Engelse manieren en geplogendheden maken van deze roman een genoeglijke lezing. Je ziet de butler zo voor je, zijn doen en laten, zijn pogingen om zich onzichtbaar te maken, maar toch aanwezig te zijn als hij nodig is. Leuk boekje.