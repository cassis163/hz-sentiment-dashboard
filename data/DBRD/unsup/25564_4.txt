Anna McPartlin werd geboren in Dublin, Ierland in 1972. Als tiener is ze opgegroeid bij haar oom en tante in Kenmare, County Kerry. Ze studeerde marketing voordat ze ging werken als stand-up comedian. Inmiddels heeft ze een succesvolle carri√®re als auteur opgebouwd en schrijft naast romans ook scenario's voor film en televisie. Haar eerste boek kwam uit in 2006 Pack up the Moon, een roman. De negen dagen van Rabbit Hayes kwam in 2014 uit.
Het boek gaat over een waarheid waar niemand om heen kan: het leven kun je niet sturen. Rabbit Hayes houdt van haar gewone leven en van alle buitengewone mensen om zich heen. Ze is gek op haar dochter, Juliet. Op haar kleurrijke, chaotische familie. En op de enige man in haar hart: Johnny Faye. Maar het lijkt erop dat de wereld een andere plannen heeft gemaakt voor Rabbit. En daar heeft ze vrede mee. Want zij heeft haar eigen plannen - en nog een paar dagen de tijd om ze werkelijkheid te laten worden. Een waarheid om te onthouden: dit is een verhaal waarin wordt gelachen om de verrassingen van het leven. Een verhaal over het vinden van plezier in elk moment. Een verhaal over een vrouw met terminale borstkanker, die delen van haar jeugd herbeleeft. Voor liefhebbers van Jojo Moyes voor jou.
Het boek vertelt in negen dagen het leven van Rabbit Hayes. Dus het is onderverdeeld in dag 1,dag 2 enz. Ik heb tijdens het lezen soms geglimlacht, maar aan het einde heb ik echt heel hard gehuild. Het leest vlot weg. Je moet wel van dit soort boeken houden, maar als dat zo is is het echt een aanrader!