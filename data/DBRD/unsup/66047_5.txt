Hilde Vandermeeren schreef tientallen kinder- en jeugdboeken vooraleer ze zich een aantal jaar geleden aan een eerste thriller waagde. Ondertussen staan er bij de fans al drie titels op de boekenplank en bereikt Hilde een steeds groter publiek.

Als alles duister wordt (2013)
De toeschouwers (2014)
Stille grond (2015)

‘Stille grond’ is een schot in de roos. Een perfect opgebouwd verhaal met de nodige spanning, geschreven in een mooi en vlot Nederlands. Nauwelijks of geen schrijf- of taalfouten, daar kunnen vele auteurs/redacteurs een voorbeeld aan nemen.

Waarover gaat het boek ? Dertig jaar geleden verdween Rosie Thompson, wat een enorme impact had op het leven van haar tweelingzusje Ruby en de rest van het gezin. Nadat een raadselachtige info is opgedoken, gaat zus Eve op onderzoek uit in een ultieme poging de verdwijningszaak op te lossen.

‘Stille grond’ is één van die boeken die je nog maar moeilijk aan de kant kunt leggen, eens je erin begonnen bent. Missie geslaagd, lijkt me. Vijf sterren.