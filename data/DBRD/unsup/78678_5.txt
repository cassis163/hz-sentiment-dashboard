Ik veronderstel dat ik heel 2016 heb uitgekeken naar het vervolg van Vuur & As, het spectaculaire debuut van de Amerikaanse auteur Sabaa Tahir. Het verwonderde me dan ook niet dat ik schreeuwend het pakketje met het vervolg erin openmaakte én de prachtige hardcover ontdekte. Man, wat was ik al op slap verliefd op dit boek. En dat alleen omdat de cover zo veelbelovend was.

Veel boeken lijden aan het Tweede Boek-syndroom, dit boek had er helemaal geen last van. Maar dan ook niet. Ik was helemaal in de ban van dit boek. Het is dus niet echt slim om dit boek te lezen tijdens je examens wanneer je niet heel veel tijd hebt, maar het was het helemaal waard. Ik verslond dit boek, want de schrijfstijl van Sabaa Tahir is meer dan verslavend. Het boek las zo vlot dat ik echt heel ongelukkig was dat ik soms mijn leestijd moest onderbreken voor leertijd.

De schrijfstijl was op zijn best en in het begin werd ik weer meteen in het verhaal het katapulteert. En dat maakte me ontzettend blij. Na Zwaard van Glas dat heel wat pagina’s nodig had om in gang te komen, had Een fakkel tegen het duister dat helemaal niet. In een mum van tijd, zat ik in het boek en werd ik helemaal meegezogen in het verhaal van Laia en Elias.

Laia en Elias zijn de geweldigste personages en dan echt. Ze zijn geweldig én het meervoudig vertelperspectief zorgde er nog meer voor dat ik van ze ging houden. Ze zijn ontzettend sterke personages naar wie ik echt ben beginnen opkijken. Maar ook het feit dat ik nu ook een kijk kon nemen in het leven van de nieuwe Bloedklauwier, Helene, was helemaal geweldig. Ze was al van boek 1 mijn favoriet, dus de hoofstukken met haar in de hoofdrol werden in Een Fakkel Tegen Het Duister mijn ultieme favoriet.

Een Fakkel tegen het Duister heeft naast die overweldigende schrijfstijl, sterke personages nog een troef achterhanden. Het verhaal was net zo goed als al de rest. Zwartraafje vroeg mij onlangs wat ik het belangrijkste vond aan een boek, de schrijfstijl, personages of het verhaal. Ik moet zeggen dat ik ze alle drie even belangrijk vind! En hier in dit boek, was ik helemaal overweldigd door de combinatie van de drie.

Dit boek is wreed (met een grote letter W) omdat het me dingen laat voelen die ik liever niet voel. Dit boek is overweldigend (met een grote letter O) omdat ik helemaal niet weet hoe ik met die gevoelens moet omgaan. Dit boek is het beste Tweede Boek van 2016, omdat het mij een hangover heeft bezorgd die wel nog een jaartje zal duren totdat het andere boek uitkomt.

Deze serie is echt een serie die ik van harte aanraad aan fantasyliefhebbers! Als ik een boekenverkoper zou zijn dan zou ik je meteen deze serie aanraden. (Haha, en ik lach daar echt niet mee!) Koop dit boek of het eerste boek! Ik zweer het je, je zult er nooit spijt van hebben. Dit is de ultieme ervaring voor een boekenliefhebber. (Sabaa Tahir, wat doe je toch met ons…)