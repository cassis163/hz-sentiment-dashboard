Nadat ik vorig jaar W.O.L.F. heb gelezen ben ik nieuwsgierig naar de andere thrillers van Boris Dittrich. W.O.L.F. vond ik namelijk verrassend goed en kreeg 5 sterren van mij.
Kon deze eerste thriller mij ook plezieren?
Ja, maar niet zoals het eerder genoemde boek. Ik denk dat je, om dit boek te kunnen waarderen, geÃ¯nteresseerd moet zijn in de politiek. Anders zou het wel eens te saai en te droog kunnen zijn.
Er worden veel details over het reilen en zeilen in politiek Den Haag gegeven. Al dan niet op waarheid berustend. Maar als ik het zo lees is het een wespennest waar je maar beter verre van kan blijven.
Het verhaal is spannend. En al is ruim voor het einde bekend wie de dader is, dat doet verder niets af aan de spanning. De zoektocht naar de dader, maar ook de opbouw naar het einde, de laatste daad van de dader, zijn spannend en lieten mij soms op het puntje van mijn stoel belanden.
Ook stelt Dittrich, zijdelings, nog de nasleep van de val van Srebenica aan de kaak. Waardoor het boek een maatschappelijk betrokken tintje krijgt.
Al met al een prettig en interessant boek om te lezen, maar na W.O.L.F. een kleine teleurstelling.
3,5 sterren