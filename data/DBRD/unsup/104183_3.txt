‘Strafexpeditie’ van Craig Zahler is een zwartgallig en rauw boek over het werk van politiemannen. Het is koud in Arizona waar Jules Bettinger naar overgeplaatst wordt. En de kilte blijft, de doden en verminkingen vliegen je om de oren. Het ene lijk is nog niet gevonden of een ander staat al weer voor de deur. Er wordt niet zachtzinnig omgegaan met mensen en het taalgebruik is grof.

‘Strafexpeditie’ is verdeeld in korte hoofdstukken en elk hoofdstuk heeft een titel De schrijfstijl van Craig Zahler gemakkelijk leesbaar, alleen hapert je oog wel eens bij het gebruik van uitdrukkingen waardoor het lijkt of er twee door elkaar zijn gehaald. Het brute geweld is niet altijd prettig om te lezen.

‘Strafexpeditie’ is geen superspannende thriller, waar je op het puntje van je stoel zit. Het is een boek dat de werkelijkheid beschrijft en het is zoals het is, Craig Zahler maakt het niet mooier. ‘Strafexpeditie’ laat onbedoeld zijn dat het prettig is om in Nederland te wonen en dat onze maatschappij nog niet zo slecht is.