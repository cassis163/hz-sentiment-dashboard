Een sterk debuut van deze schrijver. Wie van psychologische thrillers houdt zou dit boek zeker aanspreken. Zoals op de achterflap te lezen is "trigger is een ijzersterke psychologische thriller waarin angst, geweld en paranoia de lezer meevoeren naar een schokkende ontknoping". Zo is het maar net, al vond ik het af en toe wel een beetje ongeloofwaardig.
Psycholoog Ellen Roth wordt gevraagd om een ernstig en getraumatiseerde patiënt te bezoeken. De patiënt is doodsbang en smeekt om bescherming voor de zwarte man. Ellen neemt de patiënt onder behandeling, maar na een paar dagen is de patiënt spoorloos verdwenen. Op de afdeling van Ellen is alleen niemand die van de patiënt afwist. Als Ellen dan op haar geheime nummer wordt gebeld, en een mannenstem vraagt haar of zij ook bang is voor de zwarte man, dan is dat het begin van een kat-en-muisspel, met als inzet het leven van de onbekende vrouw.