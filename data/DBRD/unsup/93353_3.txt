Ik nam dit boek mee uit De Slegte op basis van de titel en de schrijfster Sue Townsend. Toen ik nog veel jonger was, las ik met heel veel smaak haar "Secret Diary of Adrian Mole", dus in dit boek had ik meteen ook heel veel zin.
Het uitgangspunt: Eva is een moeder van een tweeling die net het huis uit zijn om te studeren. Ze beslist om het huishouden (en de rest van het dagelijks leven) te laten voor wat het is, gewoon door te weigeren uit bed te komen. Dat iemand anders het maar oplost, dat iemand anders maar managed en stress krijgt van al het kerstgedoe. Eva denkt heel erg na over haar overspelige echtgenoot die niet weet hoe de wasmachine werkt en over haar verwende, uiterst gemene superintelligente kinderen. Ze leert allerlei nieuwe mensen kennen, al dan niet gewild, en gewoon vanuit haar bed.
Er waren grappige stukken bij, maar minder grappig of extreem dan wat ik mij had voorgesteld. Daarom een 3 op 5 voor mij.