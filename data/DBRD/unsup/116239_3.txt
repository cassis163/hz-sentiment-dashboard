De historicus H.W. Brands beschrijft in zijn biografie van president Ronald Reagan de ontwikkeling van een eenvoudige plattelands jongen die als radiosportverslaggever verslag doet van wedstrijden waarbij hij niet aanwezig is, verkooppraatjes houdt voor het grote bedrijf General Electric, filmacteur wordt en als vakbondsman namens de filmacteurs belangstelling krijgt voor de politiek.
De auteur beschrijft uitvoerig de verschillende politieke vraagstukken waarmee Reagan eerst als gouverneur van Californie en later als president geconfronteerd wordt. Dat doet hij door te citeren uit redevoeringen, televisiepresentaties en verslagen van besprekingen. Het beeld dat daarbij naar voren komt is dat van een acteur die ook als president een rol speelt en op een zeer voortreffelijke manier de denkbeelden van zijn adviseurs weet te presenteren zonder een eigen standpunt te hebben.
Het boek is zeer actueel. De politieke vraagstukken die toen speelden zijn ook nu weer aan de orde in de huidige verkiezingsstrijd. Donald Trump vertoont gelijkenis met Ronald Reagan.
Bij ons werd Reagan als B-acteur afgeschilderd welke het tot president schopte en als marjonet gezien werd die door andere geschreven teksten voorlas en af en toe met blunders in het nieuws kwam. Dit is een dikke biografie welke vanuit Amerikaans beeld geschreven is en je meer achtergrond informatie verschaft vanuit toespraken en interviews en dagboek. Het boek leest vlot, echter heikele punten als rassenrellen en de rol die Reagan speelde in Afganistan komen nauwelijks of niet uitgediept aan bod. Veel onderwerpen die in Europa voer voor stevige discussie en keuzes maken zijn worden in Amerika weggemoffeld of niet besproken met visies van meerder kanten.