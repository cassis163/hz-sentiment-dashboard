Vanuit het niets verschijnt er een vreemd nieuw gebouw in Kraaidorp. Quinten denkt dat het iets te maken heeft, met de nogal vreemde heftige storm van de afgelopen nacht. Het gebouw is de Duistere school, een internaat (of gevangenis) voor alle kinderen in het dorp. De dorpsbewoners lijken het allemaal heel normaal te vinden. Quinten is de enige die het niet vertrouwd. Op de school zelf gebeuren vreemde dingen, zijn vrienden kijken er niet van op en lijken niet meer zichzelf te zijn. De kinderen verdwijnen omstebeurt en Quinten besluit om uit te zoeken, wat er nu aan de hand is.Een spannend verhaal over goed en kwaad. Mensen met kwade bedoelingen en een dosis magie. De school voelt ook echt duister aan. De sfeer die de auteur schept is beeldend. Je ziet de donkere gangen, ruimtes en personages zo voor je.Het leest echt vlot, je vliegt er doorheen. Het einde is verrassend en zet je aan het denken. Ik hou daarvan, dat je een boek dichtslaat en het je niet meer loslaat. Deze blijft je bij, om verschillende redenen.Een verhaal over vriendschap, verleden, heden, vertrouwen, familie, magie, het kwaad en (andere)duistere dingen. Een echte vlotte pageturner, die je niet weg kunt leggen. Met het bovennatuurlijke tintje, dat je wel vaker ziet in de verhalen van deze auteur. Dit alles tezamen maakt het fantasy en horrorâ€¦.. en ook nog eens geweldig avontuurlijk.De vormgeving is ook super mooi. De kraaien, de school en boomtakken op de achtergrond ( of aan het begin van de hoofdstukken) van de tekst zijn zeker origineel. De cover is gewoon prachtig en lijkt zo te zijn weggelopen uit het boek.Ik geef het boek 5*****