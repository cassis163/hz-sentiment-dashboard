Het thema geheugenverlies is altijd een dankbaar gegeven voor een thriller. Watson weet dit goed neer te zetten en na 26 blz. start het spannende plot. Langzaam maar zeker begint de zoektocht naar de waarheid, die naar mijn mening niet overal boeit. Door het beperkte aantal personages in 'Voor ik ga slapen' is de ontknoping niet al te verrassend. Ik voelde hem i.i.g. mijlenver aankomen! Toch bleef ik lezen, in de hoop op die laatste wending. Jammer dat die niet kwam. Vandaar voor het debuut van Watson een welgemeende REDELIJK.