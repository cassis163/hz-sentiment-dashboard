De laatste magiër van Lisa Maxwell is het eerste deel van een YA serie en wat een goed begin!

In New York leven de Mageus, mensen met magie, in het geheim, omdat magie beschouwd wordt als gevaarlijk. Als ze de stad proberen te verlaten, verliezen ze hun magie en soms ook hun leven. De Orde houdt alles in de gaten en treden hard op.
Esta is een dievegge, maar kan ook ongezien door de tijd reizen. Als ze tijdens een van deze reizen een fout maakt, verandert haar toekomst en moet ze proberen deze fout weer te herstellen. Ze moet op zoek naar Het Boek, waarin alle geheimen over de magie zou staan vermeld en dat alles kan veranderen.

Het is een behoorlijk dik boek, maar het had van mij nog wel meer bladzijden kunnen hebben.
In het begin is het even wennen, omdat hier de verschillende tijden en personen worden voorgesteld, maar dat duurt maar even.
Door het zien van het verhaal door verschillende karakters en tijden blijft het ontzettend boeiend en spannend. De schrijfstijl is echt heerlijk!
Constant zijn er plotwisselingen, waardoor het nog leuker wordt. Aan het eind van het boek zijn er wel twee plotwisselingen, die echt als een volslagen verrassing kwamen. Heel goed gedaan door deze schrijfster, geweldig.
Het verhaal zit heel goed in elkaar. De tijden komen heel geloofwaardig over en de karakters spatten van de pagina’s.

Dit boek kan ik echt van harte aanbevelen. Het is spannend, mysterieus, vol drama en magie, heel goed verteld en echt heel boeiend. Ik kan niet wachten op deel 2!