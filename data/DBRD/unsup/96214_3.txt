Over het christendom en zijn “bloedige” geschiedenis worden er zoveel wilde verhalen verteld, dat de meeste mensen niet meer weten wat ze moeten geloven. Dat de geschiedenis van de kerk een stuk minder bloedig is, en dat veel van de bloederigheid te danken is aan de leek in het land zelf, wordt vaak, waarschijnlijk uit verkoopsredenen achterwege gelaten. Dat doet dit boek niet.

De geschiedenis erin verhaald is uiteraard deze van de tijd van de Franken dat is van rond 550 tot 850, toch wil het van het begin duidelijk maken dat het een correcte weergave van de feiten zoals ze nu bezien worden wilt geven.

Ik heb al verteld dat ik een hekel heb aan al te kleine letters. Dit is in dit boek niet anders. Ik heb dan liever honderd pagina’s meer zodat mijn arme ogen het rustig aan kunnen doen. Maar het verhaal wordt op een mooie wijze verwoord. De hoofdstukken zijn net niet te lang en worden op gepaste tijdstippen met tussenhoofdstukken onderbroken. Het weergegevene leest heel vlot en moedigt aan om steeds verder te lezen.

Een degelijk werk over de relatie van de Franken met de christenen.