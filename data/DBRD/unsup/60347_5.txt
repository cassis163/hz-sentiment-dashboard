Een fantasy klassieker over de dwerg Tungdil en de strijd om het Veilige Land. Tungdil - ongewild aangewezen als mogelijk opvolger van de grootvorst Gundrabur - start zijn avontuur om mens en elf te redden van hun ondergang.
Dit boek stond al heel lang op mijn 'to read' lijst, maar het was er nog nooit van gekomen. Ik ben er aan begonnen en ik heb er absoluut geen spijt van! In het begin is het even wennen aan de namen en de setting, maar dan loopt het boek ook als een trein. Het is spannend, veel wendingen, veel actie en spektakel. Ik vond het niet voorspelbaar, hoewel er natuurlijk momenten zijn dat je denkt dat het allemaal wel heel toevallig is.
Ik vond het boek een stuk toegankelijker dan 'Lord of the Rings'. Het is makkelijk geschreven. Voor mij is dit een echte aanrader! Ik zal de andere delen dan ook zeker gaan lezen.