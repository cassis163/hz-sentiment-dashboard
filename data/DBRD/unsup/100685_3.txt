Het draait in dit verhaal om Léon en Hanna, zijn nichtje.
Ze zit op de opleiding Criminologie.
Léon is een inspecteur van politie en is tijdelijk geschorst, vanwege een schietincident.

Dan vinden ze een dode journalist in het park, met lichamelijke kenmerken. Ook is er een zelfmoordaanslag op de Dam. Wat hebben deze zaken met elkaar te maken?
Léon, die het niet kan laten om toch zijn neus in de zaak te steken, vindt in Hanna een hele hulp. Zij bijt zich net zo vast in de moeilijke zaak als Léon.

Het begin van het boek is wat warrig, het duurt even voordat je de personen en hun werkwijze kent.
Spannend is het dan nog niet echt, al komt er beetje bij beetje wat info vrij. Afgewisseld door het relaas van iemand, die in een witte kamer zit.

Pas rond de laatste 100 blz. wordt het spannend en komen Léon, Hanna en de recherche dichterbij de waarheid.