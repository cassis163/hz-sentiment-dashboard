Ik vind het heerlijk om deze serie te herlezen en dat komt voornamelijk door de fenomenale schrijfstijl van Kiera Cass. De boeken zijn onmogelijk weg te leggen en slepen je helemaal mee in het verhaal van America Singer.

Eerlijk gezegd vind ik The Elite wel wat minder dan haar voorganger, vooral door het getwijfel van America. Dit personage kan me heel snel irriteren en ik vind dat ze wat vaker na moet denken, voordat ze haar kop in de wind gooit. Maar tegelijkertijd kan ik haar situatie ook wel enigszins begrijpen, want het lijkt me inderdaad heel moeilijk om de man waar jij van houdt (of in ieder geval verliefd op bent) openlijk te zien flirten/daten/zoenen met anderen.. Maarja, dan moet ze ook maar niet zoveel twijfelen ;) Team Maxon all the way!

Ik zie The Elite voornamelijk als een romantisch verhaal; de andere verhaallijnen (bijvoorbeeld over de rebellen) zijn maar matig uitgewerkt en ook op het gebied van world building ontbreken er veel details. Maar ondanks dat kan ik er toch enorm van genieten.. Deze serie vormt voor mij een voorbeeld van een wat lichtere, misschien meer toegankelijke, vorm van dystopia waarin romantiek centraal staat. Heerlijk voor tussendoor of voor de dystopia-beginneling ;)

Deze recensie verscheen ook op Oog op de Toekomst.