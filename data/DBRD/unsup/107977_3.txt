1964, een lijk in een meer in Berlijn. Het begin van een spannende thriller verwacht je.
SS-Sturmbannf√ºhrer en rechercheur Xavier March onderzoekt de zaak. Wacht even SS, dat is uit de tijd van de tweede wereldoorlog, wat loopt die daarin 1964 te doen?
Inderdaad, het boek gaat uit van het gegeven dat Duitsland de tweede wereldoorlog gewonnen heeft en een heel groot rijk, bijna zo groot als Europa en Rusland bezet en bezit. Adolf Hitler leeft nog, sterker nog, enkele dagen na de vondst van het lijk wordt hij 75.
Het lijk is niet zomaar een gewone burger, nee het is ook iemand die tot de SS hoorde. De man maakte deel uit van een groep mensen die een geheim hadden.
March wil uitzoeken wat dat geheim is en moet daarvoor samenwerken met een Amerikaanse journaliste. Die is dan weer in Berlijn omdat Kennedy, vader van JFK, een bezoek wil brengen aan Berlijn. Het lijkt me dat de Amerikanen de Duitse zaak genegen zijn en niet veel problemen hebben met de dominantie van Hitler.
Zoals in ieder boek waar de tweede wereld in voorkomt, kan je niet om de jodenvervolging heen.

De burgers in dit verenigde Duitsland leven in angst, de SS en Gestapo zijn alom aanwezig, mensen worden om het minste aangegeven. Het lijkt er in dit boek ook op alsof niemand weet heeft van de jodenvervolging, de deportaties. Hoe dat zo verborgen is kunnen blijven ten opzichte van de rest van de wereld vind ik wel vreemd.

De setting van Hitler en zijn rijk in 1964 maakt dit toch een ander boek dan een gewoon spannend moordonderzoek. Er zit een extra laag in want wat als het inderdaad zo gelopen zou zijn?