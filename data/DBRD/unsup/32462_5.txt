De buitenstaander, het is toch weer een meesterlijk verhaal.
Tijdens een honkbalwedstrijd van het schoolteam, wordt de coach, Terry Maitland, opgepakt voor de moord op Frank Peterson, een 11 jarige jongen die verkracht en vermoord is gevonden in het bos.
Aan de hand van getuigeverklaringen kom je er achter dat alle getuigen wijzen naar 1 persoon: Terry Maitland.
Echter blijkt hij op het moment van de moord op een andere locatie te zijn. Het blijkt een waterdicht alibi te zijn.

Hoe kan het zijn dat Terry Maitland op 2 plaatsen tegelijk is? Een onderzoeksteam gaat uitzoeken wat hier aan de hand is. Stephen King zorgt ervoor dat je wilt blijven lezen. Met zijn schrijfstijl lijkt het net of je aanwezig bent in het verhaal en dat je betrokken bent bij het onderzoek.
Je leert de personages kennen, leeft met ze mee en wordt meegesleurd in de voortgang van het onderzoek.

Ook in dit boek krijgt Stephen King het voor elkaar dat het onmogelijke en onverklaarbare toch logisch en verklaarbaar wordt.

Een spannend verhaal van begin tot eind.