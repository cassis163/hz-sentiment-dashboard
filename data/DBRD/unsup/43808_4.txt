In het boek De Krijtman volgen we Eddie en zijn vriendengroep. In 1986 volgen de vrienden een spoor van getekende krijtmannetjes en stuiten zo op het in stukken gehakte lijk van een meisje. Tegelijkertijd staat het dorpje ook op stelten door andere ingrijpende gebeurtenissen. Exact 30 jaar later krijgen ze allen anonieme brieven met een krijtmannetje erop. Blijken deze zaken toch meer met elkaar te maken te hebben dan gedacht?

Al voordat het boek officieel uit kwam, werd het al meteen bestempeld als de thrillersensatie van 2018. En ik begrijp volkomen waarom. Soms heb je van die boeken die tijdens het lezen als een film voor je ziet. Dit is zoâ€™n boek. Hij is merkwaardig beeldend geschreven en ik denk dat de verfilming dan ook niet lang op zich zal laten wachten. Het boek heeft in de verte wel wat weg van het bekende boek van Stephen King: It. Andere gebeurtenissen, maar toch ook overeenkomende lijnen. Persoonlijk vind ik dit boek veel fijner lezen dan de boeken van Stephen King. De Schrijfstijl is door het hele boek heen boeiend, niet altijd enorm spannend, maar wel pakkend. De schrijver dropt in het verhaal meerdere hints, die toch telkens weer een beetje anders uitpakken dan gedacht. Ik vond het een heerlijk boek om te lezen. Ook echt een boek ook voor filmliefhebbers, vanwege de manier waarop je het boek voor je ziet.