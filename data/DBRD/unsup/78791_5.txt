Ik weet het, je kan een boek niet meer dan 5 sterren geven, maar deze is voor mij echt meer waard. De stijl, de opbouw, het verhaal, alles maakt van dit boek het beste wat ik de laatste jaren heb gelezen, en dat zijn er heel wat.
Ik had dit boek samen met een drietal andere van Roslund en Hellstrom gekocht en ondanks dat ik "kluis 21" en "Het meisje onder de straat" heel goed vond, was deze toch blijven liggen. Ik had ondertussen andere schrijvers ontdekt zoals Heller, McBride en andere Lackbergs.
Maar nu heb ik er me toch toe aangezet het te lezen en ik kon het niet meer loslaten.
"De uitlevering" leest als een pageturner. Het is absoluut geen whodunit is, eerder een een whathappened, en dat maakt het boek zo uniek. Je wil absoluut weten hoe het afloopt, je kan je niet indenken dat dit niet goed zou aflopen en toch...
Het is ook een fameuze aanklacht tegen de doodstraf, tegen politiek gelobby en tegen haat.
Het einde haalt je dan nog helemaal omver, zo onverwachts en goed, ik kon amper nog ademen toen ik de laatste pagina las en het boek weglegde.
Een goede raad, lees dit boek, volhard en lees het vooral met een goede ingesteldheid, dan wordt het een wondermooi verhaal dat je lang zal bijblijven.
Ik heb het al beloofd aan een pak vrienden lezers en ben zeker dat we er nog lang zullen over kunnen napraten in ons clubje.
Proficiat Roslund en Hellstrom.