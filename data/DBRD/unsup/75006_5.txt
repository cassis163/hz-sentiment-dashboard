Huber is wat mij betreft uitstekend geslaagd in zijn weergave waarom zoveel gewone Duitse burgers zelfmoord pleegden toen het Russische Rode Leger in het voorjaar van 1945 Duitsland binnenviel en uiteindelijk Berlijn veroverde. Huber neemt de stad Demmin, waar veel mensen zich van het leven beroofden, als uitgangspunt. Indringende getuigenverhalen (van o.a. de verkrachtingen van vrouwen door Sovjet-soldaten) geven een beeld van de gebeurtenissen. Vervolgens plaatst de auteur de zelfmoordgolf van april-mei 1945 in een breed maatschappelijk en historisch perspectief.