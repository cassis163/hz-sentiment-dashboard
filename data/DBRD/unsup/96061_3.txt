De titel past perfect bij het boek, het is inderdaad een donker (zwart) verhaal. Vanaf het begin had ik een slecht gevoel over dit boek en het klopt helemaal nu ik hem uit heb. Ik moet zeggen dat ik er heel moeilijk in kwam, het hoofdpersonage vond ik totaal niet sympathiek, een corrupte politieman die verslaafd is aan pijnstillers, uppers, downers en alcohol, vier vriendinnen/vrouwen heeft versleten en evenzoveel kinderen heeft die hij ernstig verwaarloost. Maarrrrr...het verhaal zit wel heel goed in elkaar en op de een of andere manier werd ik op een bepaald moment toch het verhaal ingetrokken. Ik weet echter niet of ik zo snel weer een boek van deze schrijver zal pakken, dit was de eerste die ik van Ellory heb gelezen, misschien met de verkeerde begonnen?