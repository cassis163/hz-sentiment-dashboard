Het is dag van het schapenfeest. Ayoub (11 jaar) moet zijn vader helpen om op een traditionele manier een schaap te slachten. Ayoub doet er alles aan om niet mee te gaan, zich ziek wanen, verstoppen, weddenschappen afsluiten met zijn zussen. Want Ayoub lust geen schaap. In het boek stappen we in de wereld van een Islamitische familie, met een vader en moeder die zich vasthouden aan hun waardes, en geloof. Daar tegen over hebben we Ayoub, Ayoub die hier groot is gebracht en meer en meer vervlaamst is. Die de wereld rond zich anders ziet dan zijn ouders en toch zijn weg moet zoeken of zullen we het een tussenweg noemen. Voor Ayoub is het misschien makkelijker om in een fantasiewereld te leven, en daar wordt de lezer in meegetrokken. Een wereld over schapen die kunnen praten, kakkerlakken die je aanvallen. Het boek is zeer humoristisch en ontspannend voor te lezen. Wel korte zinnen, en zeker geen moeilijke woorden, zou kunnen aanbevolen worden in het secundair onderwijs (15-18 jaar).
Je krijgt hier zeker een beeld, hoe moeilijk het voor Ayoub is, of hoe moeilijk het te aanvaarden is voor de ouders, familie of buren. Ja echt een aanrader om het "even" te begrijpen.