"Ze zat een beetje gebogen, met haar handen in haar schoot, alsof de ernst van het verhaal een gewicht op haar schouders had gelegd." ~ p167.

Neeeeeee snotverdrie... niet zo eindigen!??? Nu moet ik weer wachten en ik HAAT wachten.  Ik wil gewoon verder lezen, het liefst in 1 ruk tot het aller-, allerlaatste deel. Zucht...

"Het betekend wel dat jullie alles achter moeten laten en als er ooit sprake is van een terugkeer, is jullie wereld drastisch veranderd." ~ p176.

De vervloekte orakelsteen is het derde boek van Boeken van Terra Fabula, en het eerste boek van de nieuwe tweeluik. Martha en William zijn met hun ouders weer terug in London, waar ze met hun Magicae het huis regelmatig op stelten zetten (nog net niet letterlijk). Tijdens de opening van een wel heel bijzondere tentoonstelling van hun vader in het Britse Museum neemt ploteling alles een andere wending wanneer er een item wordt gestolen. Hun wereld komt wederom op zijn kop te staan, en ze moeten London ontvluchten! Maar waar naar toe? En wat is er eigen precies gestolen? En nog belangrijker: door wie?
Het lezen van de boeken van Peter van Roermund is altijd een feestje, die begint bij een geweldig voorwoord, billenblootnoten, rondvliegende spreuken op de pagina's en niet te vergeten een heus lidmaatschappasje voor leuke extra's en een geheimhoudingscontract. Dit is wederom een boek om te beleven, en niet enkel te lezen. Peter van Roermund doet waar hij goed in is: je ontvoeren naar een land vol magie waarin niets te gek is en alles zo maar gebeuren. Over elk detail is nagedacht, elk personage heeft zijn eigen belangrijke rol, en tot in de schaduwen zie je het voor je. Het is bijna alsof het boek in je eigen fantasie tot leven komt, alsof het gedrukt is met magische inkt, waardoor het verhaal op je netvlies tor leven komt. Heerlijk!!!

"Ik heb medelijden met ze. Verlost van het leven, maar gevangen in de dood." ~ p186.

Dit zijn de boeken die je kan blijven lezen, ongeacht je leeftijd. Super spannend, meeslepend en een groot avontuur. Echt ik kan er geen genoeg van krijgen!!! De schrijfkunsten van Peter hebben echt een bijzonder plaatsje in mijn hart, dit zijn de boeken waar je gewoon echt in wilt kruipen, elke keer weer.