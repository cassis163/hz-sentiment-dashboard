Volgens het opschrift van het boek, bevat Met hoofd en hart de liefdevolle ervaringen van een verpleegkundige, een autobiografisch boek dus van Christie Watson.
Maar het boek omvat zoveel meer: de geschiedenis van de verpleegkunde, de (zorgelijke) staat van de NHS, een handboek hoe een verpleegkundige het beste kan werken en een politiek manifest: welke keuzes worden er gemaakt en waar wil de politiek naar toe met de zorg in de toekomst.
Dit zijn zaken die ook in Nederland belangrijk zijn en ook veel vragen oproepen. In het boek worden de voorbeelden soms goed uitgediept, waardoor je als lezer inzicht krijg in het werk van de verpleegkundige en de vele keuzes die zij op een dag moeten maken. Ook de beperking van wat wij als mensen kunnen wordt mooi verwoord: " Met chirurgie zijn weerpatronen te veranderen, maar alleen de natuur kan het weer zelf veranderen".
Het is een leerzaam boek en bij vlagen ontroert het boek. Het boek krijgt van mij 3 sterren, omdat ik het gevoel heb dat de schrijfster geen keuze heeft kunnen maken tussen alle onderwerpen. Het boek verliest hierdoor aan kracht.