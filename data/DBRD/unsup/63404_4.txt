Tot mijn spijt is dit eerste boek van Lee Child niet het eerste boek dat ik van hem lees.
In willekeurige volgorde en ver uit elkaar liggende data heb ik nu zes boeken van hem gelezen met Jachtveld als laatste, dat ik enkele minuten geleden heb dicht geklapt.
En het mag gezegd, met dit verhaal heeft Child een stevige basis gelegd voor een waardevolle reeks verhalen met Jack Reacher in de hoofdrol.
Af en toe doet deze hoofdpersoon mij een beetje denken aan een oude TV-held, de vluchteling, ongeveer een zelfde persoonlijkheid zonder vaste woon- en verblijfplaats en zich altijd inzettend tegen het kwaad.
ChildÂ’s schrijfstijl was natuurlijk al eerder bij me bekend en blijft door dit boek ook onveranderd namelijk strak, verrassend, soms ietwat overdreven maar nooit saai of langdradig.
Ik heb me de afgelopen weken ingespannen om de volledige reeks van Lee Child te bemachtigen en dat is me gelukt. Dus is het niet verrassend als ik nu de ontbrekende boeken in de juiste volgorde ga lezen omdat ik Jack Reacher een boeiend personage vind en aan Lee Child inmiddels zoveel kwaliteiten toeken die me niet zullen teleurstellen in zijn andere verhalen. Dit boek verdient voor mij ruim vier sterren.