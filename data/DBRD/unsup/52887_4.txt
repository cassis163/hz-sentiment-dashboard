Een zeer bijzonder boek over Lucio, die te maken krijgt met “vriend Fritz”, zoals hij zijn moordenaar noemt. Wij, gewone mensen, noemen het een tumor of kanker.
Lucio heeft nog 100 dagen te leven. In deze 100 dagen stop hij met werken en schrijft hij op wat hij nog allemaal wil doen. Het blijft een zeer luchtige roman, door de ontspannende schrijfstijl van de auteur. Een zeer plezierige roman om te lezen, ondanks het heftige thema. Ook het leven in Italië, de band met zijn schoonfamilie, de prachtige Italiaanse omgeving, de heerlijke gerechten worden zeer boeiend omschreven. Een heel leuk en ontspannend vakantieboek!