Het is ongelooflijk dat Jolande Withuis in dezelfde tijd en in dezelfde wereld opgroeide als ik. Natuurlijk wist ik van het bestaan van de Koude Oorlog, maar die speelde zich toch ver van mijn wereld af. Je vraagt je af waar de regering in die tijd zo bang voor was dat ze zoveel tijd investeerden om CPN-leden te bespioneren en hele dossiers aan te leggen en ze uit te sluiten van allerlei ambten. Het boek is zeer leesbaar. Het vertelt over de wereld waarin de schrijfster opgroeide, een wereld waar het individu niet telt en kleinburgerlijkheid wordt verafschuwd. Menselijke gevoelens worden gezien als zwakheden. Ik denk dat ook na het schrijven van dit boek Jolande haar vader niet veel beter heeft leren kennen. Hij zal altijd wel een raadsel voor haar blijven.