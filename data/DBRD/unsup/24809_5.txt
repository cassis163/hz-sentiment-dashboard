In dit boek volg je Jaap. Hij is nog maar 17 jaar oud, als de Duitsers hem te werk te stellen. Hij komt niet in een van de gevaarlijke fabrieken terecht, maar hij krijgt een opleiding tot motorordonnans. Hij ziet meerdere kanten van de oorlog. Hij maakt vrienden voor het leven. Ook komt hij goede duitsers tegen en slechte. Mensen zijn tot vreselijke dingen instaat, om te overleven. Toch zijn er ook veel mensen die het beste met hem en zijn vrienden voor hebben. Want zij zagen er wel uit als Duitsers. Maar al snel had de bevolking door dat zij ook gedwongen werden om voor de Duitse bezetters te werken. Jaap ziet wat haat en wraak kan aanrichten.

Dit verhaal wordt zo persoonlijk op papier gezet, dat het je wel moet ontroeren. De vrijheid die Jaap voelt op zijn motorfiets, komt ook heel goed over. Terwijl de oorlog voortgezet werd, voelde deze jongen zich vrij als hij een stuk kon rijden. Toch kwamen de gevaren van de oorlog steeds dichterbij. Je gaat door dit verhaal toch weer anders kijken naar de tweede wereldoorlog. Maar ook naar de geallieerden. Aan beide kanten van deze oorlog, vochten verschrikkelijke mensen. Bij de Duitsers was dat vooral de SS. Bij de geallieerden zaten er ook rotte appels tussen. Er zijn dingen gedaan, die het daglicht niet konden verdragen. Een oorlog brengt het slechtste in mensen naar boven. Maar ook het goede. Heel aangrijpend en persoonlijk boek.

Jaap heeft heimwee en hoopt dat het thuis goed gaat. Zo nu en dan, zie je door de ogen van zijn bezorgde ouders. Ze vrezen voor het leven, van meerdere kinderen. Een aantal van hun zoons, werken ook voor de Duitsers.

Een oorlog heeft altijd meerdere kanten. Wat zou jij doen om te overleven? Dit verhaal zet je echt aan het denken. Mijn opa was ook te werk gesteld in Duitsland. Hij wou er nóóit veel over vertellen. Maar bleef zeggen, dat er ook goede dingen waren voortgekomen door de oorlog. Ondanks alle pijn en verdriet. En dat er ook goede Duitsers waren, heeft hij me vaak verteld, toen ik ze allemaal over een kam scheerde… Daarom is het net alsof Jaap mijn opa is. Hij voelt heel dichtbij en doet me aan hem denken!

Daarom krijgt dit boek 5***** van mij.