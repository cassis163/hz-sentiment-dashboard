Dit is een vlot geschreven verhaal over een meisje dat tijdens een dronken bij op vakantie in groepssex terecht komt. Dit wordt gefilmd en op internet gezet, en vervolgens staat het leven van haar en haar familie op zijn kop. Een actueel onderwerp, waar je je als ouder van pubers wel eens zorgen om kan maken.
Jammer vind ik dat het verhaal er nog een asntal problemen bijhaalt: het gaat hier om een geaddopteerd meisje die een moeizame relatie heeft met haar zus en bovendien toch ook wel aardig met zichzelf in de knoop zit. Bovendien overlijd ook nog eens haar vader. En gaat ze vrij spontaan op zoek naar haar biologische moeder, die ze ook nog vindt. Terwijl ondertussen haar moeder bezig is met een (nogal ongeloofwaardige) wraakactie op de man die het filmpje gemaakt heeft.
Het was mij allemaal een beetje te veel. Alleen het onderwerp van wat de gevolgen zijn van het op internet plaatsen van sexfilmpjes lijkt mij voldoende om een goed boek over te kunnen schrijven. Nu worden er zoveel dingen bijgehaald dat het voor mij uiteindelijk ongeloofwaardig wordt.
Maar Helen Fitzgerald kan wel schrijven, want ik heb het boek in een ruk uitgelezen. Ik zal zeker nog eens een boek van haar proberen.