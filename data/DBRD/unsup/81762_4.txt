Schrijfster Andy Shepherd, is van oorsprong lerares Engels. Ze gooide het roer om en besloot dat ze boeken wilde gaan schrijven. Het resultaat is De jongen die draken kweekte, het eerste deel van een trilogie.

Thomas is een bijzondere jongen. Hij heeft problemen gehad met zijn hart. Doordat zijn opa veel zorg voor zijn rekening heeft genomen, is een bijzondere band ontstaan. Wanneer opa een moestuin aan gaat leggen, helpt Thomas natuurlijk mee. In de moestuin vinden ze een bijzondere boom, een drakenfruitboom. Maar wie had dat gedacht, wanneer Thomas het fruit van de boom meeneemt naar huis komt er een draak uit.

Tussen Fikkie en Thomas ontstaat een bijzondere band. Maar het is niet altijd makkelijk, met een draak in de zak van je trui. Het zorgt ervoor dat Thomas zich soms wat raar gedraagt. Uiteindelijk kan hij niet anders dan het aan zijn vrienden vertellen. Die willen natuurlijk niets liever dan een eigen draak. Ze gaan kamperen bij opa in de tuin, in de hoop de draken te krijgen. Dit wordt een kampeer-trip om nooit te vergeten...

Een prachtig, humoristisch boek met een heerlijke schrijfstijl voor kinderen vanaf 7 jaar. Het boek is een absolute aanrader. Het boek is uitermate geschikt als leesboek voor kinderen zelf, daarnaast is het een heerlijk voorleesboek wat uitnodigt om samen van een heerlijk avontuur te genieten. Het boek is voor volwassenen minstens net zo leuk!

De tekeningen van illustrator Sara Ogilvie zijn een geweldige aanvulling. Ze maken het verhaal af en geven een extra dimensie aan de toch al zo beeldend beschreven gebeurtenissen in het leven van Thomas en Fikkie.

Een boek dat je absoluut niet wilt missen! En voor de liefhebbers, jullie hoeven niet lang te wachten. De Engelstalige deel 2 verschijnt in september, de Nederlandse vertaling daarvan kunnen we al in oktober verwachten. De Engelstalige deel 3 in aangekondigd voor begin 2019.

Kortom, een heerlijk avontuur. Een trilogie, waarvan je het eerste deel zeker niet wilt missen. Helemaal niet, wetend dat deel 2 er al zo snel aan komt!