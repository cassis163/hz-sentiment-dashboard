Willem Elsschot ten voeten uit, ...
De drie-eenheid De Ridder/Laarmans/Elsschot slaagt er andermaal in om de lezers te boeien. In dit geval is er een mysterieuze, nutteloze zoektocht van vier heren op zoek naar een meisje, doorheen het gure, natte Antwerpen.
Maar is die zoektocht wel zo nutteloos als ze oppervlakkig lijkt? Het is aan de lezer om die ogenschijnlijke oppervlakkigheid te doorbreken: het is als het doorbreken van de oppervlaktespanning van water, waardoor je dieper wegzakt in het verhaal dat Elsschot wil vertellen, ...
Zoals in al zijn boeken, zit er ook hier een grote portie auto-biografie in verscholen, ...
Schrijft Elsschot dan in raadsels? Voor wie blijft vastzitten in de oppervlaktespanning wel. De lezer moet zeer alert zijn gedurende het hele, overigens dunne boekje. Wat dat betreft is dat geen onoverkomelijke opdracht, ...
Laarmans ontmoet drie zwartjes die op zoek zijn naar Maria Van Dam. Hij wil eigenlijk onverwacht vroeg naar zijn kroost toe, maar hij wil ook de drie vreemdelingen niet teleurstellen in hun esplanade door een vreemde stad.
Maria blijkt echter veel te hebben van een geest, want ze is ondanks allerlei pogingen onvindbaar.
Het eindpunt in het Carlton zorgt bij een natje voor gesprekken over godsdienst, politiek en maatschappelijk gebonden thema’s.
Het is niet moeilijk om voortdurend de link te leggen tussen de Drie Koningen uit het Oosten op zoek naar Maria. Één vergelijkingspunt gaat niet op: Laarmans&Co vinden Maria niet, ...
In de gekende stijl van Elsschot vinden we voortdurend schitterende vergelijkingen terug. Verwijzingen naar het standpunt van De Ridder tegenover de instelling ‘ Kerk ‘ zijn legio.
Ook vergelijkingen met scheepvaarttermen en legertoestanden komen zoals vaak weer aan bod.
En dan zijn er ook nog de verwijzingen naar een ‘ nakende ‘ oorlog. En daar komt de ‘ plagende ‘ Elsschot weer aan bod, ... een meester in het op het verkeerde been zetten van zijn lezers, ....
Voor elke liefhebber van Nederlandstalige literatuur is dit een boek dat moet Geleen zijn: een must!