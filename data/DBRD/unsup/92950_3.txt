Het boek springt van het heden naar verleden en laat op die manier de lezer kennis maken met de jonge Tobias Heller, toen nog Jeu Crutzen genoemd. Door heden en verleden door elkaar te weven krijg je als lezer een mooi beeld hoe de kleine, onzekere en stotterende Jeu de kansen neemt die hem geboden worden om te komen tot waar hij nu staat!
Met een drinkende vader, die hele losse handjes heeft, weet Jeu hem staande te houden in de kolonie waar hij samen met zijn ouders woont. Als hij de kans krijgt om bij een pleeggezin te gaan wonen en daar zijn studie af te maken, krijgt hij een andere kijk op het leven en wat er mogelijk is. Door de zorgzame pleegouders worden hem kansen aangereikt die hij met beide handen aanneemt. Tobias is geboren!
Als Tobias Heller zijn zestigste verjaardag voor de deur staat, wordt hij gevraagd voor Een Goed Gesprek, een drie uur durend live interview bij de publieke omroep. Ondanks tegenwind van verschillende kanten, stemt hij toe. Wat hij voor ogen had als mooie afsluiter van zijn carrière en het doorgeven van de fakkel aan zijn schoonzoon, draait uit op een confrontatie met zijn verleden. Omdat Heller perfect weet hoe een televisieprogramma in elkaar zit, voelt hij dat hij de grip op het gesprek kwijtraakt. Het gaat niet de kant op die hij wilt!
Voor mij is dit boek geen thriller, maar eerder een spannende roman. De eerste paginas had ik geen idee waar het verhaal heen zou gaan, mede omdat ik het idee had dat ik een thriller zou lezen, maar eens je in het verhaal zit leest het als een trein!
Alhoewel het verhaal het leven van Tobias Heller schets houdt de vraag wat er met Marc gebeurd is je wel bezig. Michael Berg weet er op zijn onovertroffen manier zon spanning in te leggen dat je wilt doorlezen. Je ziet het als een film voor je. Naarmate het interview vordert en er steeds dieper gegraven wordt in het leven van Heller, voel je als lezer de emoties die door zijn lichaam gaan. Michael Berg omschrijft ook heel duidelijk het kat en muis spel tussen de interviewer en diegene die geïnterviewd wordt, zodat je als leek een beeld krijgt hoe het eraantoe gaat tijdens zon programma. Het boek neemt naar het eind toe een verrassende wending... Persoonlijk vind ik het verhaal eindigen in mineur. De spanning die héél aanwezig was in het hele verhaal, dooft uit in het laatste hoofdstuk, erg jammer!!! Ik stel mijzelf de vraag of de gebeurtenissen in dat hoofdstuk realistisch zijn. Ikzelf vind het nogal ver gezocht!
Daarom 3 sterren!