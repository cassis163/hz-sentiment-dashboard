In het eerste deel van Pindakaas en Sushi maakten wij al kennis met aanstormend journaliste Marle, daar speelde het verhaal zich voornamelijk op een animeconventie af, wat ervoor zorgde dat de liefde voor Japan geboren was. Deel twee van de trilogie speelt zich voornamelijk in Japan af, zelf altijd nog een droom om Japan te bezoeken, voor mij de ideale gelegenheid een 'taste' of Japan te krijgen.

Ondertussen zijn we twee jaar later dan in het eerste boek, Marle en Florian hebben al sinds de conventie een langeafstandrelatie, Florian studeert in Amsterdam en Marle volgt Japanlogie in Leiden. Wat al voor de nodige spanningen zorgt. Ze gaan samen met beste vriendinnen Joyce en Esther op vakantie naar Japan. The place to be is dan echt Tokio. Hier gaan ze o.a naar Comiket -belangrijke animecoventie in Japan- naar een nachtelijk feest, berg Fuji en nog veel andere plekken. Doordat Florian last van zijn angsten heeft zorgt het voor nog meer onderlinge spanningen, Joyce wordt tot over haar oren verliefd op Kenji, wat voor jaloerse gevoelens zorgt bij Marle, en Esther heeft ook haar eigen innerlijke strijd. Al met al heel veel gebeurtenissen in circa 250 bladzijden. Je blijft hongerig naar meer.

Dit keer is ook weer te merken dat Leeuwenhart echt kennis van zaken heeft, met overvloedige beschrijvingen weet hij je mee te voeren door het mooie Japan, waardoor je je er ook echt even waant. Komt meer te weten over de gebruiken, normen en waarden, maar ook de gelovige kant van Japan wordt besproken, wat voor veel intense soms donkere en sombere momenten van Marles fantasie zorgt welke zo nu en dan een loopje met haar kan nemen. Geeft een extra dimensie aan het boek. De schrijfstijl van Leeuwenhart is eigen te noemen maar zeker niet storend! Ik kon het zeker waarderen en geeft er een eigen tintje aan waardoor het boek nog unieker wordt dan het al is. Het leest al een sappige overvloedige manga weg en het smaakt naar meer! Kan niet wachten totdat het slotdeel uitkomt en weer kan genieten van de personages. Marle en haar vrienden hebben een plekje in mijn hart veroverd.