Het is alweer een tijdje terug dat ik het boek gelezen heb, maar eerlijk is eerlijk ik ben niet zo strikt in het schrijven van recensies, maar deze moet ik toch even kwijt.

Jo Nesbø, persoonlijk kende ik deze schrijver nog niet, maar mijn schoonvader zij probeer het eens als je van thrillers houdt. Dus ik heb het een kans gegeven...

Er loopt een moordenaar rond.

De politie vindt het lichaam van een vrouw; een internetdate werd haar fataal. Haar verwondingen wijzen erop dat er een bijzonder agressieve moordenaar aan het werk is.
Hij is in je huis, hij is in je kamer.

De druk van de media wordt steeds groter, en de politie weet dat er maar één man is die deze zaak kan oplossen. Maar Harry Hole weigert terug te keren naar de plek waar hij ooit bijna alles verloor wat hem lief was. Tot hij een verband vindt tussen de moordenaar en de enige zaak die hij niet tot een goed einde bracht.

En hij is uit op bloed.

Wanneer een nieuw slachtoffer wordt gevonden, weet Harry dat er geen weg terug meer is en dat hij zijn aartsvijand opnieuw onder ogen moet zien.

Ondanks dat dit boek uit de serie Harry Hole komt, is het goed te lezen als standalone. De Dorst was voor mij ook het eerste boek van Jo Nesbø en zeker een aanrader, de spannings opbouw is goed en het sleept je mee in het verhaal. Zeker een aanrader om te lezen! Sinds ik dit boek van Nesbø heb gelezen ben ik hem zeker gaan volgen en meer boeken van hem gaan lezen! Zeker een van mijn favorieten schrijvers.