After You begint 18 maanden na Me Before You. Louisa is aan het rouwen. Ze kan nog niet beseffen waarom Will weg is. Hield hij dan toch niet genoeg van haar om te blijven?
Ze vindt het lastig om zich aan te passen in de 'nieuwe wereld', weg uit haar eigen stadje. Na een ongeluk is ze genoodzaakt weer thuis te wonen. Dit zorgt voor de nodige obstakels.
Het verhaal laat de worsteling zien van verschillende personages met de dood van Will. Het laat zien hoe iedereen ermee om gaat en is gegaan. Er werden nieuw personages ge√Øntroduceerd en ik genoot van vele.

Als je het boek niet vergelijkt met Me Before You is het een prima boek. Veel mensen hebben kritiek op dit boek, omdat het niet zo goed is als Me Before You. Dat klopt, want dit is niet Me Before You. Ik vond het een prima verhaal en op bepaalde momenten erg geestig en meeslepend. Het laat de worsteling zien van Lou na het overlijden van Will. Het laat zien hoe Lou weer doorgaat en de draad weer oppakt en ziet dat er dingen zijn in het leven om voor te gaan. Het is niet Will en Lou, maar Lou op haarzelf en dat maakt het al de moeite waard; hoe Lou valt en opstaat en blijft groeien.