Ik moet eerlijk zeggen dat de eerste hoofdstukken mij niet direct hebben meegezogen in het verhaal. Ik begrijp dat achtergrond informatie een essentieel onderdeel is van een verhaal, maar het maakte dat het mij meer moeite kostte om er in te komen.

Toch loont moeite en doorzettingsvermogen. Iets wat ook in dit boek van Don Winslow naar voren komt. Zijn schrijfstijl is krachtig en door de beschrijvingen en details van personen en gedachtes, zie je het verhaal uiteindelijk voor je alsof je een film aan het kijken bent. Heel bijzonder hoe je ineens de slag te pakken hebt en meegezogen wordt in een verhaal van kameraadschap, corruptie, geweld, intriges, en dubbele agendaâ€™s.
Je bent onderdeel van de Task Force van Denny en het is alsof je naast ze staat. Machtig mooi om te lezen! Vooral omdat de realiteit met fictie wordt versmolten in dit verhaal.
Ik heb op het puntje van mijn stoel gezeten om dit boek uit te lezen! Briljant!

Is de sterke arm der wet wel zo eerlijk als je denkt dat ze zijn? Hoe eerlijk ben je zelf, waar liggen jouw normen en waarden en hoe ver zou jij gaan als je in hun schoenen stond?
Het zijn vragen die mij na het lezen van dit boek hebben bezig gehouden.

Conclusie:
Een boek waar misschien sommige mensen iets meer moeite voor moeten doen om er in te komen, maar wat zeker de moeite waard is! Een briljante en geheel op eigen wijze geschreven politie thriller die je aan het denken zet over je eigen veiligheid en dat wat politiemensen doen om die veiligheid te waarborgen.