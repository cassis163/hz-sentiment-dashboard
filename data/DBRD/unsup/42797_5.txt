Een krachtig en indringend verhaal over de band (of eigenlijk het ontbreken ervan) tussen moeder en dochter, familiebanden in het algemeen en het doorwerken van jeugdervaringen in het heden. Niet alles wordt benoemd en vooral dat wat gezegd wordt tussen de regels door, maakt het verhaal voor mij zo indrukwekkend. Ik vond het jammer dat het boek uit was, van mij had het nog door mogen gaan. Geen zware, ingewikkelde schrijfstijl, maar een vlot en prettig leesbaar geschreven boek over een zwaar onderwerp. Het was voor mij een eerste kennismaking met deze schrijfster, maar ben nu zeker van plan meer van haar boeken te gaan lezen. Wat mij betreft een absolute aanrader.