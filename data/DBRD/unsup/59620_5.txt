Dit is alweer het vijfde deel uit de zogeheten kid lawyer serie van John Grisham. Een serie legal thrillers geschreven voor kinderen vanaf 12 jaar, maar absoluut ook de moeite waard voor volwassenen.

De 13-jarige Theodore Boone slijt zijn dagen liever in de rechtbank dan op school. Net als zijn ouders wil hij advocaat worden. Of misschien wel rechter, daar is hij nog niet over uit. Theodore heeft in ieder geval een groot gevoel van rechtvaardigheid en raakt daardoor vaak betrokken bij lastige zaken. Dit keer weet hij een ontsnapte moordenaar op te sporen en voor de rechter te krijgen. Een verhaal met een open einde dus een vervolg zal er dan ook zeker komen!

Omdat in dit deel verwezen wordt naar de vorige delen, raad ik aan om de serie op volgorde te lezen.