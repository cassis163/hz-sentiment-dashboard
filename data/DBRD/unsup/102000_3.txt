Een jonge vrouw, opgegroeid in een verwaarlozend milieu komt uiteindelijk terecht bij haar opa en oma. Als haar moeder en stiefvader verder verloederen en uiteindelijk ziek worden leunen ze op hun dochter. De hoofdpersoon worstelt met haar afkomst en de vraag of ze wel gewenst was, terwijl ze haar moeder en stiefvader probeert te ondersteunen in hun verslaafde leven met geldproblemen en ranzigheid. Citaat: “Op mijn briefje staat: ‘Vergeven gaat niet over de ander, maar over jezelf. Gooi alle ballast overboord en durf los te laten.’” en “Klaprozen … groeien op plekken waar alles dood is”. Daarmee is de titel Klaproos de meest passende titel voor dit boek.