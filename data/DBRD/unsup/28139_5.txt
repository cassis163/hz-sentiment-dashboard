Had Jezus dan toch nakomelingen? Bestaat deze bloedlijn nog? Wie of wat is de kerkelijke organisatie Opus Dei en de geheime genootschap Priorij van Sion? Om deze vragen te beantwoorden neemt Dan Brown je mee in het razend spannende verhaal ‘De Da Vinci Code’.

De Da Vinci Code is de vierde van zes romans van Dan Brown. Met dit boek won hij in 2004 de Zilveren Vingerafdruk, een prijs van de internetsite Crimezone. Rond het boek hing een ware hype. Het was zeer controversieel omdat het suggereert dat de Kerk eeuwen lang één van de grootste geheimen uit haar geschiedenis heeft verzwegen. Het is een fictief verhaal tegen een historische achtergrond waardoor het echt lijkt en dus geloofwaardig. Het verhaal zit vol ook geheime codes en symbolen. Dan Brown werd hiervoor geïnspireerd door zijn interesse in cryptografie en zijn passie voor codes, symbolen en complottheorieën.
Het verhaal begint op een avond in het Louvre, waar conservator Jacques Saunière wordt vermoord door een albino die lid is van de organisatie Opus Dei. Onmiddellijk wordt hoogleraar religieuze symboliek Robert Langdon er bij gehaald. In eerste instantie vermoedt hij omwille van zijn kennis op vlak van religieuze symbolen maar al snel wordt duidelijk dat hij zelf verdacht wordt van de moord. Dit komt omdat Saunière vlak voor zijn dood met bloed de naam van Langdon, op de grond had geschreven. In het Louvre ontmoet hij de kleindochter van Saunière, Sophie Neveu, die tevens cryptologe is. Samen gaan ze op onderzoek. Dit kunnen ze doordat Saunière een aantal raadsels had opgeschreven in het Louvre. Via de Mona Lisa komen ze bij de Madonna in de Grot. Hierachter vinden ze een sleutel met een lelie op. Deze is de sleutel van een kluis in Zurïch. In deze kluis zit een cryptex. Dit is een apparaat dat gebruikt kan worden om een geheime boodschap in te stoppen. Het kan alleen worden geopend door iemand die de code kent. In deze cryptex zit de locatie van de Heilige Graal. De Heilige Graal is de crypte van Maria Magdalena. Met dit graf kan men aantonen dat er wel degelijk een bloedlijn is en nakomelingen zijn van Jezus. Het is de taak van de Prorij van Sion (Saunière was hier lid van) om de Heilige Graal en de nakomelingen te beschermen. Opus Dei, een zeer conservatieve organisatie met posten overal binnen de kerk, wil echter verhinderen dat dit ooit naar buiten komt en zit daarom eerst de Priorij van Sion op de hielen en nu Langdon en Neveu.
Het verhaal is zoals je ziet zeer controversieel omdat het insinueert dat er nog nakomelingen zijn van Jezus. Dit heeft veel stof doen opwaaien binnen de kerk maar ook er buiten. Vele wetenschappers en kerkgeleerden ontkrachtten een aantal ‘waarheden’ uit het boek. Ook zijn er veel auteurs die gebruik maakten van de hype rond het boek. Ze schreven verschillende boeken die de theorieën van Dan Brown onderuit haalden of er verder op in gingen.
Het vertelperspectief wisselt tussen de auctoriële verteller en de ik-verteller. Hierdoor krijg je een goede beschrijving van alles maar kan je je ook heel goed inleven in de personages. Dan Brown heeft het zo geschreven dat je steeds verder wil lezen.
De boodschap van het boek is volgens mij dat we kritischer moeten zijn ten op zichten van de kerk. Bij mij is dit zeker gelukt. Na het lezen van het boek heb ik nog verscheidene zaken opgezocht omdat ik mezelf afvroeg of dit allemaal niet echt kon zijn.
Sommige stukken vond ik wel moeilijk om te begrijpen maar door het gebruik van flashback werden vaak zaken duidelijk gemaakt en soms zelfs tips gegeven.

Ben je geïnteresseerd in wetenschap, kunst en geschiedenis en hou je van een spannende pageturner, dan is dit zeker een boek voor jou. Ga dan samen met Langdon en Neveu op zoek naar het mysterie van de Heilige Graal.