Patricia Rodiers is undercover agente en laat zich leiden daar haar instinct en gevoel. Daardoor verknalt ze een operatie en wordt aan de kant geschoven. Haar man, Rino, is vier jaar eerder bij een undercover operatie om het leven gekomen en het lijkt alsof ze iets wil bewijzen. Ze gaat koppig door met het onderzoek.
Een man ontvoert vrouwen die hij ontmoet op een dating site. Nu staan zo'n sites erom bekend dat iedereen zich anders voordoet dan hij/zij is, er met nicknames gewerkt wordt en dikwijls ook met tijdelijke emailadressen. Moeilijk om daar de juiste persoon uit te filteren. Patricia probeert met een profiel als van de verdwenen vrouwen, zich voor te doen als een potentieel slachtoffer. Gevaarlijk uiteraard.

Datingsites, je kan er voor of tegen zijn. Iedereen kent wel iemand die op die manier een partner gevonden heeft of iemand die zo een verschrikkelijke ervaring heeft meegemaakt. Feit blijft dat het online is, iedereen zich anders kan voordoen, afspreken met een wildvreemde die je van haar noch pluimen kent. Nee, geef mij toch maar de echte wereld om iemand te leren kennen.

Op het einde had ik eigenlijk nog een andere twist verwacht.