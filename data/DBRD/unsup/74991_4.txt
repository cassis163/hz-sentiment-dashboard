Het verhaal begint waar het eindigt. Daar waar Robbie besluit uit het leven te stappen uit liefde.
In het boek wordt je door de schrijfster meegenomen in het leven van Robert Brandon (Robbie) een botenbouwer/ Vietnamveteraan en Emily Greaves Studente aan Cambridge/ gynaecoloog. De onvoorwaardelijke liefde tussen de twee kent meerdere geheimen die menige relatie flink zou doen wankelen. Deze geheimen lijken hun relatie alleen maar te sterken. Zij lijken volkomen gelukkig samen met het eigen gezin in hun eigen cocoon. Zij zijn bereidt tot aan het bittere einde rigoreuze beslissingen te nemen in naam van de liefde.
De schrijfster weet je gelijk, door haar toegankelijke manier van schrijven en de opbouw, het verhaal in te trekken zodat je blijft lezen tot het einde. Het boek bestaat uit vijf delen die een tijdsperiode uit het leven van de twee beslaan en eindigt met een nawoord van Emily. Telkens kom je wat dichter bij het grote geheim welke zeer bepalend is geweest voor het leven van Robbie en Emily. Overigens (zonder te willen spoileren) vind ik het geheim uit 1962 wel heel erg toevallig!
Het verhaal zet je tevens aan het denken; zou je dezelfde beslissingen genomen hebben?
Ik heb natuurlijk ook even de Goldberg Variations van Johann Sebstiaan Bach er bij opgezocht en geluisterd.