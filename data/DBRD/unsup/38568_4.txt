Mijn verwachtingen waren hoog gespannen met een trailer op YouTube en een geluidskaart met een fragment van het boek erop. De schrijfster is door niemand minder dan Loes den Hollander ge√Øntroduceerd bij Karakter Uitgevers. Toch zou ik dit boek niet scharen onder het genre thrillers, het is meer een lekker boek voor bij het zwembad op zomervakantie!

Een klassiek verhaal, 4 vrienden bezitten gezamenlijk een jacht en genieten van jaarlijks samen een weekend zeilen. De mannen zijn echter heel verschillend maar weten veel over elkaar. Ze schrikken erg als een van de vrienden, Marc, omkomt bij een verkeersongeval. En Marc heeft net aan zijn vrouw Karin verteld dat hij wil scheiden en verder wil met zijn minnares Babet.

De verhaallijn wordt afwisselend geschreven vanuit Peggy, een jonge vrouw met een gehandicapte zus in een instelling die achter de waarheid wil komen over een familie geheim en zint op wraak! En Els, de vrouw van Frank, ook een van de vrienden en tevens zus van Bart, ook een van de zeilvrienden. Els steunt Karin direct als ze hoort dat Marc is overleden en is erg doortastend en sterk om op haar eigen manier achter de waarheid te komen.

Het verhaal leest lekker weg, de schrijfstijl heeft snelheid, is makkelijk en vlot.

De titel vind ik heel goed passen bij het verhaal, de mannen hebben bezitten samen een jacht en en Peggy gaat letterlijk op mannenjacht!