Als de 16 jarige Starr na een feestje een rit naar huis krijgt van haar jeugdvriend Khalil, worden ze aangehouden door een politieagent.
De avond eindigt in een drama als de onbewapende Khalil word neergeschoten door de agent.
De dood van Khalil en het vermoeden dat hij drugs dealde houd de gemoederen flink bezig in Garden Heights.
De bendes in haar buurt zorgen voor nog meer opschudding.
Starr bevindt zich in twee werelden.
De rijke school waar ze op zit en de arme buurt waar ze woont.
Starr zwijgt over de fatale avond.
Zal ze de moed vinden om voor Khalil op te komen en voor hem te spreken?


De gebeurtenissen in ''The Hate u Give'' zijn heel actueel in Amerika, en bereiken ons land d.m.v. het nieuws.
Themas als racisme en geweld komen naar voren in dit boek, maar ook de gevolgen hiervan.
Starr die geweld meerdere keren van zo dichtbij heeft gezien & op haar school ook te maken krijgt met racisme.
''The Hate U Give'' is het debuut van auteur Angie Thomas en dat merk je helemaal niet, qua schrijfstijl leest het alsof ze al meer boeken heeft geschreven!
Dit boek draagt zo'n belangrijke boodschap!
''The Hate u Give'' is aangrijpend en een boek dat je niet zo snel weer vergeet!