Ik heb de Engelstalige versie gelezen, dus ik kan niks zeggen over de vertaling (al weet ik dat Eisso Post goed werk levert).

Net als deel 1 (in het Nederlands verschenen als Leviathan Ontwaakt) een sterke sf thriller in het gekoloniseerde zonnestelsel.

De bekende hoofdpersoon Holden en zijn crew worden in dit boek aangevuld met drie nieuwe Point of View karakters. Daarvan vind ik vooral Bobbie als Avasarala erg geslaagd. Het verhaal is minder strak geregisseerd dan deel 1, maar absoluut geslaagd en met een cliffhanger die je direct naar deel drie (Abaddon's Gate) wil laten grijpen...

Ik ben heel blij dat ook deel twee van The Expanse (Calibans Strijd) in het Nederlands uitkomt bij uitgeverij Luitingh. Hopelijk de rest van de serie ook!