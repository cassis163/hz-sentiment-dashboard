Nadat ik het boek van Tjeu van den Berk over Het mysterie van de hersenstam (nog te koop via bol.com) had gelezen, was ik mij bewust geworden over hoezeer je fit zijn bepaald wordt door je basisfuncties. Een van die basisfuncties is ademhaling. Ademhaling vind ik zo normaal en natuurlijk dat ik niet begreep hoezo je dit moest ‘leren’ en hoezo dat dan ongezond kon gaan?! Tjeu legt dat uit, zodra er psychisch spanning wordt ervaren slaat als het ware ons gezond functioneren op slot. Het lichaam gaat instinctmatig overleven en we hebben niets meer te willen. Ons verstand wordt uitgeschakeld.
Dit boek kwam ik tegen in de ramsj en bleek een praktische, gedegen en duidelijke kijk te geven over de verborgen (want onbewust) kracht van ademhaling. Ik heb er veel uit geleerd en ben nog druk bezig om me de opgedane kennis eigen te maken.
Tijdens de inleiding maakt Swami zelf duidelijk wat ademhaling voor onze gezondheid kan betekenen. In hoofdstuk 1 helpt hij je ademhaling te ontdekken. Dan duikt hij per hoofdstuk apart diep in de vijf functies van prana. Het is de verzamelnaam voor adem, en het is de ademhaling verantwoordelijk voor levenskracht. Achtereenvolgens behandelt hij prana, samana, vyana, apana en udana. Hij verveelde me geen moment met zijn verhaal, ondanks dat veel oefeningen toch echt wel te hoog gegrepen waren voor me, omdat hij trouw blijft vasthouden aan de essentie, en die is voor elke lezer te volgen. Swami werkt ook met gekleurde pagina’s zodat je de verschillende functies per dimensie met elkaar kan vergelijken. Ook geeft hij aansluitend yoga oefeningen. Wat nog het meest bij mij binnenkwam waren zijn feuilleton aan verhalen over welke functie de adem zou hebben als je een ‘fabriek’ zou zijn en de mooie parabels. Verhalen over de essentie van de functie. Momenteel begrijp ik dat ik vanuit mijn jeugd een overwaardering voor de inspiratie heb gekregen. De inademing. Het vasthouden van spanning. En een onderwaardering voor de expiratie. De uitademing. Het loslaten wat je niet meer nodig hebt. Gezond gedrag is niet het vermijden of ontkennen van het ongezonde. Gezonde ademhaling is van moment tot moment jezelf vernieuwen, het oude loslaten en genieten van ‘nu even niets’.
Nu ik het boek uit heb leg ik het een jaar weg. Volgend jaar begin ik weer overnieuw om te kijken wat er is blijven hangen en of ik de kennis kan verdiepen. Het praktische in dit boek is heel handig gebleken om mij mentaal wakker te schudden. Maar mijn lichaam moet nog aan het nieuwe idee van een gezonde ademhaling wennen. Dit boek, ook al is het enkel tweedehands verkrijgbaar, is echt een aanrader.