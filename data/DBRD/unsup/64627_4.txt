Ambulancebroeder Philip Engstr√∂m verliest een mensenleven. En daarna nog een. Wat is er aan de hand? En Jana zit opgescheept met Danilo, die ze liever niet dan wel ziet. Levert ze hem uit of heeft hij haar in de tang?

'Post mortem' is deel 3 van de reeks met officier van justitie Jana Berzelius in de hoofdrol. Jana gaat ook deze keer weer flink buiten haar boekje, dat is eerder regel dan uitzondering. Er zijn nogal wat bedenkelijke strapatsen en toevalligheden nodig om het hele verhaal rond te krijgen, maar dat mag de pret niet drukken. De geloofwaardigheid wordt onderhand wel een punt waar auteur Emelie Schepp scherp op moet zijn.

Met plezier gelezen, hoewel ik dit het minste van de drie boeken tot nu toe vind. Mooi zijn de ontwikkelingen in het persoonlijke leven van Jana, hoe droevig ze soms ook zijn. Zou ze nu een beetje tot rust komen? Dat lezen we vast en zeker in deel 4, waar ik op dit moment nog geen info over kan vinden.

[spanning 3, plot 4, schrijfstijl 4, leesplezier 4, originaliteit 4, psychologie 3]