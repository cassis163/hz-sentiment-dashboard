Een vampier van niks is een leuk kinderboek wat fijn is om zelf te lezen als kind of als ouder om het voor te lezen. Een vampier van niks gaat over de jonge Jonas, hij moet net zoals zijn broers en ouders, een echte vampier worden. Daarvoor moet hij voor zijn tiende verjaardag mensenbloed drinken, lukt dit niet? Dan kan hij helaas geen echte vampier worden. Alleen Jonas is anders als alle andere vampiers. Het lukt hem namelijk niet om goed te bijten. Zijn vader vindt hem maar een vampier van niks en zelf gaat hij dat ook geloven. Samen met Sofie, een meisje uit zijn klas, zoekt hij naar oplossingen. En dat moet nog snel gebeuren ook, want de tijd dringt en het duurt niet lang meer voordat hij tien wordt.

Het boek leest als een trein. Een vampier van niks gaat vooral over de gedachten van Jonas die eigenlijk gewoon net zoals al zijn broers wil zijn. Doordat er veel verschillende getekende plaatjes bij de hoofdstukken staan maakt het dit boek nog leuker om te lezen. Helemaal voor kinderen die hierdoor meer duidelijkheid krijgen en tijdens het voorlezen naar de plaatjes kunnen kijken. Hoewel het echt een kinderboek is, is het ook leuk om te lezen als je wat ouder bent dan de bewuste doelgroep.