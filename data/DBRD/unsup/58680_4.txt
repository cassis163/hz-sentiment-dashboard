Na het lezen van het eerste boek van Lockwood & Co waren mijn verwachtingen voor het volgende boek hoog gespannen. Ik moet zeggen dat ik net iets minder vlot in het verhaal kwam dan bij het vorige boek. Ik hou wel ontzettend van de drie hoofdpersonages en de wereld die Jonathan Stroud gecreëerd heeft. Naarmate ik verder in het boek kwam, werd de spanning meer opgebouwd en werd ik ook meer in het verhaal gezogen. De laatste hoofdstukken heb ik dan ook in één ruk uitgelezen. Ik hou trouwens ook van het griezelgehalte van de boeken. Ze zijn spannend en een tikkeltje eng, maar zonder dat je ‘s nachts je nachtlamp aan hoeft te laten. Meer Lockwood & Co boeken voor mij, please!