Het verhaal gaat over, hoe kan het ook anders, Amber. Amber is geen gewoon Engels meisje, ze is een dryade. Bovendien heeft ze een bijzondere gave. Ze heeft visioenen van de toekomst.
Somerset, het dorp waar ze woont, is onderverdeeld in verschillende gebieden. Het gebied van de draken en het gebied van de dryaden.
Deze draken hebben in het dagelijks leven gewoon een menselijke vorm, maar als het op een gevecht aankomt krijgen ze klauwen en een geschubde huid.
Dit jaar is de school waarop ze zit gefuseerd met een school met vooral draken. Dat zorgt voor nogal wat spanningen binnen de school. Dryaden en draken zijn namelijk van nature elkaars vijanden. De normale mensen die op de school zitten, de volblo's hebben geen weet van wat er zich om hen heen afspeelt.

Het is niet zo voor de hand liggend dat Dake Cage, een drakenjongen, Amber tot een paar keer toe op het nippertje van de dood redt.
Als Drake haar aanraakt krijgt Amber een visioen dat het einde van haar leven laat zien. Een einde waar Drake mee te maken lijkt hebben. Toch kunnen ze niet uit elkaars buurt blijven. Met alle gevolgen van dien.
Drake is de erfgenaam van Alec Kincaid, één van de meest gezaghebbende figuren uit Somerset, en draak.
Drake haat zijn opa met heel zijn hart, maar is gedwongen onder diens dak te wonen tot hij zijn erfenis kan opeisen.

Op zich best een goed en wat mij betreft origineel verhaal. Ware het niet dat ik zo vaak afgeleid werd van het verhaal door taal- en spelfouten. Dat begon al in het eerste hoofdstuk. Ik heb er nog aan gedacht om het boek maar aan de kant te leggen, maar dat is niet mijn stijl.
Ik kan me voorstellen dat, als je een boek schrijft, er dan spelfouten in terecht komen. Maar hoe vaak wordt een boek gecontroleerd voor het in de winkel ligt? Hier heeft echt iemand zijn werk niet goed gedaan. Heel jammer.

link