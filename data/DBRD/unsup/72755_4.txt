Het is een verhaal dat gaat over wraak, schuld en boete doen. Over het verleden, dat je niet
zomaar uit kunt wissen.

Wat ik er van vond:

Een heerlijke thriller ! Ik heb dit boek heel graag gelezen voor de Crimezone Leesclub
(www.crimezone.nl).Het boek heb ik ontvangen uit handen van Ingrid Oonincx na de
boekpresentatie van 'Sluipweg' bij het Thrillerfestival in Zoetermeer op 27 oktober.
Ik wilde zo spoedig mogelijk beginnen met lezen omdat ik zo benieuwd was naar het boek.
Twee dagen later had ik het boek uit! Het leest heerlijk soepel.
De auteur gebruikt geen overbodige woorden, maar in de woorden die ze gebruikt voel je de intensiteit !
Vanaf het begin zul je in het verhaal getrokken worden. Dit verhaal laat je niet meer los.
Het verhaal start in 1984, waar nog alles koek en ei lijkt, maar waar je toch al de spanning
voelt die niet meer weg gaat tijdens het lezen. Het verhaal eindigt in 2005 waar je een oude
bekende tegenkomt die je niet meer verwacht had.
Een heerlijke plot !

Herken je hier en daar een personage uit je eigen verleden? Ik wel