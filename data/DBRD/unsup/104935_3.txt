Dit is het derde Bourne-boek van Eric Van Lustbader, volgend op de 3 fantastische Bourne-boeken van Ludlum.
In principe is het Bourne-personage een onuitputtelijke bron van inspiratie. Ook De Bourne sanctie is vernieuwend. Zo speelt Van Lustbader als vanouds in op actualiteiten.
Echter, Van Lustbader heeft van het personage steeds meer een superheld gemaakt. Bourne mist naar mijn mening nu bepaalde karaktereigenschappen, die hem door Ludlum toebedeeld waren. Eigenschappen die Bourne menselijk maakten, waardoor je je kon identificeren met hem. Ludlum was sterk in het oproepen van bepaalde emoties bij de lezer. Dit mis ik bij Van Lustbader en het huidige Bourne-personage.
Wie de eerste Bourne-boeken heeft gelezen weet dat Bourne bekend staat als 'de kameleon'. In De Bourne sanctie wordt deze creatieve kant van Bourne zowaar helemaal niet benut! Het is weliswaar een goed verhaal, maar wat mij betreft geen geweldige opvolger van de Bourne-serie.