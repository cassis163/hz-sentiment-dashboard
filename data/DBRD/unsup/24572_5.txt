Bij het zien van de schitterende cover van Een eeuw Een familie van Ruti van Thijn krijg je meteen het gevoel dat je een bijzonder verhaal, of misschien wel meerdere verhalen, van vier generaties vrouwen gaat lezen. De titel doet dat hetzelfde beloven.
Het zijn verhalen van een paar generaties vanaf 1912 tot en met 2018. De verhalen zijn los te lezen, maar toch is het beter om vanaf het begin te beginnen omdat sommige verhalen een onderwerp hebben waar in een vorig verhaal over is begonnen zoals bijvoorbeeld het overlijden van iemand en dat in een volgend verhaal verder wordt besproken. Je hebt dan een idee waar het over gaat. Soms brengen de verhalen je in het begin in verwarring, je denkt dat het niet klopt, zoals bijvoorbeeld in het verhaal 'Toevalligheden'. Je denkt eerst dat het 'Mijn broer Ernst' moet zijn in plaats van 'Mijn vader Ernst', maar even later begrijp je dat het wel klopt. Dan blijkt dat de oom van Martha en haar vader, die overigens zijn tijd ver vooruit was, dezelfde naam dragen.
Het zijn bijzondere, opmerkerlijke verhalen van een paar generaties vrouwen die het nodige hebben meegemaakt in hun leven. De een heeft wat meer meegemaakt in haar leven dan de ander.

Lees verder op https://surfingann.blogspot.com/2019/01/een-eeuw-een-familie-ruti-van-thijn.html.