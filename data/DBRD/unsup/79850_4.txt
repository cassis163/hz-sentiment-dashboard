Max is een thrillerschrijver die na zijn bestsellerdebuut Bloedschool, 2 flops heeft geschreven.
Zijn huwelijk met pilote Kim wankelt en hij heeft de zorg voor hun 10-jarige pleegdochter Jola.
Zijn broer, een veroordeelde pedofiel, zit in een psychiatrische instelling.
Op een dag wordt hij naar het ziekenhuis geroepen door een ernstig verbrande man, die hem waarschuwt om geen criminele activiteiten te plegen in de nabije toekomst, omdat hij in het profiel van Joshua past…
Max, die in zijn hele leven nog geen vlieg heeft kwaad gedaan, weet geen raad met deze waarschuwing.
Dan staat Jeugdzorg op de stoep, omdat de biologische ouders van Jola haar terug willen.
Max vlucht met Jola, tot zij een verkeersongeluk krijgen en Jola verdwijnt…
Wat is er aan de hand?
Wie of wat is Joshua en hoe past dit in de achtbaan van ellende die Max staat te wachten?
Het Joshua Profiel is een razend spannende thriller, met een zeer verrassende plot en een zo mogelijk, nog verrassender dader.
Het boek leest als een trein, wordt nergens langdradig, en is erg moeilijk weg te leggen.
Het was mijn eerste kennismaking met de schrijver Fitzek, maar ik ga zeker meer boeken van hem lezen.