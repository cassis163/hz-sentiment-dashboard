(Recensie komt oorspronkelijk hiervandaan: https://nlboekenrecensies.wordpress.com/aan-niemand-vertellen-simone-van-der-vlugt/)

Aan niemand vertellen – Simone van der Vlugt

Lois is een jonge rechercheur Moordzaken, afdeling Noord-Holland Noord. Op het eerste gezicht leidt ze een overzichtelijk even, ze heeft een eigen appartement in het centrum van Alkmaar en een uitdagende, spannende baan. Als op een mistige novemberavond het verminkte lichaam van een man wordt gevonden, worden Lois en haar collega op deze bizarre zaak gezet.
De eerste naspeuringen lijken nergens toe te leiden. Het slachtoffer, David Hoogland, was een vrolijke basisschoolleraar met een leuke vriendin en een brandschoon verleden. Niemand kan echter het foldertje van de kunstexpositie van Maaike Scholten verklaren, dat wordt gevonden in Davids broekzak. En wie is Tamara, de vrouw zonder achternaam, die telkens opduikt? Het onderzoek strandt, tot een tweede en zelfs een derde moord nieuwe anwijzingen leveren.
Lois weet zich meer en meer te verdiepen in de psychologie van de moordenaar,geholpen door haar eigen moeilijke jeugd en een opbloeiende vriendschap met een psychiater. Kan zij voorkomen dat er nog meer doden vallen?

Het boek was in de aanbieding bij Primera, ze verkochten daar literaire thrillers. En als een fan van thrillers nam ik gelijk een kijkje. Van de schrijfster Simone van der Vlugt heb ik al eens eerder gehoord dat ze ontzettend leuke thrillers schrijft die gemakkelijk te lezen zijn. Dus koos ik dit boek uit.
Het boek is erg makkelijk te lezen. Er zijn eigenlijk twee verhalen te vinden. Het verhaal over Lois haar eigen leven en het verhaal over de zaak waar ze onderzoek naar moet doen.
Het boek leest makkelijk uit en is zowel voor tieners als volwassenen geschikt. Het is echt een boek wat je zou gaan lezen als je eventjes wilt relaxen. Sommige dingen waren wel grappig om te lezen, ondanks dat ik wel een wtf-moment had.
Soms ik het boek wel erg voorspellend, maar ik stoorde me er niet verschrikkelijk aan, want het is echt zo’n boek wat je meeneemt als je op vakantie gaat.
Het is een erg leuk boek, zeker leuk als je er even tussen uit wilt knijpen en even in iemands anders leven wilt kruipen.

Ik geef het boek 3.5/5 sterren.