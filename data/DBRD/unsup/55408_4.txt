Met dank aan Boeken&leesclub De perfecte buren, ''Leesclub van lettervreters'' en uitgeverij A.W. Bruna Uitgevers voor het beschikbaar stellen van het boek.

Als Luke Hadler zijn gezin en zichzelf ombrengt, wijten de inwoners van het dorp deze tragedie aan de op dat moment barre omstandigheden. De enorme droogte, het mislukken van de oogst en de financiÃ«le gevolgen hiervan zijn volgens hen de oorzaak. Aaron Falk, een jeugdvriend, keert terug voor de begrafenis. Daar aangekomen rijzen er enkele onduidelijkheden. Aaron wordt geconfronteerd met zijn, en Luke's, verleden. Het begin van een zoektocht naar duidelijkheid, naar de waarheid. Wat is er toen werkelijk gebeurd en is er een verband met de huidige gebeurtenissen?
Falk en commissaris Raco zetten alles op alles om deze zaak op te lossen.

''De droogte'' is het thrillerdebuut van Jane Harper. Alom geprezen, filmrechten verkocht. Kwam uit op nummer 1 in de bestsellerlijst. Schitterend debuut van een ervaren journaliste.

''De droogte'' is een vlot lezend verhaal. Je wordt direct in het verhaal getrokken.
Hoewel het verhaal zich nu afspeelt is het verleden van groot belang om de huidige gebeurtenissen vlot te kunnen begrijpen. Zo vullen verleden en heden elkaar vlot aan en flashbacks maken alles duidelijk.
De dorpsmentaliteit is als het ware ''te voelen''. Er wordt niets vergeten, men heeft zijn mening en eens deze is opgemaakt houdt men zich daaraan.
Laat er dan nu nog eens een jarenlange droogte voor zorgen dat het leven nog moeilijker wordt. De mensen zijn de wanhoop nabij en er is maar weinig meer nodig om de dingen te laten escaleren. Beklemmend, broeierig, donker zijn maar enkele woorden om de heersende sfeer te beschrijven.
Stilaan laat de schrijfster ons alles duidelijk worden, zonder te veel vrij te geven ineens. Het blijft spannend.
Hoewel ik het eind niet echt verrassend vond, vond ik dit verhaal prettig en aangenaam om lezen.

De vlotte dialogen, de mooi uitgewerkte personages, de details, de schrijfstijl, het verhaal...maakt het boek zeker een aanrader.
Mooi debuut.
Absoluut een spannende thriller!
Krijgt een mooi 4 sterren.