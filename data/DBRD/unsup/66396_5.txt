Een boek dat erom vraagt om in een keer uitgelezen te worden. Geniaal hoe de schrijver verwijzingen naar films en andere boeken, zoals Alice in Wonderland en The Matrix erin verwerkt. Wat opvalt is het grove taalgebruik van HP (de hoofdpersoon) en hoe hij Engels en Nederlands door elkaar heen gebruikt is heel natuurlijk. Hij is niet zo snel van begrip, maar dat zorgt ervoor dat je enorm met hem mee gaat leven en dan bedoel ik in de zin van 'nee, doe dat nou niet!' en 'snap het nou, slome!'. Al met al een boek dat goed in elkaar zit, spannend is en lekker makkelijk wegleest.