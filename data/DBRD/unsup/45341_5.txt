Goed, laat ik eerlijk zijn. Is dit het allerbeste boek dat ik ooit gelezen heb? Nee, dat zeker niet. Bevat het allerlei overdone clich√©s? Ja, ontelbaar veel. Doet dat er aan het einde toe als je heel snel door een boek bent gevlogen en er met volle teugen van genoten hebt? Nee, het doet er helemaal niet toe. Mijn sterren zijn een weergave van hoe erg ik van een boek genoten heb en dus krijgt het boek vijf sterren, ook als het dat puur objectief gezien misschien niet verdient.

Net als het eerste boek leest het boek ongelooflijk heerlijk weg. Het is makkelijk geschreven, zonder dat het simplistisch wordt, en ik kon zo met 120 pagina's per uur doorlezen. Daarnaast is het boek vanaf het begin af aan spannend. Met een kort voorstukje wordt mijn nieuwsgierigheid al geprikkeld en daarna is het wachten tot ik eindelijk snap waar dat voorstukje over gaat.

Bovenal zit het boek plottechnisch goed in elkaar. Hoewel ik nog steeds niet zelf verliefd zou kunnen worden op Cole, snap ik wel heel goed wat Alice in hem ziet en hoe belangrijk ze voor hem is. Daarnaast vind ik Alice een heel fijn karakter om over te lezen. Ze is slim, leergierig, stelt de juiste vragen en als ze iets stoms doet, erkent ze dat het stom is en beschrijft ze waarom ze het vervolgens toch doet, waardoor ik het haar zonder problemen kan vergeven.

Het verhaal is ook nog goed opgebouwd. De mythologie wordt goed uitgelegd, de hints voor oplossingen worden tijdig gegeven en daardoor voelt de hele pay off aan het einde niet als een deus ex machina, maar als een heel logisch gevolg van alles wat ik daarvoor heb gelezen.

Maar goed, om deze lange review kort te houden:
HONGER! MEER! WIL HEBBEN! NU!