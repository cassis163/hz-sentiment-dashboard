Dit boek staat bij mij al jaren in de kast. Ik heb het zelf gekregen toen ik een jaar of acht was en ik heb het destijds helemaal stukgelezen. Nu is mijn dochter acht jaar en heb ik haar de verhaaltjes voorgelezen. Ondanks het feit dat dit zich afspeelt in de jaren 80, ver voor het mobiele tijdperk, social media, YouTube, et cetera, voelt het helemaal niet gedateerd aan en heeft ze er echt van genoten. Het was veel te snel uit, achteraf jammer dat er nooit meer delen van zijn verschenen. Leuk om nu te merken is dat de ouders in het verhaal zo duidelijk hun eigen onzekerheden, eigenaardigheden en fouten hebben en nadrukkelijk niet als perfect of alwetend worden neergezet, maar ook niet zo onredelijk of oneerlijk zijn dat ze ergernis opwekken. Heel grappig om een van mijn favoriete boeken van vroeger opnieuw te beleven door de ogen van mijn eigen kind.