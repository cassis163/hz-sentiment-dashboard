Zomer 1987
Marianne woont op het prachtige Spaanse eiland Ibiza. Marianne is een jong meisje, een puber eigenlijk nog, 17 jaar en moet het helemaal alleen zien te redden op het eiland. Ze woont in de villa van haar vader, Ron. Deze, zit een gevangenisstraf uit in de UK (drugs). Haar moeder, die Madresh genoemd wil worden, woont op een het eiland Formentera in de buurt van Ibiza. Haar moeder is in de hippie periode blijven hangen en noemt zich ‘spiritueel coach’. Maar over haar dochter bekommert ze zich bijna niet. Het gaat zelfs zo ver dat ze haar dochter gebruikt om geld te vragen bij de criminele vrienden van Ron!
Marianne lijkt heel stoer: ze leeft alleen in een villa in de bergen, ze rijdt, zonder rijbewijs, op de motor van haar vader, drinkt erg veel , gebruikt drugs, bezoekt veel party’s en clubs. Ze werkt af en toe een beetje om aan geld te komen plus speelt af en toe voor koerier (Zwart geld). Meneer S, een vriend van haar vader, houdt een (heel klein) oogje in het zeil en bezoekt haar af en toe. Hij brengt berichten over van en naar haar vader en zorgt dat ze geld heeft.
Als Marianne wordt aangehouden door de Guardia Civil, wordt ze geobsedeerd door de agent , Ramiro die haar aanhoudt maar toch laat gaan ondanks diverse overtredingen die ze heeft begaan. Ze blijft maar aan hem denken en fantaseert er op los. Ze zoekt hem af en toe op en probeert zich heel anders aan hem voor te doen dan ze eigenlijk is! Daarnaast is er nog Nick, een leeftijdsgenoot / vriend die ze al haar hele leven kent. Met hem heeft ze een, losse, relatie. Nick zal na de zomer van het eiland weggaan om te gaan studeren…

Het is een heel mooi boek. Het leest heel vlot het verhaal is heel aangrijpend. Als lezer zit je heel diep in het verhaal. Je kunt de emoties van Marianne bijna zelf voelen. Angst, onrust, onzekerheid, eenzaamheid, ‘gewoon ‘willen zijn. ‘Normale’, liefhebbende, betrokken ouders hebben die je een gevoel van veiligheid geven…. Een voorspelbaar, leven dat is wat ze wil