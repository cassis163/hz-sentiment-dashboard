De methode die in het boek wordt beschreven geeft aan om de moeilijkste taak als eerste uit te voeren. Want als je het moeilijkste gehad hebt valt de rest weer mee. Daarbij is tijdsmanagement van grote invloed. Tips als “Dek de tafel”, de “80/20-regel” en “werk van olievat naar olievat” maken het makkelijker om de taken te volbrengen. Sommige tips zijn heel voor de hand liggend en andere zijn inspirerend. Het boek is voornamelijk geschreven voor gebruik in het bedrijfsleven.
Het boek is bijzonder leesbaar en met hele goede duidelijke voorbeelden worden tips gegeven om je motivatie te boosten. Ik betrapte mezelf erop dat ik regelmatig met een glimlach zat te lezen. De tips zijn helder, geven je motivatie en maken dat je zin hebt om aan een klus te beginnen. Daarbij is het ook belangrijk om niet bij de dag te leven maar ook te kijken naar de langere termijn. En herhalen, herhalen, herhalen om de methode goed onder de knie te krijgen en eigen te maken. Een prettig boek om erbij te hebben wat je ook makkelijk nog eventjes erbij pakt. Ik geef 3,5 ***(*) sterren.