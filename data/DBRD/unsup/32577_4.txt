Julie Cohen is geboren in de Verenigde Staten, studeerde in Groot BrittaniÃ« en werd verliefd op dat land waar ze inmiddels met haar gezin woont. Ze is lerares en daarnaast auteur.

Het is 2016, Robbie ( 80 jaar oud) wordt zoals iedere dag wakker naast zijn grote liefde Emily. Ze zijn 54 jaar samen en hun liefde is alleen gegroeid. Robbie staat op voert zijn gewone ochtendrituelen uit en toch is deze morgen anders dan de andere. Hij gaat naar boven, kust Emily en legt een roos met een briefje naast haar neer. Daarna loopt hij naar de zee , kleed zich uit en gaat het water in. Waarom doet hij dat, welk geheim neemt hij mee en stelt hij veilig?
Het boek is opgebouwd uit vijf delen.
Het tweede deel springt terug naar 1990 en Emily gaat naar Engeland om de begrafenis van haar moeder bij te wonen. Ze is niet welkom, verstoten door de familie.
Bij thuiskomst is de eerste zoon van Robbie, William in hun leven gekomen.
Dan springt het boek terug naar 1975-1977 en gaat het verhaal over hun zoon Adam, wat tot het grote geheim zal leiden.
Het vierde deel speelt in 1972 de ontmoeting tussen Robbie en Emily in Miami na jaren terwijl Emily daar met haar man en haar familie op vakantie is.
Het vijfde deel speelt in 1962 de eerste ontmoeting tussen Emily en Robbie waarbij hun grote liefde de grondslag krijgt in Cambridge en ontdekken we het grote geheim van hun relatie.

Op het eerste gezicht lijkt het een liefdesverhaal dat achterste voren verteld wordt. Maar het is een verhaal dat zich op een bijzondere wijze ontpopt en waarbij ook maatschappelijke problemen als dementie, illegale adoptie en discutabele liefde aan de orde komen.

Ik heb er van genoten en ga zeker de andere boeken van deze auteur ook lezen.