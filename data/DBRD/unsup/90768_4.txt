Iedereen kent het spelletje Iene Miene Mutte uit zijn jeugd. De seriemoordenaar speelt hier ook dat spel maar met een veel hogere inzet.

Twee bekenden van elkaar worden ontvoerd, gevangen gehouden op een afgelegen plek zonder eten en drinken. Ze blijven achter met alleen een mobiel met een mededeling en een pistool.
De mededeling:"Jullie moeten samen beslissen wie blijft leven en wie sterft. Alleen als er iemand sterft wordt de ander vrijgelaten".
Hoe kiest de seriemoordenaar de slachtoffers, waarom? Wat hebben ze haar misdaan?

Inspecteur Helen Grace, wordt samen met Mark en Charlie op deze zaak gezet.
Allereerst blijkt er geen enkele overeenkomst tussen de verschillende slachtoffers, het plan is perfect uitgedacht. Zelfs de overlevenden zijn kapot door hun schuldgevoel.
Wanneer er meer duidelijkheid komt wie en waarom, blijkt dat deze personen in het verleden in contact zijn geweest met Helen Grace.

Wanneer Mark en Charlie verdwijnen neemt de spanning toe. Een thriller met gruwelijke details, een hoog tempo en vooral lekker leesbaar. De seriemoordenaar blijkt een geschiedenisband te hebben met de inspecteur.

Naast de spanning ook rustmomenten, over de levens van de drie hoofdpersonen Helen, Mark en Charlie. Helen door een kijkje in haar verleden, Mark in scheiding en Charlie met haar vriend.