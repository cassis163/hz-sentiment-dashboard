De eerste Fitzek voor mij en al meteen verkocht. Een "thrillende detective" die me meer dan eens aan Agatha Christie's "Moord in de OriÃ«nt-expres" deed denken. Fitzek weet je vanaf de eerste zin in het verhaal mee te trekken. De spanning die hij weet op te bouwen is zenuwslopend en je zou wensen nog sneller te kunnen lezen. Daarnaast weet hij met humor deze spanning weer even te laten vieren, om de lezer vervolgens weer aan de bladzijdes te kluisteren. De verhaallijn is alles behalve voorspelbaar, waardoor het boek op geen enkel moment saai wordt. Zelfs de dankzegging die doorspekt is met humor is absoluut het lezen waard. Met zijn voortreffelijke schrijfstijl, weet hij jou als lezer bijna persoonlijk aan te spreken. Net geen 5**, om nog ruimte over te houden voor de andere "Fitzeks ", die ik nog wil lezen.