De eerste priesteres - wat mij betreft een van de betere boeken die ik de laatste tijd heb gelezen.
Hoewel het in een ver verleden tijd speelt, is het zó levensecht en empathisch geschreven dat je vergeet dat het verhaal zich zo lang geleden afspeelt. Je leeft met de personages mee; het is zo voorstelbaar dat in dat stadium van de ontwikkeling van de mensheid de dingen zo verliepen. Je voelt mee met de mensen die bijna nog vreemdeling op aarde zijn, en zich toch al opvallend bewust worden van de kosmos om hen heen.

Boeiend is daarbij dat dit ook zo mooi aansluit bij moderne theorieën en opvattingen over het leven in de steentijd en het vroegste religieus bewustzijn van de mens zoals door o.a. Annine van der Meer verwoord is.

Een gelukwens - en een groot lezerspubliek waard!