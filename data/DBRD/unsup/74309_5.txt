Een boek over een bekende schrijver... Of toch niet? Iedereen die Harry Mulisch 'kent' zal trekken van deze schrijver in de heer M herkennen. Een karakter dat overeen komt met het karakter van Mulisch en een opvallende vergelijking met de besproken boeken en de boeken van Mulisch; het kan niet missen.

Echter; ik zie in het boek meer 'Koch' terug. Dat wil zeggen: schrijfstijl, verhaalopbouw... De schrijfstijl die Koch hanteert in het nieuwste boek is kenmerkend: hard, kort en duidelijk. De opbouw is ook kenmerkend. Pijnlijke onderwerpen worden niet gemeden (net als in 'Diner'). Dat is dan ook wat mij zo raakt in dit boek. Van de eerste bladzijde tot de laatste bladzijde boeide het verhaal mij. Dit niet in de minste plaats door de verschillende verhaallijnen: het verhaal van de heer M, het verhaal van de leraar en de leerlingen en het verhaal van de schrijver/verteller in het verhaal.

Het einde is verrassend en dat is passend bij de stijl van Koch. Het is een boek dat je niet even direct weglegt, na het lezen van de laatste pagina. En dat zijn nu juist de boeken waar ik van hou! Succesje dus!