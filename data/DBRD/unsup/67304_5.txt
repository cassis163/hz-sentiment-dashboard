In de roman Pensioen plaatst Elschot je voor een morele stellingname. Wie komt het pensioen toe? Een opmerkelijke vraag. Pensioen is een uitkering waarvoor niet veel prestatie wordt verwacht. Men bereikt een zekere leeftijd, overlijdt of raakt invalide en verwerft met deze gebeurtenis een uitkering.
Op ingenieuze wijze leidt Elschot de lezer richting het morele dilemma: wie komt het pensioen toe en mag je het je toe-eigenen? Elk personage denkt daar het zijne/hare van en aan het eind van de roman heb je als lezer je oordeel geveld. Maar wie bij Elschot op zoek gaat naar bevestiging van dat oordeel, blijft met lege handen staan. Het oordeel over Pensioen komt jou toe. Elschot heeft je alleen via een prachtige verhaallijn op weg geholpen.