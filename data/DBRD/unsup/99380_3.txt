Hoewel De Silmarillion berucht is om zijn onleesbaarheid, is het sowieso interessant voor iedereen die is geïnteresseerd in de achtergrond bij In de ban van de ring. Het behandelt de geschiedenis van Midden Aarde vanaf de schepping tot aan de ondergang van de elfen (vanuit elfenoogpunt). Sommige stukken zijn inderdaad nogal saai (archaïsche opsommingen van namen van personen en streken en veldslagen), maar er staan ook enkele spannende en mooie verhalen in die door de enorme 'world building' veel diepte krijgen, zoals het verhaal van Beren en Lúthien. Het maakt me benieuwd naar de na Tolkiens dood uitgegeven/herschreven werken als 'Beren en Lúthien' en 'De kinderen van Húrin'.