Het is schrijver David Lagercrantz gelukt om een spannend vervolg te schrijven op de millennium trilogie. De verwachting bij de lezer ligt hoog en wordt met dit vervolg waar gemaakt. De hoofdpersonen Lisbeth Salander en Michael Blomkvist vinden elkaar terug wanneer ze betrokken raken bij de moord op de wetenschapper Frans Balder. In deze thriller komt niet alleen het traumatische verleden van Lisbeth weer terug maar ook actuele onderwerpen als de ontwikkeling van AI en beveiliging van (nationale) gegevens. Het verhaal speelt zich af in Zweden en Amerika. De zorg over en voor de autistische zoon van Frans Balder maakt het verhaal erg aangrijpend. Ook in dit verhaal neemt Lisbeth wraak op mannen die vrouwen haten. Een kritische noot op dit boek is dat er veel karakters voorbij komen die niet altijd worden uitgediept. Was dit wel gedaan dan was het boek waarschijnlijk 200 pagina's dikker maar wel completer. Ik ben erg benieuwd naar deel 5.