Dood de vader is een bijzondere thriller. Enerzijds schrijft Sandrone Dazieri een verhaal om als thrillerliefhebber je vingers bij af te likken, met een extra 'laag', die voor een complete omwenteling zorgt. Anderzijds komen er langdradige passages in voor die je het liefst zou overslaan, met name de cursiefgedrukte pagina's vragen doorzettingsvermogen van de lezer. Zo is er ook een enerzijds-anderzijds aan de hoofdpersonen Colomba Caselli en Dante Torre: een hartveroverende combinatie, maar ongeloofwaardig neergezet, over de top.

Lof voor de plot, Dood de vader zit prima in elkaar, de nu en dan de kop opstekende onwaarschijnlijkheden daargelaten.
Dalzieri gebruikt allemachtig veel woorden om zijn verhaal te doen, hij heeft daar een dikke vijfhonderd pagina's voor nodig. Meer compactheid zou het leesplezier ten goede kome.

Hoe verder met Colomba en Dante? Dat zullen we spoedig weten: 18 juli a.s. verschijnt Dood de engel.

[spanning 3, plot 4, schrijfstijl 3, leesplezier 3, originaliteit 3, psychologie 4]