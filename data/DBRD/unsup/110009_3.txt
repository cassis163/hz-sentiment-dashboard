Ook ik was, evenals vele Kava-fans, natuurlijk nieuwsgierig hoe het verder met Maggie O'Dell en haar vriend(inn)en zou gaan. Waar het haar in de vorige drie boeken uitstekend lukte om de personages te laten groeien, staat hun ontwikkeling in dit deel een beetje stil.
Het verhaal is natuurlijk weer spannend en lekker strak geschreven maar ik vond de secundaire verhaallijnen wat minder.

Neemt niet weg dat het ze weer is gelukt om langzaam naar de ontknoping te kruipen en de spanning tot het hoogtepunt weet op te voeren. Lekker boek om in weg te duiken en pas weer tevoorschijn te komen als alle raadselen zijn opgelost.