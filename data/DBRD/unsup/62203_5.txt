Rob Coates en zijn vrouw Anna kunnen hun geluk niet op als Anna eindelijk in verwachting is. In het begin wilde het immers niet lukken, met een paar miskramen tot gevolg. Maar als hun zoon Jack geboren is, groeit hij op als een leuk jochie. Rob en Anna zijn gelukkig en trots op hem. Iets wat ieder kind kan gebeuren overkomt Jack ook. Even duizelig en dan gaat het weer goed. Anna is daar niet gerust over en krijgt een angstig gevoel. Niet onterecht, blijkt later. Dat is het begin van een lange strijd vol met onzekerheid. Een bezoek aan verschillende artsen begint. De specialist ontdekt in het hoofd van Jack een tumor. Een operatie volgt en de tumor wordt in zij geheel verwijderd. Dolgelukkig zijn Anna en Rob. Een vervolg behandeling lijkt niet nodig en Jack herstelt voorspoedig. Het gaat zo goed met Jack dat Anna en Rob met vakantie naar Kreta gaan. Daar genieten zij van de rust en de natuur.

Dan, als zij thuis zijn en er op de school van Jack een vuurwerkavond is, valt Jack plotseling flauw en wordt hij per ambulance naar een ziekenhuis vervoerd. Al gauw blijkt na een MRI-scan dat de tumor terug is. Maar nu betreft het een niet meer te opereren glioblastoom. De vraag die Anna aan de arts stelt: ”Hoe lang leeft Jack nog”?
De tijd dringt om uit te kijken naar behandelingen, waar Jack nog baat bij zou kunnen hebben. Dat brengt ook de nodige spanningen tussen Anna en Rob met zich mee. Want voor welke behandeling valt er nog te kiezen?

Met Alleen voor jou, vertolkt Luke Allnutt op een sublieme wijze een verhaal dat veel ingrediënten van het leven herbergt. Zoals liefde, verlangen, twijfel, verdriet en hoop. Vooral hoop.