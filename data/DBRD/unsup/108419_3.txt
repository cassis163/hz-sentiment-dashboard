Ook dit boek, dat dient als kortverhaal tussen boek I en II, heb ik als e-boek mogen ontvangen van Owan Drake. Na het lezen van boek I bleef ik als lezer zijnde achter met behoorlijk wat vragen over het nu verder zou gaan, de vraag hoe alle personages verbonden zijn en bovendien een enorme cliffhanger aan het einde.

“Horror fantasy voor duistere leesmomenten”

Na een behoorlijke opeenstapeling van gebeurtenissen en het kennis maken met diverse personages in boek I blijkt de hoofdpersoon Xavier zich in een nogal benarde positie te bevinden. Gaat Xavier zich hieruit redden en kan hij verder met onderzoeken van zijn nogal bizar heftige verleden en hoe zit het met de Bloedraven? Wie zijn deze demonen en waarom zijn zij op Xavier zijn leven uit? Hoe gaat het verder met alle andere personages uit het verleden, zoals onder andere Mar, Yolanda en Bubba, die we ontmoet hebben in boek I? Worden alle vragen beantwoord en kan het nog spannender worden?

“Complexiteit ontrafeling of complete ontgoocheling?”

In vergelijking met het eerste boek las dit verhaal gelijk een stuk gemakkelijker. De complexiteit is een stuk verminderd in dit boek en er wordt meer duidelijk over hoe het nu precies in elkaar zit. Nu moet ik wel zeggen dat boek I inmiddels een make-over heeft ondergaan dus wellicht leest die nu ook prettiger. Maar daar kan ik uiteraard geen oordeel over geven aangezien ik het boek dan zou moeten herlezen. Terugkerend naar dit deel, las dit dus prettiger voor mij. Gelijk vanaf het begin zit er vaart in het verhaal en wordt er gaandeweg veel duidelijk over wie welke rol vervult in het geheel. Ook is de schrijfstijl in dit tussen verhaal enigszins aangepast waardoor de lange zinnen fijner lezen, minder grove bewoording in voorkomt en het op een ietwat meer ontspannen manier gelezen kan worden. Wederom eindigt het met een spannend open einde waaruit blijkt dat er nog lang geen einde in zicht is en de oorlog tussen de Bloedraven en Xavier verder zal gaan. Waarvan niemand de uitkomst zal kunnen voorspellen.

“Cliffhanger stijl to the max”

Ik geef dit boek 3,5 sterren.

Spanning: 7
Plot: 7
Leesplezier: 7
Schrijfstijl: 7
Originaliteit: 8,5
Psychologie: 5