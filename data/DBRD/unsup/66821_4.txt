Een dikke pil van ruim 700 bladzijdes.
Een boek dat bestaat uit 5 boekdelen. Deze boekdelen bestaan weer uit hoofdstukken. En deze hoofdstukken bestaan weer uit verhaallijnen.
Broer Lennert, een beroepswerkeloze, aan de drank en drugs. Mischa, jongere broer, succesvolle architect.
De 1e 2 boekdelen worden verteld vanuit Lennart. Hij bemerkt dat hij maar geen contact kan krijgen met zijn broertje Mischa. Als dit te lang duurt, gaat hij op onderzoek. En dan krijgt hij plots een telefoontje van een advocaat die zijn broertje verdedigt in Amerika. Zijn jongere broertje verdacht van doodslag? Hoe, wie wat en waarom? Is zijn broertje niet diegene die hij denkt dat hij zou zijn? Je wordt helemaal meegezogen in het onderzoek wat hij doet naar zijn broertje.
Vanaf boekdeel 3 wordt het verhaal vertelt vanuit Mischa. Hoe hij na het overlijden van zijn ouders, door een dodelijk ongeval, in een pleeggezin moet, totdat Lennart hem daar weghaalt. Hoe zijn verleden hem in deze positie heeft gebracht, in de gevangenis voor doodslag.
De karakters van alle personages in dit boek zijn zeer levendig omschreven. Je ziet het verhaal als een film voorbij gaan. Het ene moment heb je begrip voor de situatie en het andere moment denk je bij jezelf, waarom doet hij er niets mee?
Tijdens het lezen wordt je meegezogen in het verhaal en kost het steeds weer moeite om het boek weg te 'moeten' leggen. Je wilt maar door blijven lezen!
En dan, als je nog 25 blz mag lezen. Besef je, hoe zit het plot in elkaar? Hoe kan de ontknoping nog verlopen in deze bladzijdes? Nu, het kan! Prachtig!
Een ongelooflijk debuut van Bronja Hoffschlag. Gelukkig een deel 1 van een trilogie en we mogen er nog 2 tegemoet zien. Kan me niet snel genoeg gaan.
Dit is echt een prachtig psychologische thriller! Een aanrader!