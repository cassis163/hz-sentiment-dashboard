Narcotica is het tweede boek van de Zweedse Emelie Schepp en is het vervolg op Memento, rond procureur van justitie Jana Berzelius.

Het boek gaat over drugssmokkel: In de trein wordt een dood Aziatisch meisje aangetroffen, een gevolg van bolletjes met drugs die zijn ingeslikt en waarbij er iets fout is gelopen.
Dit verhaal wordt ge√Øntegreerd in het verhaal van Jana Berzelius, die met de politie samenwerkt om deze zaak op te lossen.

Het boek zou zelfstandig te lezen zijn, maar zelf had ik Memento niet gelezen en dat heb ik als een groot gemis ervaren. Ik zou iedereen dan ook aanraden om eerst Memento te lezen, en dan pas Narcotica. Het verhaal achter Jana is zeker interessant genoeg om er een serie rond op te bouwen. Ook wordt er veel aandacht besteed aan een aantal andere personages, met name uit het rechercheteam. Ik heb na Narcotica meteen Memento gelezen en dat boek vond ik eigenlijk wel een stuk beter, vandaar ook dat ik aan dit boek slechts 3 sterren toeken.

Zowel Narcotica als Memento vond ik best geloofwaardig geschreven, en de schrijfstijl is vlot. Ik hou ook wel van de korte hoofdstukken en verschillende verhaallijnen.

Emilie Schepp wordt vergeleken met Lars Keppler en andere grote Scandinavische namen, voor Narcotica vond ik echter dat die vergelijking niet opging. Nu ik ook Memento heb gelezen, begrijp ik het enthousiasme!