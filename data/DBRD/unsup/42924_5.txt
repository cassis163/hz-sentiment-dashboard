Een wel heel dikke pil, dit vijfde deel van de Reizigers-cyclus. Waarin ook hier weer zoveel dingen gebeuren dat ik zodra ik de laatste pagina gelezen heb eigenlijk al niet goed meer weet wat er in het begin van het boek gebeurd is. Met weer veel heerlijke ‘doorleesmomenten’ (niet weg kunnen leggen) en ook flink wat spanning (zodat ik heel flauw stiekem een aantal bladzijdes doorbladerde om na te gaan of alles nog wel goed zou komen). En ook al wordt alles zeer uitgebreid en uitvoerig beschreven, toch verveelt het me geen minuut. Knap hoor!