Welkom in Quisco Waar niets is wat het lijkt

Evander Clovis wordt door zijn hoofdredacteur naar Quisco wordt gestuurd om verslag te doen van de vermissing van huisarts Martha Mulder. Quisco, een afgelegen dorp dat volgens Evander bevolkt wordt door achterlijke bewoners die ervoor kiezen zich afzijdig te houden van de normale samenleving en waar hij zich als wereldburger vast dood zal vervelen. Een dorp waar buitenstaanders niet graag gezien zijn en op afstand worden gehouden, en waar kinderen zeker niet welkom zijn. De bewoners zijn erg direct in hun contact met Evander en hebben ieder hun eigen reden om in Quisco te blijven. Op zijn speurtocht het mysterie van Martha s verdwijning te ontrafelen, raakt hij geintrigeerd door Josie, de negen-jarige eigenaardige dochter van Martha, het enige kind dat in Quisco woont en ontdekt Evander waarom bewoners in Quisco zijn beland. Zijn zoektocht zal hem leren wie hij zelf was en is geworden.

Vanaf het begin vond ik Evander wat arrogant, maar omdat hij zo worstelt met zijn gezondheid, werk, relatie en familie, is hij toch ook sympathiek. Door de mysterieuze opmerkingen en de vaak trieste verledens van de personages die beetje bij beetje onthuld worden in de korte hoofdstukken, leest het boek lekker weg. Je kunt je makkelijk voorstellen hoe iemand met een traumatische ervaring in het verleden terecht komt in de bijzondere samenleving die Quisco vormt. Er komen zoveel menselijke dramas aan bod dat je telkens door wilt lezen en je eigenlijk geen hekel aan een persnage kunt hebben. De omgeving wordt ook zo goed beschreven dat je je in een woestijn-warme omgeving waant. Ik ben blij dat ik het boek mocht lezen, wat een intrigerend verhaal! Een boek om te herlezen!