En weer heeft Karin Fossum het voor elkaar gekregen om een prachtig boek te schrijven.

Het verhaal begint voor je gevoel “zomaar” maar niet is minder waar. je wordt gedurende het lezen steeds dieper het verhaal ingezogen. Ik kreeg maar niet mijn vinger achter het gedrag van Ragna. Waarom die achterdocht en waarom is Ragna zo alleen?

Ragna is een alleenstaande vrouw van midden 40. Haar zoon, die ze gekregen heeft toen ze 16 was, woont al jaren in Berlijn. Zijn vader is al jaren niet meer in beeld en de opvoeding heeft Ragna samen met haar ouders verzorgd. Door een operatie zijn haar stembanden beschadigt en gaat Ragna fluisterend het leven door.

Haar zoon is manager in een hotel, denkt Ragna, maar niks is meer waar. Hij blijkt in de gevangenis te zitten. Ragna, verwikkeld in haar eigen problematiek, zondert zich steeds meer van de buitenwereld en kruipt in haar eigen wereld.
Maar wie stuurt haar de dreigbrieven? Waarom juist zij? Ze besluit maatregelen te nemen om haar bedreiger af te schrikken. Maar is dit wel nodig? Ze durft er met haar collega`s, buurman en de Turkse winkeleigenaar die ze geregeld bezoekt, niet over te praten.

Als ze op een dag bezoek krijgt is ze er van overtuigt dat deze man haar de dreigbrieven heeft gestuurd? Maar wie is deze man? En waarom wil hij haar vermoorden?

Gaandeweg het verhaal wordt steeds meer duidelijk dat Ragna een moeilijk leven heeft gehad. Haar vader had psychische problemen dat uiteindelijk een grote rol speelt in Ragna haar huidige leven.

Als Ragna is opgepakt en met Sejer in gesprek komt doormiddels van verhoren, krijgt de lezer steeds dieper een kijkje in het leven van Ragna. Tevens begrijp je waarom Ragna deze keuze heeft moeten maken en waar haar angsten vandaan komen. Want waarom telt ze bijvoorbeeld haar stappen naar haar huis?

De rol van Sejer lijkt in de fluisteraar heel oppervlakkig maar juist dit maakt zijn positie deze keer weer heel krachtig. De wijze waarop hij met Ragna omgaat is zo meelevend maar toch is zijn rol als agent herkenbaar.

Karin Fossum heeft met de fluisteraar een actueel thema in een prachtig boek gegoten ,die de lezers tot nadenken zet. Juist de onverwachte climax maakt dat je het boek moet lezen, ook al start het boek stroefjes.

Op naar het volgende deel!