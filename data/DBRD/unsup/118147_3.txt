Samenvatting:

Na het overlijden van haar man Mark is er maar één ding wat Melinda Monroe wil, ze zoekt rust in haar drukke leven. Op zoek naar een nieuwe balans besluit ze te solliciteren naar een baan als verpleeg- en verloskundige in een klein dorpje Virgin River in het noorden van Californië.

Eenmaal op plaats van bestemming blijkt datgene wat haar is voorgeschoteld helemaal niet te bestaan, de blokhut valt van ellende bijna uit elkaar. En de plaatselijke arts, Doc, bejaard en redelijk knorrig zit niet echt te wachten op assistentie van Mel. Ze besluit dan ook weer terug te gaan niet naar Los Angeles waar ze vandaan komt maar om naar haar zus in Colorado Springs te gaan, echter op punt van vertrek is daar een te vondeling gelegde baby op de veranda bij Doc. Mel kan het voor zichzelf niet verantwoorden om nu weg te gaan. Eerst wil ze onderdak voor de baby vinden, samen met Doc vangt ze de baby, die ze Chloe noemt, de eerste dagen op. Als er kort daarna een opvangplek is voor Chloe staat niets haar meer in de weg om te vertrekken.

In Virgin River is niet veel te beleven, het enige verzetje wat ze zichzelf gunt is een drankje in de plaatselijke bar gerund door Jack (ex-marinier). En met hem blijkt ze eigenlijk best wat overeenkomsten te hebben. Jack is al vanaf het eerste bezoekje van Mel aan zijn bar verkocht en wil koste wat het kost dat ze niet vertrekt. Hij heeft ondertussen de blokhut opgeknapt, gaat samen met haar vissen en komt er achter wat er is wat Mel zo’n verdrietige blik in haar ogen heeft. Maar meer dan wat zoenen gebeurt er eigenlijk niets. Totdat Melanie een complete inzinking heeft en op dat moment is Jack er om haar op te vangen.

Hoe het afloopt met Mel, Jack en Doc lees je in Thuis in Virgin River.



Mijn mening:

Het boek bestaat uit 16 lange hoofdstukken maar door de gebruikmaking van alinea’s goed te lezen. Het is luchtig geschreven en leest vlot weg.

De personages zijn zo omschreven dat je er daadwerkelijk een goede voorstelling van kunt maken, ze zijn wel wat stereotype naar mijn idee. De mannen als ‘ruwe bolster, blanke pit’, de vrouwen uit de stad allemaal modebewust en koop- en modemerkverslaafd en de vrouwen uit de dorpjes huiselijk, thuiswerkend en ‘moeder de vrouw’ types.

De omschrijving van het dorp Virgin River is zo levensecht dat je je waant in de bossen met een prachtige sterrenhemel op het ene moment en het andere moment lijkt de omschrijving van de modderwegen je bijna in de modder vast te zuigen met de rubberlaarzen aan je voeten ;-)

Het was een fijne kennismaking met Robyn Carr maar of er een vervolg komt op onze kennismaking weet ik niet.