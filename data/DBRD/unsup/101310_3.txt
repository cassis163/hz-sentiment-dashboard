In 1865 verscheen Alice in Wonderland voor het eerst. Ter ere van het 150-jarige jubileum werd de klassieker vorig jaar in een nieuw jasje uitgegeven. Floor Rieder, die samen met Jan Paul Schutten Het raadsel van alles wat leeft en Het wonder van jou maakte, werd gevraagd een nieuwe Alice te illustreren.

Dat ze dat zeer verdienstelijk heeft gedaan, blijkt wel uit de prijs voor het mooiste boekomslag dat het boek won. Rieder gebruikt een zogenaamde scratchboard-techiek. In deze techniek worden illustraties met een scherp mes in een met inkt bedekte laag Chinese klei gesneden. Rieder werkte met lagen glas in plaats van klei, voor een nog fijner resultaat. Vervolgens scande ze de glasplaten in en voegde er kleur aan toe met de computer. Dit arbeidsintensieve proces zie je terug in de illustraties. Ze hebben een heel ambachtelijke uitstraling. En zoals we inmiddels van Rieder gewend zijn, gebruikt ze elke vierkante millimeter voor haar creaties. Dit is bijvoorbeeld prachtig te zien in het zoekplaatje waar elk hoofdstuk mee opent en waar je Alice steeds weer tussen ander gebladerte kunt terugvinden.

Floor Rieder heeft Alice echt opnieuw uitgevonden. In plaats lang, golvend haar en een keurig jurkje heeft ze nu een nerdy brilletje, een gek mutsje en sneakers. Dit nieuwe uiterlijk past wat mij betreft beter bij Alice, die een heel eigengereid en bijdehand kind is, dan de oude tekeningen, die in het collectieve geheugen zijn verankerd.

Lees verder op mijn site