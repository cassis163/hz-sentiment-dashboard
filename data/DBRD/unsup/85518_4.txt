Als Ivy voor een belangrijk moment in haar leven komt te staan, wordt ze bedot door haar eigen vrienden. Dit komt zo hard aan dat ze haar spullen pakt en wegloopt. Bij haar jeugdvriend Bernd en zijn vriendin Rosie vindt ze onderdak. Bernd en Rosie hebben in Rotterdam Club Inked. Ze kent Bernd al heel erg lang, en hij is haar veilige haven als het even tegenzit. Na middernacht laat Ivy haar kunsten zien als wijnkenner. Ze weet er echt alles van. Met blinddoek raadt ze zo veel wijnen, tot groot plezier van het publiek. Op een avond ervaart ze iets bijzonders en een andere wijn. En krijgt ze een baan aangeboden. Het klinkt aanlokkelijk, als ook de stem van haar toekomstige baas.

Zodra zij start met de nieuwe job als Sommelier, valt het iedereen op hoeveel ze weet van de wijnen. Ook Alexander, haar baas, raakt onder de indruk. Als er nieuw personeel wordt aangenomen krijgt Ivy de schrik van haar leven. Zal zij opnieuw weglopen? Of heeft ze nu een beter plan?

{ “Er was eens..een wijnboer die zich kapot ergerde aan alle toeristen..”}

De elementen:

De schrijfstijl is de ik-vorm. Een belangrijk element is het terugkijken op de gebeurtenissen van 2 jaar geleden en we lezen over de kleine Ivy, die nog bij haar ouders woont. Het is een verhaal vol liefde en passie. Je voelt dat bijna door het papier heen.
Het is duidelijk dat de auteur zich goed heeft ingelezen en zich heeft voorbereid, gezien alle details over wijnen en wijn proeven. Zo las ze ook boeken over verleidingskunsten en heeft ze een voorliefde voor bepaalde muziek, die ze opsomt aan het einde van het boek. Heel bijzonder.

{ "Ik voel me opnieuw assepoester als ik in de donkerrode jurk naar buiten ren..}

Mijn mening over het boek:

De ondertoon van liefde is een boek vol liefde en passie, wijnen en knallende kurken. En bevat veel erotische scenes. Centraal staat het Master-Sommelier-examen. Het is het hoogste, de hoogste onderscheiding voor een wijnkenner. Als lezer proef je de liefde voor dit vak. Er is veel liefde en hartstocht verscholen in dit verhaal over Ivy. JE kan het typeren als een mooi sprookje. En in mooie sprookjes heb je mooie stukjes en minder mooie stukjes. Als ze zoenen ben je blij, als de prins wegloopt dan gooi je stampvoetend even het boek weg.

Kate Paris heeft een prachtige schrijfstijl en alleen de tem “sprookje” zou het boek zeker tekort doen. Het is een mooie liefdesverhaal. Met liefde voor de wijn en liefde voor elkaar, schrijft Kate Paris een heerlijke feelgood-lovestory. Ivy heeft al heel wat meegemaakt als het verhaal begint. Langzaam wordt duidelijk wat er precies gebeurde, voordat zij bij Bernd en Rosie aanklopte.

Het verhaal neemt je gelijk mee in het leven van Ivy. Je ziet haar geblinddoekt zitten aan de bar. Proevend van de wijn en ieder dan uitleg geven over welke wijn het is, met zijn typische kenmerken. Superleuk om te lezen. Met gevoelige momenten, die mij hebben geraakt. Ik ben zeer benieuwd naar het volgende boek, dat over Olivier zal gaan. en verschijnt in de zomer van 2018.

Kate Paris schrijft verhalen al zolang ze kan schrijven. In 2014 volgde ze haar prins naar Noorwegen en in 2015 won ze een prijs met de zomerliefde-schrijfwedstrijd. Het verhaal “Het verleidingseffect” stond in die bundel, en stond daarna hoog in de lijsten.

Het grootste deel van het Leesclubboek heeft zij in Noorwegen geschreven.
Gewaardeerd op 4 sterren & genoten van het boek!