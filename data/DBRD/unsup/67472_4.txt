Zonder spijt, een thriller van Pieter Aspe, is een boek vol spanning, actie en vraagtekens. Pierre Aspeslag is een Vlaams misdaadauteur, die al verscheidene misdaadromans heeft geschreven onder het pseudoniem Pieter Aspe. Hij is een ervaren thrillerschrijver die er steeds in slaagt een echte blockbuster neer te pennen. Hij is een van de meest gelezen Vlaamse misdaadauteurs. Zijn thrillers worden door humo beschreven als de beste thrillers die de jongste jaren in Vlaanderen verschenen zijn. Voor zijn boek Zoenoffer heeft Aspe de Hercule Poirot prijs gewonnen en verschillende boeken van hem zijn verfilmd.

Aan Zonder spijt zijn er verscheidene verhalen voorafgegegaan, zoals onder andere 13, Tango, Onvoltooid verleden en nog vele andere. In 1995 verscheen Aspes debuutverhaal Het vierkant van de wraak. Het gaat over een misterieuze inbraak met verschillende raadselachtige aanwijzingen dat zich afspeelde in het bruisende Brugge. Commissaris Van In en zijn vrouw Hannelore Martens zijn de hoofdpersonages in Aspes boeken.

Zonder spijt speelt zich net als de meeste van zijn thrillers af in de mooie stad Brugge. Aangezien Aspe ervan houdt steeds dezelfde protagonisten te gebruiken, spelen de speurders commissaris Van In en Hannelore Martens een belangrijke rol in dit boek. Guido Versavel, een vriend des huizes van Pieter, tevens ook hoofdinspecteur en een goede collega, heeft in dit verhaal ook een belangrijke rol gekregen. Zlotkrychbrto, wetsdokter en hoofdcommisaris De Kee zijn ook enkele van de personages die Aspe steeds op toneel laat verschijnen.

Zonder spijt is een spannend boek over moord dat zich afspeelt binnen een vleugje Belgische geschiedenis. Het boek werd geschreven in 2006 en speelt zich in diezelfde tijd af.

Michiel Lambrechts, journalist van de Gazet, heeft al enkele dagen niets meer van zich laten horen op zijn werk. Dit wekt bij zijn collega en tevens vriend, André Broes argwaan op, hij neemt contact op met de Brugse politie. Men treft het dode lichaam van Lambrechts aan in zijn apartement. Al gauw ontdekt men dat Lambrechts met een geheim onderzoek bezig was. Door buren en vrienden van Lambrechts te ondervragen komt men te weten dat hij bezig was met een belangrijk artikel over de Bende van Nijvel, een zaak die vroeger in de doofpot werd gestopt en nooit is afgwerkt. Het blijft niet bij een moord, gedurende het hele verhaal worden er nog verschillende moorden gepleegd en moordpogingen ondernomen. Ook Lambrechts vriend heeft het met zijn leven moeten bekopen. Men ontdekt een verboden liefde tussen Frank, de levensgezel van Versavel en Lambrechts. Gedurende de hele verhaallijn zie je de gevoelens van Versavel traag maar duidelijk veranderen. Hij zit diep in de put en heeft er alles voor over om zijn vriend terug te winnen, maar hij is te laat. In het verhaal worden de gevoelens van Van In ook duidelijk beschreven, hij is jaloers op een jonge journalist die zijn vrouw te veel aandacht schenkt.

Over het geheime onderzoek dat hij voerde waren verschillende ideeën. Sommigen waren van mening dat het over de Bende van Nijvel ging, anderen waren er zeker van dat problemen binnen de moslimgemeenschap meer voor de hand lagen. Nog anderen geloven dat de bewijsmaterialen enkel een afleidingsmanoeuvre zijn. Kortom het is een zaak die tot in de puntjes moet uitgespit worden. Pieter en Hannelore worden van het onderzoek gezet, maar zoals we allemaal weten is Pieter een man met een ijzeren wil, hij geeft nooit op.
Volgens mij heeft Aspe dit boek geschreven om ons te informeren over de gruwelijke dingen die er in het verleden in België zijn gebeurd. Hij doet dit door een fictief verhaal te verweven met enkele waargebeurde feiten. Zelf ben ik er meer over te weten gekomen en ik vind dat Aspe het verhaal op een zeer duidelijke manier heeft geschreven.

Het boek is volgens mij voor elke thrillerliefhebber een aanrader, zowel voor onervaren als voor ervaren lezers. Het is een boek vol spanning waarin de lezer van begin tot einde vol aandacht verder leest en geboeid wordt doorheen het hele verhaal. Een van de redenen waarom ik het zon goed boek vind is dat het een zeer mysterieus boek is en alles met elkaar verweven is. De lezer blijft gedurende het hele verhaal met vraagtekens zitten, en er zijn veel momenten die je als lezer niet kan voorspellen.

Met andere woorden, deze thriller is een aanrader voor iedereen die van crime houdt. Je blijft geboeid van begin tot eind en het verhaal staat vol verrassingen.