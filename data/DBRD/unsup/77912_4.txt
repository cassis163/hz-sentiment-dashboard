Lieve Dochter is het debuut van Amerikaanse journalist en schrijver Elizabeth Little. Zij schrijft onder andere voor de New York Times en The Wall Street Journal. Eerder schreef zij al twee non-fictie boeken. De hoofdrol in Lieve Dochter is voor Jane Jenkins. Zij heeft net tien jaar in de gevangenis gezeten, verdacht van de moord op haar moeder. Door een fout in het forensische onderzoek, wordt zij na tien jaar vrijgelaten.

De laatste woorden van haar moeder waren: "Tessa, Adeline en Jane". Nadat Jane is vrijgelaten, besluit zij incognito op zoek te gaan naar de waarheid. Incognito valt echter niet mee, want het hele land lijkt te jagen op Jane - vastbesloten haar te vinden en weer op te sluiten. Adeline blijkt een gehucht te zijn in Missisippi, bekend om de goudzoekers en Jane besluit hier op zoek te gaan naar de waarheid.

Elizabeth Little heeft een zeer origineel boek geschreven gebruikmakend van sms-teksten, twitterberichten, artikelen etc om het verhaal van Jane te vertellen. De energie spat van de bladzijden af en leest als een trein. Het boek Lieve Dochter is verrassend en tegelijkertijd onderhoudend. Je merkt dat Elizabeth Little een ervaren schrijfster is, er worden geen woorden verspilt. Alle woorden zijn raak en helder. Jane verschiint op je netvlies en je leeft intens met haar mee.

Het boek zit ook vol met humor, tijdens het lezen verscheen er regelmatig een lach op mijn gezicht. Ik heb van het boek genoten, zeer lastig weg te leggen. Wat mij betreft een absolute aanrader. Ik ben benieuwd naar de volgende boeken van Elizabeth Little!