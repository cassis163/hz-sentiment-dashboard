Titel: Voor altijd twee
Auteur: Saskia van Mieghem
Uitgeverij: Auqua ZZ
249 pagina’s

Saskia van Mieghem (1967) is manager promotie bij uitgever Ambilicious
heeft inmiddels twee boeken op haar naam staan en haar derde zal zeker niet uitblijven.


Als Rob en Anna de moed opgeven om ooit nog kinderen te krijgen nadat ze heel wat ziekenhuisprocedures hebben doorlopen, wordt Anna toch nog zwanger. Er volgt een voorspoedige zwangerschap met een wel heel dubbel einde.
In de jaren na de bevalling komt Anna met grote regelmaat terug in het ziekenhuis. Hierbij krijgt ze te maken met hele andere aspecten van de afdeling gynaecologie. Er is een verbintenis en opnieuw een verwerking.
Een boek met een lach en een traan waar veel gezinnen zich in kunnen herkennen.


Ik leerde de schrijfster Saskia van Mieghem kennen door haar tweede boek ‘‘door rood verbonden’ te lezen. Een leuk luchtig geschreven boek. Ze vroeg me of ik haar eerste boek ook wilde lezen, met daarbij de mededeling dat ik haar dan nog beter leerde kennen. En zo kwam het dat ik op een avond in het boek ‘Voor altijd twee’ begon te lezen.

Al snel zat ik in een herbeleving van mijn eigen zwangerschapsmaanden en met name mijn eerste bevalling had bepaalde overeenkomsten met de beschreven anekdotes in het boek. Hoe grappig dat ze nu neergezet worden, zo goed voel je ook de frustratie, angst en machteloosheid op de momenten dat je er zelf allemaal tegen aanloopt.

Vol bewondering lees ik verder, ik voel het verdriet opkomen, denkende aan de vrienden die een soort gelijk verhaal hebben meegemaakt.
En ondanks al het verdriet dat er heerst, is het geen boek dat je weemoedig maakt. De schrijfstijl van Saskia is gewoon heerlijk om te lezen, ook al zal deze context misschien niet helemaal gepast zijn met het verhaal. Een ieder die het persoonlijk raakt zal zeker een traantje wegpinken.

Normaal beoordeel ik een boek met een aantal categorieën, maar bij een non-fictie verhaal zoals dit boek is, is dit overbodig. Alles wat er staat is met veel passie en beleving neergezet en ik blijf het bijzonder vinden dat iemand, die dit overkomt, het zo met de buitenwereld kan delen.

Ik geef dan ook ‘voor altijd twee’ 5 welverdiende sterren.