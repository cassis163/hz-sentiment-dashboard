Een prachtige, fijne nieuwe uitgave van deze overbekende klassieker. De illustraties van Dematons zijn geweldig, zijn schitterende schilderijtjes eigenlijk. Vooral het Franse landschap: klaprozen, besneeuwde bossen, griezelige nachten, de overstroomde mijn, de steden ook, èrg mooi!

Het wereldberoemde verhaal is al oud maar komt helemaal niet ouderwets of oubollig over. Ik heb niet precies een beeld van de mate waarin de taal gemoderniseerd is maar het is heel toegankelijk. En ongeloofwaardig, ja dat is het soms ook… Maar wat geeft dàt?