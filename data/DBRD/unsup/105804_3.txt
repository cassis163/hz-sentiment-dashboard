Zondebok is het debuut van Jacobine van den Hoek, die uitgebreid onderzoek en het bezoeken van historische plekken heeft gedaan voor dit boek.
Het verhaal gaat over Fye Lieveheer en haar leven tijdens een onrustige tijd in Amsterdam in de Middeleeuwen. Liefde, moed en macht komen voorbij in deze roman, maar ook verraad speelt een grote rol of eigenlijk meer het zoeken en vinden naar een zondebok, zoals de titel al doet vermoeden.
Het verhaal is interessant en geeft een goede weerspiegeling weer van die Middeleeuwse tijd en wordt mooi beschreven door Van den Hoek.
Wat ik wel lastig vond aan de schrijfwijze waren de korte hoofdstukken, één dag kan zomaar uit meerdere hoofdstukken ontstaan. Dat geeft verwarring en maakt het lezen onrustig, dit had voor mij niet gehoeven.
Als proeflezer vond ik het boek zeker de moeite waard en als Jacobine zich verder ontwikkeld in het roman schrijven (hiervoor schreef ze voornamelijk colums en blogs) dat kunnen we nog veel verwachten van deze schrijfster.