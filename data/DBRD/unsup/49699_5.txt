Een zomer zonder slaap is het eerste boek dat ik van Bram Dehouck gelezen heb, en wat een schot in de roos! Een klein meesterwerk heeft hij hier neergezet namelijk. Een in verhouding redelijk dun boek waarin het wel en wee van de inwoners van het gehucht Blaashoek beschreven wordt.

Een hoofdrol is weggelegd voor de plaatselijk slager Herman Bracke. Hij staat al sinds jaar en dag bekend om zijn zelfgemaakte pat√©. Alles verloopt gladjes in het dorpje tot de gemeente besluit er een aantal windmolens te plaatsen. De plaatsing van deze reusachtige dingen wordt met gemengde gevoelens ontvangen door de bevolking. Met name de slager krijgt het zwaar te voorduren. Het geluid dat deze dingen maken houdt hem namelijk uit zijn slaap. Dit met alle gevolgen van dien...

Een geweldig goed verhaal waarin Dehouck op de emotie van de mensen heeft ingespeeld en dit goed heeft kunnen overbrengen op de lezer. Hij laat op een meer dan voortreffelijke wijze zien hoe een klein steentje in het water een enorme vloedgolf tot gevolg kan hebben. Een pyschologische triller ten top.

Als lezer kan je echter verward worden omdat er eigenlijk geen echte spanning in het verhaal zit. De emotie en ook heel erg de humor overheersen in dit boek. Ook het winnen van de Gouden Strop zou je kunnen laten verwachten dat het om een heel spannend verhaal gaat. Dit is geenszins het geval. Desondanks door zijn eenvoud een juweeltje wat mij betreft.

Plot: 5 sterren
Spanning: n.v.t.
Leesplezier: 5 sterren
Schrijfstijl: 5 sterren
Originaliteit: 5 sterren
Psychologie: 5 sterren