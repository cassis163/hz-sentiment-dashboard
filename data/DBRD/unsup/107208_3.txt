De cover doet al baby-achtig aan. Precies behangpapier voor een babykamer. Het baby'tje is natuurlijk ook megaschattig.

Het verhaal gaat over vier vrouwen en tegelijkertijd collega's. Alma is de oudste van de bende, Grace is Amerikaanse en heeft dan ook heel andere gedachten dan de drie anderen, Wendy is diegene die absoluut mama wil worden en Bien is diegene die onverwachts zwanger werd. Allemaal beleven ze zwanger zijn anders en uiteraard loopt hun zwangerschap ook niet altijd van een leien dakje.

Het boek is onderverdeeld in drie delen. Bij het begin van elk deel staat een leuk citaat dat je af en toe laat lachen. De hoofdstukken worden telkens vanuit een ander perspectief verteld. Zelfs de mannen komen aan bod. Grappig om te lezen hoe de mannen over hun vrouwen denken.

Els Ruiters heeft een fijne schrijfstijl en ze deed me ook af en toe glimlachen. Ik zie de situaties dan zo voor mij. :-)

Kortom, al bij al een fijn, luchtig boek. Het boek waar ik nood aan had.