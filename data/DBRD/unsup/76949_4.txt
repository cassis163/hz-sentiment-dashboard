Reynier Molenaar is auteur, uitgever en parttime werkzaam voor twee afzonderlijke overheidsorganisaties. Hij heeft twee prentenboeken, twee boeken over filosofie voor kinderen, een bewerking van Tristan en Islode en een verhalenbundel voor volwassenen op zijn naam staan. Dit prentenboek is zijn zevende titel. Een apart en bijzonder prentenboek voor de wat ouderen kinderen. (leeftijdsindicatie 6 tot 9 jaar).

Vera en de boom van Vidamor is het verhaal over Vera. Vera is een meisje wat graag tekent en schildert maar op een dag besluit de wereld te verkennen omdat te gaan schilderen. Ze gaat naar het park van Vidamor en daar staat een grote, mooie boom. Terwijl ze de boom een knuffel geeft begint deze met haar te praten en ze worden vrienden. De boom fluistert haar toe dat hij zo graag wil weten waar zijn familie is gebleven en Vera gaat met deze vraag aan de slag.

Het boek is een mooie hardcover van 28 bij 28 cm en heeft heel warme uitstraling door de kleuren die zijn gebruikt. Op de een of andere manier stralen de illustraties rust uit. Bij elke pagina die je omslaat tref je aan de ene zijde een pagina met tekst en aan de andere zijde een mooie illustratie aan.  

Op de eerste plaats is het een verhaal over een bijzondere vriendschap maar het is ook een leerzaam verhaal. Je leert hoe belangrijk bomen voor ons zijn maar ook voor de dierenwereld.  Een leven zonder bomen is gewoon niet mogelijk.  Met de aanschaf van dit boek steun je het werk van de Bomenstichting. Van elk verkocht boek gaat er namelijk twee euro naar dit goede doel. Deze stichting besteed zorg en aandacht aan bomen in de stad en op het platteland. 

Twee vliegen in één klap: een mooi leesboek en je steunt ook een mooi doel !