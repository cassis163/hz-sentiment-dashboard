Margot Vanderstraeten, schrijfster en journaliste heeft hier een sterk staaltje neergezet. Een kijk in een gemeenschap die vooral gesloten is, een joods-orthodoxe familie te Antwerpen. Voor mij vooral bekend als ik met de tram door Antwerpen (mijn thuisstad) rijd.
De auteur heeft als studente bij de familie Schneiders gewerkt, als hulp voor de 4 kinderen te begeleiden bij hun huiswerk. Vanaf haar sollicitatie wordt direct duidelijk, dat hier tradities heersen die voor haar onbekend zijn. Met de jaren krijgt ze een mooie band met de kinderen.
Voor mij was vooral het Antwerpse heel herkenbaar, het park, de straten. Wat maakt dat ik echt mee rondliep door de Joodse wijk. De dialogen tussen de personages maakte het verhaal zeer levendig, de discussies tussen Margot en Jakov maakte de cirkel compleet. Toch merkte je dat dit een wereld is ,die moeilijk te doorgronden is en de auteur maakt die momenten niet mooier dan ze zijn, ze beschrijft verschillende culturen en vergelijkt ze op een respectvolle manier. Dit is een boek die veel lezers zal aanspreken!