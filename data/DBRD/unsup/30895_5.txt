Dit boekje met 7 prachtige korte verhalen heb ik dit weekend helemaal gelezen en voorgelezen gekregen door de auteur Dimitri Verhulst op één van de twee CD's die hier bij hoorde. Op de andere CD staat de uitvoering van de 7 delen van het stuk van Joseph Haydn 'Die sieben letzten Worte unseres Erlösers am Kreuze'. Een uitzonderlijke samenwerking tussen muziek en literatuur. Ik ben geen kenner van klassieke muziek, maar ik vind dit gewoon wel héél mooi. In het boek zijn trouwens de partituren ook mee opgenomen. Ik ben wel een fan van Dimitri Verhulst. Zoals steeds zijn zijn verhalen scherp en tragikomisch, maar oh zo ontroerend. Ze grijpen je echt naar de keel. En zijn stem en voordrachtkunst mogen er zeker ook best wezen... Een fantastische combinatie van een lees-en luisterboek ineen!

Joker #5: Spiritualiteit