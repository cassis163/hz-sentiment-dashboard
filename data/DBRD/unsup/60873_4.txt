Een heerlijk bedtijdboek voor de jonge peuter. Ik vind de prentenboeken van Guido van Genechten echt geweldig, zo ook dit ‘Grote slaapboek’. In dit boek ontmoeten we Jos met zijn lieve knuffels, hij wil nog niet naar bed en wil graag nog even spelen. (Ik denk dat de meeste ouders dit wel herkennen.) Dan volgen er een aantal dieren met hun slaapgewoontes. Ze worden op elke twee bladzijden afgebeeld met bijpassende korte tekst. Zoals de olifant die rechtop onder de boom slaapt. Alle dieren slapen. En Jos……die slaapt op het eind van het verhaal tevreden met zijn knuffels in zijn bed.

Dit boek is uitermate geschikt om bij het naar bed gaan voor te lezen en je kunt dit avond aan avond herhalen. Elke peuter houdt van herhaling, daardoor wordt het verhaal herkenbaar en weten ze al gauw wat er gebeurt. Spelenderwijs leren ze begrippen aan en de dieren te benoemen. De illustraties zijn pagina vullend, groot en kinderlijk eenvoudig. Daardoor heel herkenbaar voor de jonge peuter. De korte tekst loopt er speels doorheen. Heerlijk om samen met je kind te bekijken. Ze stralen allemaal rust uit en dat heeft je kind wel nodig voor het slapen gaan. En nu maar hopen dat je peuter lekker gaat slapen ;) . Een aanrader!!

Geschikt vanaf 2 jaar.