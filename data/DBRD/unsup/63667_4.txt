Ik zou bijna afgeschrikt zijn door het bibliotheek icoontje aan de zijkant van mijn boek (het revolver), maar ik had een recentie in de krant gelezen en dus zette ik mijn zin door en begon. Het icoon voor “Spanning en avontuur” is hier volgens mij geheel misplaatst. Inderdaad de verdwijning van een 13-jarig meisje is spannend, maar eigenlijk niet echt waar het boek over gaat. Het begint met de verdwijning, maar gaat vervolgens vooral over hoe het dorp verder leeft. De mensen in het dorp, de natuur en al zijn seizoenen. Dood, nieuw leven, liefde, verdriet, geluk en vooral de relaties tussen de mensen, deze worden prachtig beschreven door de auteur. Het voortkabbelen van de jaren met elke keer weer die zomer, herfst, winter en lente en de daarbij behorende natuurverschijnselen, zoals vossen die paren, hun jongen opvoeden en weer loslaten, de insecten, de bloeiende heide, de sneeuw, en de mist, de regen en het waterverloop in de reservoirs, maar ook de schapen en hun lammeren, het gebruik van de volkstuintjes en de steeds terugkerende dorpsfeesten. Door de gedetaileerd beschreven relaties en karakters van de inwoners van het dorpje in midden-Engeland tussen de moors, waan je jezelf als dorpsgenoot en de mensen worden als goede bekenden. Onderhuids, terwijl het leven voortgaat zorgt de auteur er goed voor dat je net als de dorpsbewoners de verdwijning van het meisje in de moors niet kunt vergeten. Na 13 jaar, de tijdspanne van het boek, wil je eigenlijk nog niet dat het boek stopt. Verwijst de titel naar het aantal jaren die verstrijken sinds de verdwijning of heeft reservoir 13 iets met de verdwijning te maken? De bibliotheek krijgt van mij in elk geval bericht dat en ander genre icoontje passender zou zijn.....