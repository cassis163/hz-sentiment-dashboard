In de hete zon op weg naar de bushalte hoort Sarah Mackey een schaap angstig blaten, zij loopt er op af en staat oog in oog met een aantrekkelijke man die zich voorstelt als Eddie David.
Ze maken een praatje, gaan wat drinken daarna Sarah gaat met Eddie mee naar zijn huis waar ze samen "Zeven perfecte dagen "beleven.
Als Eddie na zeven dagen een weekje weg moet belooft hij te bellen en contact met Sarah te houden. Sarah hoort niets, Eddie lijkt van de aardbodem verdwenen. Waren het wel zulke perfecte dagen voor hem vraagt zij zich af.
Dan begint het pas echt, hun beide verleden gaat een grote rol spelen en wat is sterker de liefde of de haat.
Elk beschadigd door het lot moeten hun weg zien te vinden met of zonder elkaar.
Dit is een prachtig ontroerend verhaal over liefde, verdriet, vergeving, familie en loyaliteit. Hoe ver ga je hierin?
Het is heel mooi beschreven, zo menselijk en realistisch dat je als lezer de pijn en onmacht bijna kan voelen. De karakters worden goed uitgediept en niets is wat het lijkt.
Zo zit je in het heden en zo weer in het verleden, dit is heel duidelijk beschreven waardoor het niet stoort.
Dit boek zet je wel aan het denken en blijft lang in je hoofd zitten. Het boek even neerleggen gaat ook niet, je wilt weten hoe dit afloopt
Een prachtig puur verhaal met een verrassend einde.
Ik had nog nooit iets van Rosie Walsh gelezen maar het smaakt naar meer. Een aanrader waar ik graag vier sterren voor geef.