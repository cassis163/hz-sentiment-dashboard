Ik ben ermee opgegroeid en ken het liedje nog steeds uit mijn hoofd. Daarom is dit alleen al een heerlijk boek. In mooi geschreven artikelen staat informatie over hoe de fabeltjeskrant is ontstaan, de personages, hoe het gemaakt werd en het geeft een duidelijk beeld over de tijdsgeest van de jaren zestig, zeventig en tachtig.
Ook zie je heel duidelijk hoe de geschiedenis invloed heeft gehad op de verhalen van de fabeltjeskrant. De hippies, de eerste Mac Donalds, vakantiespreiding…alle grote nieuwsitems die mensen persoonlijk aangaan komen aan bod in een fabel,
De taal uit dit kinderprogramma komt ook aan bod. Termen als ‘kijkbuiskinderen’ en ‘appelig” staan nu mooi in de Dikke van Dalen.
Er wordt verteld hoe de dag van de mensen die de stemmen inspraken eruitziet. Dat er een enorme tijdsdruk was en dat dat weer invloed had op het resultaat.
Ik vond het vooral mooi dat de mensen achter de stemmen echt even in de picture komen, Frans van Dusschoten, Ger Smit en Elsje Scherjon vormden een hecht team en hebben ervoor gezorgd dat we ze nog steeds herinneren zodra je aan de Fabeltjeskrant denkt. Wie heeft er niet geprobeerd om Bor de wolf of juffrouw Mier na te doen? Ik wel.
Na een hoofdstuk over de internationale versies en de toekomst van de Fabeltjeskrant sluit ik het boek en deze nostalgische reis naar toen.
Ik vond het een leuk boek vol feiten en gebeurtenissen waar ik niet eerder bij stil heb gestaan en heb genoten van de verhalen en terugblikken van dit leuke kinderprogramma.