Bijzonder boek. Mooie schrijfstijl, gedetailleerd (soms iets te), maar daardoor wel erg treffend voor de tijdsperiodes.
Opvallende en mooie metaforen maken het boek ook aantrekkelijk.
De verschillende verhaallijnen lopen door elkaar en dat is wat lastig om direct te snappen waar soms een fragment over gaat, maar uiteindelijk blijven er geen vragen over.
De manier van schrijven deed me denken aan het werk van impressionistische schilders: taferelen worden niet klip en klaar voorgeschoteld, maar je fantasie maakt wel dat je precies beleeft wat de schrijver bedoelt.
De tijdsbeelden zijn mooi en maken een ontwikkeling door, evenals de personages.
Knap om te lezen wat voor een effect de oorlogstrauma's hebben en die naderhand doorwerken als men het gewone leven weer moet oppakken.
Absoluut de moeite waard.