Ieder 12+ boek van Carry Slee heeft zijn eigen onderwerp. Dit keer is het verdacht worden van moord. Tess, Victor, Rachel en Brahim zijn vier vrienden. Tess en Victor hebben verkering met elkaar. Het is dik aan en het maakt hen niet uit wat hun familie ervan vindt. De levensstijlen van de ouders zijn nogal divers. Bij Victor thuis is er geld en bij Tess thuis niet. Dit verschil in milieu levert nogal wat problemen op. Zeker wanneer Tess haar vader wordt verdacht van moord. Tess raakt in een soort tweestrijd, gelooft ze in de schuld of onschuld van haar vader? De bewijzen stapelen zich op waardoor het voor haar steeds moeilijker wordt om te blijven geloven in de onschuld van haar vader. Deze moeilijke situatie levert nogal wat problemen op zowel op school als in haar relatie.

Verdacht is een waardig onderdeel van de 12+ serie. Het boek is weer erg goed geschreven, wat ervoor zorgt dat je het in een keer uit wil lezen. Je kunt je helemaal inleven in Tess en Victor. De keuze van woorden zorgt ervoor dat je de dilemma’s voelt waar zij voor staan e je begrijpt dat het ontzettend moeilijk is om je niet te laten beinvloeden door je omgeving. Het boek beschrijft goed wat voor invloed jouw milieu en omgeving kan hebben op de rest van je leven. Dit zet je aan het denken, net zoals de andere boeken uit de serie.

Carry Slee heeft met dit boek weer een serieus onderwerp aangesneden waar kinderen in die leeftijd mee te maken kunnen krijgen. Ontzettend knap dat zij het keer op keer weer voor elkaar krijgt om zo’n moeilijk onderwerp op een begrijpelijke, goede manier te beschrijven. Ik kan niet wachten tot er weer een boek van deze serie verschijnt, echt een top serie!