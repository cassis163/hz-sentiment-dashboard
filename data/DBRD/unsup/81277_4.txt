Toen ik de uitnodiging kreeg me in te schrijven om dit boek te mogen lezen was ik geprikkeld: een boek van een Japanse auteur! Ik had nog nooit iets van een Japanner gelezen, en was benieuwd of de schrijfstijl heel anders zou zijn. Nou, ik ben niet teleurgesteld! Ik las de achterflap, en verwachtte veel maar niet wat er allemaal in dit boek gebeurt! Het verhaal speelt zich af rondom Aklili, een nieuwe mens: een in de jungle van Congo levend kind van 3 jaar met uitzonderlijke gaven. Hij zou een bedreiging kunnen vormen voor de mensheid, volgens de Amerikanen. Dus wordt er een eenheid samen gesteld om Akili te doden. Jonathan Yeager is de leider van de groep, hij heeft echter een doodziek zoontje, en Akili heeft de oplossing voor zijn zoon, hij kan de medicatie maken om zijn zoon te genezen.
Dan zit je met een dilemma..... dit hele boek draait om de missie en de problemen die Yeager tegenkomt. Je krijgt een kijkje in het witte huis, je maakt kennis met de arrogantie van bepaalde mensen, je krijgt een andere kijk op de wereld te zien.
Feit en fictie spelen door elkaar, en de spanning is hier en daar om te snijden. Helaas is de thoerie over het maken van medicatie erg taai, maar dit staat in geen verhouding tot de rest van het boek.

Voor liefhebbers van James Bond zeker een aanrader!