De groei naar volwassenheid is het centrale thema in dit boek. Alex Boogers doet dat min of meer chronologisch. We volgen de ontwikkeling van Aaron. Zijn droom is schrijver worden, maar om dat te bereiken moet hij zich door heel wat ellende heen worstelen. Hij komt uit een kansarm milieu. Maar wie in zichzelf gelooft en doorzet kan zijn droom bereiken. 'Voordat er een grote transformatie plaatsvindt moet je eerst alle kanten opgebeukt worden, zodat je alles leert loslaten wat je geleerd hebt. Soms krijg je zoveel klappen dat je denkt dat ze letterlijk het leven uit je slaan, en dan laten ze je voor dood achter. Dat is het moment waarop de samoerai wordt geboren. Zo worden ze de goden die ze zijn'(blz. 136). Er zijn natuurlijk nog allerlei andere thema's die een rol spelen: fysieke en mentale mishandeling, leven op straat, leven aan de zelfkant, troostseks, zinloos geweld, discipline (het kickboksen), familie-ellende.. Sleutelfiguren in je leven kunnen ervoor zorgen dat je kunt groeien.
Het verhaal wordt vanuit het perspectief van Aaron verteld. Je reist als het ware in zijn hoofd mee, en gaat als ware het een kickbokswedstrijd ronde na ronde verder. Het rauwe van de straat, de emoties die opgeroepen worden (van keihard tot tederheid), vanaf het draaipunt in de roman (de nederlaag in de wereldtitelstrijd, gevolgd door het motorongeluk) ontstaat bij Aaron pas het gevoel dat hij echt op de goede weg is. Aanvankelijk lijkt het of iedereen in zijn omgeving slecht is, maar ieder heeft toch zo zijn goede kanten.
Dit boek slaat je knock-out en de hoofdstukken zijn rake punches die de hoofdpersoon uit een uitzichtloze situatie in staat stelt om zijn droom te realiseren. Geloof in je zelf, geloof dat het kan! Dit boek verdient 4 sterren! Lezen!!