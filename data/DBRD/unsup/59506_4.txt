Contemporary is altijd al een genre geweest waar ik van heb gehouden. Wat velen niet weten, is dat er eigenlijk twee soorten Contemporary-boeken zijn: de romantische verhalen, zoals de boeken van Jennifer E. Smith en Jenny Han, en de zwaardere verhalen, zoals die van Jennifer Niven en Jasmine Warga.
Mijn favoriete soort is de tweede.

Toen ik op Hebban zat te kijken bij de winacties (want tja, ik heb niet zoveel geld om alle boeken die ik wil lezen te kopen) en Wat Jij Niet Ziet zag, wist ik dat ik het wilde lezen. Dat het verhaal mij aansprak, net zoals de voorpublicatie, zorgden ervoor dat ik dit boek móést lezen. En daarom was ik ontzettend blij toen ik erachter kwam dat ik een van de gelukkig winnaars was. Dankjewel Hebban!

Wat bijzonder is aan dit boek, is dat de hoofdpersoon blind is. Deze handicap komt niet vaak voor in boeken. De enige twee andere die ik ken met een blinde hoofdpersoon zijn Reign of Shadows en All the Light We Cannot See. Dit was een van de redenen waarom ik al positief over dit boek was.

Ook de schrijfstijl is erg bijzonder. Aangezien Parker blind is, zijn er geen omschrijvingen van hoe de personages eruit zien. Toch had ik hier geen last van, want het verhaal bleef erg gedetailleerd. Stel je eens voor! Een boek zonder beschrijvingen van personages en toch ze door en door kennen. Eric Lindstrom is een goede schrijver, dat vertel ik je alvast.

Hoewel ik het niet altijd met Parker eens was, haar handelingen bijvoorbeeld, eindigde het verhaal toch wel op de manier waarop ik had gehoopt en kon ik met een gerustgesteld hart gaan slapen (want ja, ook deze keer moest ik tot diep in de nacht doorlezen). Verder heb ik een nieuwe favoriete personage erbij gekregen, een nieuwe favoriete boek, een nieuwe favoriete schrijver en een nieuw favoriet stukje in mijn boekenkast.

Ik raad Wat Jij Niet Ziet aan met heel mijn hart. Misschien vind jij het niet zo goed als ik, maar dit boek (waar ik nog nooit van gehoord had tot ik het op Hebban zag) is het waard om gelezen te worden. Echt waar. Lees het en geniet ervan. Ik hield in ieder geval van ieder woord dat in dit boek staat.

(Eerder verschenen op debookgeek.blogspot.nl)