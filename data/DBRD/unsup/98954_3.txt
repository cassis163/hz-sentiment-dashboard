Mooi, tweede boek over Tycho. Hoe vergaat het hem na zijn stormachtige zomer waarin hij erachter is gekomen dat hij homoseksueel is. Gaat hij ervoor uitkomen in de nieuwe omgeving (Rotterdam) waar hij na zijn eindexamen terecht komt? Zijn 1e jaar in Rotterdam verloopt verrassend en zeer stormachtig! Ik lees in andere reacties dat mensen het einde teleurstellend vonden. Ik vond het juist erg passend in het geheel en het maakte ook weer nieuwsgierig naar het volgende deel: Oliver.

Mooi geschreven zoals eigenlijk altijd bij vd Vendel. Geloofwaardige, complexe personages, ingewikkelde emoties, dus zeker voor jongeren wel uitdagend om te lezen. In dit boek ook veel gedichten van Tycho, die spraken mijzelf niet zo aan, net als zijn blogposts voor de ZoHo. Zijn mails (die hij overigens niet verzendt) aan Oliver en Vonda daarentegen vond ik boeiend en soms aangrijpend. Ze getuigen van zijn worstelingen en van zijn aanhoudende liefde voor Oliver. En daarbij gaan ze over Tycho’s zoektocht naar èchtheid. Het wereldje waarin hij is beland, heeft wel heel veel glitter en glamour. En kan hij zijn vrienden wel vertrouwen?
Jammer alleen bij dit soort eigentijdse verhalen dat het snel toch een beetje gedateerd aandoet als je leest over 18-jarigen die communiceren via sms en msn….