Dit boek verleidt je al met een prachtige kaft en als je het boek open slaat ben je al verkocht door alle prachtige illustraties uit Victoriaanse tijd.
Toch is dit boek ook erg interessant. Het neemt je een jaar mee min het leven van het roodborstje. Elk hoofdstuk beslaat een maand en legt je gedetailleerd uit wat deze vogel meemaakt in deze maand. Ook de verdrietige kanten worden beschreven maar met alle respect naar deze vogelsoort.
Geregeld wordt er een gedicht van beroemde poëten aangehaald waardoor je je bewust wordt hoe belangrijk vogels in ons leven zijn.
Zeer vermakelijk boek dat ik nu (1 februari) uit heb maar ik nu opnieuw ga lezen maar dan elke maand het desbetreffende hoofdstuk zodat ik me meer bewust wordt van wat er om mij heen gebeurd met deze prachtige vogelsoort. Met dit boek is dit absoluut geen straf.
Wat mij betreft mag Stephen Moss nog heel veel biografieën maken over heel veel vogelsoorten, ik zal ze absoluut kopen, lezen en bewaren!