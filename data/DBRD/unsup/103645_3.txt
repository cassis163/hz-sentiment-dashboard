De appel valt vaak niet zo heel ver van de boom. Dat is zo in de fruitteelt maar het wordt ook als gezegde gebezigd om duidelijk te maken dat nazaten heel vaak op hun verwekkers lijken. Dat is volledig van toepassing op het gezin King. Over vader Stephen is al genoeg gezegd, zijn vrouw Tabitha neemt met regelmaat de pen ter hand en Joseph Hillstrom werkt onder het pseudoniem Joe Hill ook met verve aan een carrière als schrijver. Waren zijn eerste twee thrillers niet zo’n geweldig succes, nummer drie in de rij, Nosferatu (NOS4A2) bestijgt met veel lof de succesladder.

Kerstland, het is het land waar Charles Manx over heerst. Hij doet dat om kinderen een beter leven te geven dan bij hun ouders. Een van die kinderen Victoria (Vic) McQueen. Zij heeft in de oude Rolls Royce met kenteken NOS4A2 gezeten die op en neer pendelt tussen Kerstland en de echte wereld. Maar Vic is als enigste kind weten terug te keren en probeert duidelijk te maken wat er in Kerstland aan de hand is. Maar niemand gelooft haar, Vic wordt zelfs opgenomen in een kliniek en behandelt.
Tot de geschiedenis zich lijkt te herhalen en de Rolls Royce weer wordt gesignaleerd en er ook weer kinderen verdwijnen. Voor Vic kan deze hel alleen maar stoppen als de bestuurder Charles Manx voor goed wordt gestopt. Vic heeft een missie…..

Van de Kings is bekend dat er altijd wel een vleugje horror en fantasy in hun verhalen zit verweven. Daar doet Joe Hill niet voor onder dus is ook Nosferatu een fantasy-achtijg horrorverhaal. Ontsproten aan de fantasie van de auteur die het tegen een internationaal decor schetst, namelijk de wereld van Kerstmis en alles wat daarbij hoort. Nosferatu zit als verhaal goed in elkaar en is stabiel en robuust op papier gezet. Feit blijft dan of je er wel van houdt want dan pas heeft de auteur zijn doel bereikt. Voor liefhebbers van meer realistische verhalen kan Nosferatu een leuke tussendoor (boek heeft 614 pagina’s) zijn, de echte liefhebber zal meermaals zijn lippen aflikken en met volle teugen genieten van het verhaal wat met een beetje ‘fantasie’ een aardig kerstverhaal genoemd kan worden.

Eindoordeel: 3 sterren

Spanning: 3 sterren
Plot: 4 sterren
Leesplezier: 3 sterren
Schrijfstijl: 3 sterren
Originaliteit: 4 sterren
Psychologie: 3 sterren