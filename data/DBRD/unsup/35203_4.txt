Een klein boekje van maar liefst 39 pagina's geschreven door Arnon Grunberg. Wat ik er van moest verwachten wist ik niet. Dit is het eerste boek van Arnon Grunberg dat ik echt uitgelezen heb - ja ik heb er ook een laten liggen omdat ik het boek niet meer leuk vond. De hoofdpersoon Aron Barshay wordt uitvoerig beschreven in zijn denken en in zijn doen en soms wordt hij ook weer iets meer met rust gelaten. Het is een heel klein boekje maar roept wel om een groter verhaal. Vooral het einde. Als lezer blijf je met een vraag achter, of toch niet? Want het gaat gewoon door zoals elke dag in het boek door gaat.