In Tot ziens, tot morgen vertelt een onbekende verteller (is het Maxwell zelf?) over het wel en wee van twee naast elkaar wonenden boerenfamilies op het Amerikaanse platteland in en om het plaatsje Lincoln gedurende de jaren twintig.

Het verhaal begint met de moord op een van de boeren. Deze moord is er de oorzaak van dat de families hun vriendschap langzaam maar zeker uit elkaar zien groeien. Waar allerlei intriges er vooral de oorzaak van zijn. Het boek is in een prettig leesbare stijl geschreven. Daardoor leest het vlot en verveelt het zo goed als niet.

De sublimiteit waarover in de pers geschreven is, kan ik er echter niet uithalen. Dan moet een boek in mijn ogen toch wel wat meer te bieden hebben. Tot ziens, tot morgen is dus, zoals gezegd, een goed leesbare roman. Waarvan ik wel vond dat het op sommige momenten wat overzichtelijker had gemogen, omdat ik het niet overal even goed kon volgen.