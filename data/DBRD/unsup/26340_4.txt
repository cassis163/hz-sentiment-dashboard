Colson Whitehead is geboren op 6 november 1969 in New York waar hij nog steeds woont. Hij heeft 6 boeken geschreven waaronder dit boek die de de national book award won.

Je zal je afvragen waarom nog een boek over de slavernij er is toch al genoeg over geschreven. Ik had dit in eerste instantie ook maar het feit van een ondergrondse spoorweg voor de ontsnapping van slaven triggerde mij. Ik had daar nog nooit van gehoord en daarom ben ik toch gaan lezen in dit behoorlijk omvangrijke manuscript en heb geen spijt gehad. Verder denk ik dat er nooit genoeg geschreven kan worden over slavernij. Discriminatie en slavernij komen nog steeds voor en zijn aan de orde van de dag. Als je de serie gezien hebt van Eva Jinek over Amerika dan besef je dat de zwarte Amerikanen dan wel vrij zijn maar nog steeds niet echt vrij. Daarom is het belangrijk om te blijven schrijven om mensen wakker te schudden en Colson Whitehead heeft dat fantastisch gedaan.

Het verhaal gaat over Cora. Cora haar oma Ajarry was als slaaf al diverse malen verhandeld voor ze in Georgia belandde op de plantage van de Randalls. Haar dochter, de moeder van Cora, die onsnapte van de plantage. Cora was toen ongeveer 11 jaar oud en stond er toen alleen voor. Binnen de groep slaven valt ze niet goed en staat ze laag in de pikorde. Ze wordt op een gegeven moment uitgestoten uit de groep en het gaat heel slecht met haar. Samen met Ceasar en op zijn initiatief besluiten ze samen te vluchten. Dat is een groot risico want de straf voor vluchten is de dood, na vele martelingen. Ze besluiten te vluchten via het ondergrondse netwerk, een netwerk van ‘betrouwbare’ contacten maar in het boek voorgesteld als een daadwerkelijk ondergronds netwerk. Ze weten vanaf de plantage ‘het station’ te bereiken met veel moeite en geluk en dan wacht een reis vol verschrikkingen, achter na gezeten door de beroemde slavenjager Arnold Ridgeway.
Het boek is prachtig geschreven, het voelt alsof je ook in Amerika bent. Je wilt zo graag weten hoe het verder gaat dat je niet kan ophouden met lezen. Soms zucht je diep zo van he he gelukkig en soms houdt je je adem even in. Het is een gruwelijk verhaal op sommige punten maar dan besef je ook gelijk dat dit nooit meer mag gebeuren!

Kortom een echt klassieker en een aanrader om te lezen alleen al vanuit de vraag hoe is het mogelijk dat een mens een ander mens iemand zo iets aan doet.