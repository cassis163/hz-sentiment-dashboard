Bij het lezen van het eerste deel werd ik al enthousiaster. Het boek was geestig, de personages kwamen echt tot leven (en er waren nog al wat personages) en je bleef lezen, omdat het zo prettig weglas. Maar toen het deel bereikt werd, waarbij alle mensen bij elkaar kwamen, gebeurde er eigenlijk niet zoveel. Alle sprankeling die het eerste deel wel had, leek nu wel weg. En het einde was voor mij helemaal wat teleurstellend.

Het verhaal over de rockzanger die maar een paar hits had gehad, maar aanbeden wordt door een aantal fans, die alles van en over hem willen weten. Duncan is een van die fans. Hij besteedt meer aandacht aan Tucker, de zanger, dan aan Annie, zijn vrouw. Zij ziet steeds meer in, dat haar relatie niets voorstelt. Duncan gaat vreemd, een goed moment voor Annie om een eind aan de relatie te maken.
Duncan heeft een lovende recensie op de fansite van Tucker gezet, over een nieuw uitgebracht album. Annie vindt het niets en schrijft dat ook op de website. Ze had de reactie die daarop volgde niet voorzien.
Het gevolg: twee eenzame mensen proberen elkaar te vinden, ondanks alles alle dingen, die dat bijna onmogelijk maken.

Ik kende de schrijver Nick Hornby niet, maar ben nu echt benieuwd naar zijn andere boeken.