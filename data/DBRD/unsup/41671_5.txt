Heerlijk dikke pil.
5 boeken in 1 band, maar door de beeldende manier van vertellen EN de schitterende tekeningen die bijna de helft van het boek vullen, leest het boek erg prettig en voor je het weet heb je weer een deel uit.

Jared, Simon en hun zus Mallory verhuizen na de scheiding van hun ouders van de grote stad naar het oude, bijna vervallen landhuis van een oudtante.

Al snel gebeuren er onverklaarbare dingen waar Jared steeds de schuld van krijgt.
Maar als Simon en Mallory samen met hem allerlei geheimen ontrafelen en op avontuur gaan, is het verhaal niet meer te stuiten.