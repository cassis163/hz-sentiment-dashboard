Tot mijn grote vreugde mocht ik deel uitmaken van het review-team voor het boek Overmeesterd van Maya Banks. Dit boek is het eerste deel van de Hartstocht-Trilogie. Voor mij ook het allereerste boek dat ik van deze schrijfster gelezen heb terwijl ze toch aardig wat boeken op haar naam heeft staan.

In eerste instantie dacht ik toen ik begon met lezen dat het een boek als 50 Tinten zou zijn. En begon ik toch een beetje te twijfelen of ik het wel een goed boek zou vinden. Gelukkig was dit boek stukken beter dan ik verwacht had. Waar 50 Tinten me enorm tegenviel bleef dit verhaal me wel boeien.

Ik denk dat bijna iedere vrouw wel droomt van een deel van de dingen die Evangeline meemaakt, hoe een onschuldig meisje uitgroeit tot de stralende persoonlijkheid die ze diep vanbinnen altijd al is geweest. Als je wilt weten hoe dat komt, moet je echt dit boek gaan lezen. Zelf herken ik trekjes van mezelf in haar, mogelijk is dat ook de reden dat ik zo enthousiast ben over dit boek.

In het boek vind je een liefde, lust, verdriet, arm versus rijk, mensen uit totaal verschillende werelden, vriendschap, jaloezie, mooie mannen en vrouwen. Een uitstekend recept voor een verhaal waar je jezelf vol helemaal in kunt verliezen.

Wat mij betreft is het een grote aanrader en ik kan niet wachten tot ik de volgende delen (en al haar andere boeken) in mijn handen krijg!