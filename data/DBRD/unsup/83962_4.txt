Blow-Up is een zeer meeslepend boek dat de lezer van begin tot eind in weet te boeien. Sterke karakters die het tegen elkaar opnemen, elk van hen met een eigen kijk op wat goed en slecht is. Acties die de ene logisch of gerechtvaardigd vindt staan soms loodrecht tegenover het morele besef van de ander. Waar sommige personages snel handelen , vluchten anderen. Belinda Aebi laat de lezer langzaam kennis maken met goed uitgewerkte hoofdpersonen, die ons mee voeren over de scheidingslijn tussen goed en kwaad maar met een duidelijke nadruk op het kwaad. Erg interessant is het spel dat Aebi haar karakters laat spelen en hoe elk op de nieuwe zet van de ander reageert.
Het is een snel, goed te lezen boek van deze Vlaamse auteur. Een hedendaagse misdaadroman die de lezer aan zich bind door het hoge tempo van het verhaal en het feit de auteur niet alles meteen prijsgeeft, zowel het heden als het verleden blijven tot het eind een mysterie.