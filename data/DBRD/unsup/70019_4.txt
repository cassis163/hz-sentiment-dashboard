Dit is het eerste boek dat ik las van Michael Berg maar ik had hoge verwachtingen door de positieve recensies van zijn andere boeken. Deze hoge verwachtingen zijn waargemaakt. Het is een spannende thriller die ik in één ruk uitgelezen heb.

Het verhaal gaat over psychologe Anne Givernaud die op het platteland van Frankrijk samenwoont met haar vriend Guido. Op een dag komen ze tegelijk thuis en zien een meisje op de weg in de buurt van hun oprit liggen. Ze verzorgen haar en laten haar een nachtje logeren met het plan haar de volgende dag naar de trein te brengen. Anne wordt de volgende dag wakker en het huis is een puinhoop, er ligt een bebloed mes en Guido en het meisje zijn verdwenen.

Van het begin tot het eind werd ik meegesleept in het verhaal. Heerlijk om met Anne op onderzoek uit te gaan in België en Nederland.
Wie is Guido en wie is het meisje? Hoe kan het dat Anne niets weet van het verleden van Guido en wat had Guido te verbergen?
Er zijn veel vragen waar ik zo nieuwsgierig van werd dat ik moest doorlezen.

Het verhaal is van het begin tot het eind spannend en meeslepend, ik kon het boek niet wegleggen omdat ik graag wilde weten hoe het allemaal zat. Goed opgebouwd met een geweldig einde.