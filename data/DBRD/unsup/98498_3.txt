Ik heb alle boeken uit de reeks met Thomas Berg gelezen en tot nu toe vond ik ze allemaal goed, behalve dit boek. Soms leek het wel alsof het om een heel ander personage ging dan ik gewoon was.
Thomas Berg wordt aangereden, vluchtmisdrijf, breekt zijn ellenboog en is op ziekenverlof. Kort daarna wordt een bevriend koppel vermoord. Heeft men het op hem gemunt en zo ja wie en waarom. Omdat hij eigenlijk werk onbekwaam is en het vermoorde koppel kent, mag hij niet aan het onderzoek deelnemen. Hij wordt er ook bewust buiten gehouden.

Op basis van de eerste helft van het boek zou ik maar 2 sterren gegeven hebben. Berg deed weinig anders dan veel zeuren dat hij niet mee mocht spelen. Kan het niet anders zeggen. Wanneer je dat enkele keren hebt geschreven, dan weet ik het wel als lezer, het moet niet tot in den treure herhaald worden. Volgens mij kon er wel honderd pagina's uit dit boek weggelaten worden. Dat eerste deel, daar moest ik me echt doorheen worstelen. Daarna werd het wel wat beter, maar een uitschieter is dit boek echt niet. Jo Claes kan echt veel beter.