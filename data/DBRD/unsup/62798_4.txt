Van een debuut gesproken. Masterplan is het eerste boek van Pjotr Vreeswijk, een actiethriller.
Het begin van dit boek speelt zich af op het einde van de tweede wereldoorlog.
Nadien wordt er gewisseld naar het heden in Soedan en ArgentiniÃ«. Alex De Klerck maakt deel uit van een Europees team dat ingezet wordt bij terreuraanvallen of dreigingen ervan. Nu worden ze ingezet om in Soedan onderzoek te doen. Daar is sprake van verdwijning en dood van alle mensen van een dorp. Het team heeft geen aanwijzingen en het is moeilijk werken in een door oorlog geteisterd gebied. Bovendien is het niet duidelijk wie men kan vertrouwen. Beetje bij beetje komt er informatie naar boven, maar wat men vindt is nogal ongeloofwaardig en als het waar is, dan staat de wereld een ramp te wachten.

Spannend boek met interessant plot. Ik zie wel potentie in Alex De Klerck om een stevig reekspersonage te worden. bovendien wil ik meer weten over Suzanne, hoe het haar vergaat want ik denk dat ze ook wel in andere boeken aan bod zal komen.
Een schrijver om te volgen.