Met dank aan de leesclub Thrillzone mag ik het boek Het zwarte gif van Daniel Silva lezen.

Voor mij de eerste keer dat ik iets van deze schrijver Daniel Silva heb gelezen terwijl dit toch al weer zijn 16e boek is.
Daniel Silva geldt als een van de grootste Amerikaanse spionageschrijvers aller tijden.
De cover en de titel belooft een spannend boek. Je ziet een vrouw in het zwart gekleed die uitkijkt over de stad Parijs en je ziet een enorme grote zwarte wolk. De titel Het zwarte gif past er precies bij

Een zware bom ontploft in het hart van Parijs. Een paar dagen later is het raak op de Albert Cuypmarkt in Amsterdam. Er vallen honderden slachtoffers, en de internationale veiligheidsdiensten draaien overuren. Ze roepen uiteindelijk de hulp in van Gabriel Allon - meesterspion Ã©n kunstrestaurateur.

De terreurdaden blijken het werk te zijn van een onbekende terrorist die zich Saladin noemt. Om hem te ontmaskeren rekruteert Gabriel een jonge vrouw, Natalie. Zij zal afreizen naar het kalifaat en daar infiltreren in Saladins cel. Gabriels taak? Zorgen dat Natalie het overleeft...

Toen Silva met dit boek begon, hadden de aanslagen in Parijs en Brussel nog niet plaatsgevonden - zijn fictieve verhaal werd ingehaald door de werkelijkheid.

Mijn mening:

Het verhaal komt langzaam op gang. Dit komt voornamelijk door alle feiten en ook de moeilijke namen in het verhaal maakte het lezen voor mij wat lastig, maar gelukkig blijft dit niet zo.
Zodra het verhaal snelheid begon te krijgen en de feiten en personages duidelijker werden veranderde Het zwarte gif in een geweldig boek. Een boek vol spanning en spionage. Een boek met een sterk, beeldend geschreven verhaal met een actueel thema dat je ook aan het nadenken zet. De personages heeft hij zo neergezet dat je met ze mee leeft en de angst zelf bijna lijfelijk voelt. Het verhaal zou zomaar waargebeurd kunnen zijn en dat beangstigd je wel.

Ik ga zeker meer lezen van Daniel Silva en geef dit boek een 4 sterren