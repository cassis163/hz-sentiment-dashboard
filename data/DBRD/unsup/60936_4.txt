Fans van 13 Minuten van Sarah Pinborough, opgelet! Deze ga je ook leuk vinden!
USA, drie vriendinnen, een berg jaloezie en een Urban Legend over een vermoord gezin in een huisje op de heuvel... Wat zal dit ons brengen?!

"That was when I decided that all the ghost stories got it wrong: evil isn’t a spirit or a monster or a ghost. It lives inside regular people, and it doesn’t know the difference between night and day."

Nadat er wat is gebeurd tussen Kacey en haar moeder in New York, verhuist ze naar haar vader en diens nieuwe gezin in Broken Falls. Dit dopje staat bekend om het verhaal van de slachtpartij van jaaaren terug, waarbij de vrouw het overleefde en nog steeds rondspookt. Wanneer Kacey nieuw op school verschijnt, komt ze naast Bailey te zitten en ze worden vriendinnen. Bailey stelt haar weer voor aan Jade en zo vormen zij een hecht vriendinnenclubje. Wanneer er op een avond een feestje is en Bailey niet meer thuis komt, wordt alles anders...

Ik ging redelijk blind het boek in, want ik was verliefd geworden op de cover. Pas thuis zag ik het plot, wat aan de binnenkant van het boek staat. Mijn interesse werd nog meer gewekt...

De schrijfstijl is ontzettend fijn. Pretty Little Liars heb ik niet gezien of gekeken, dus daarmee kan ik niet vergelijken, maar vond dit echt een heel leuk boek. De schrijfstijl is meeslepend en actief en wellicht een beetje gelijk aan een Young Adult, alleen dan volwassener. Weet even niet zo goed hoe ik dat uit moet leggen. Misschien een New Adult, maar zonder seks? In elk geval leest het ontzettend fijn weg!

Halverwege het boek dacht ik te weten waar het verhaal heen ging en ondanks dat ik gedeeltelijk gelijk had, was de uitkomst totaal anders dan ik had verwacht! Fantastisch! Het is geen psychothriller die onder mijn huid is gekropen, maar het heeft me wel aan het denken gezet. Bizar wat jaloezie met een mens kan doen...

Echt een leuk boek en ben stiekem verliefd op de schrijfstijl van Kara. Heb dus haar andere boek The Darkest Corners meteen besteld. Kan niet wachten tot-ie op de mat valt!

Wat mij betreft valt dit boek enigszins te vergelijken met 13 Minuten van Sarah Pinborough. Alleen vind ik dit verhaal beter in elkaar zitten en is het een stuk geloofwaardiger en daarom krijgt Little Monsters 4*.