Ik heb de serie Flikken Maastricht gevolgd en afgelopen zaterdag Corine Hartman's boek Sportzaak gekocht. Snel uit, het is een dunnetje met nog geen 200 pagina's, maar lekker leesbaar en een leuk verhaal.
Het gaat over een moord op een amateur wielrenner en het speelt zich af rondom de Amstel Gold Race. Michael Boogerd wordt nog even in het zonnetjes gezet. Het was zijn laatste race, en het draagt bij aan de geloofwaardigheid van het verhaal als Floris Wolfs en Eva van Dongen zijn finish meemaken. Het verhaal zit goed in elkaar, ik kwam er pas samen met de rechercheurs achter wie de dader was, en alle zijlijntjes passen er goed in. Een solide verhaal, dus, dat lekker leesbaar is. Wat mij betreft had ie best dikker gemogen.