Dit boek had ik snel uit, maar raakte me wel. Voor boekenliefhebbers echt een aanrader. Je leeft echt mee met de hoofdpersoon, de nukkige boekhandelaar A.J. Fikry, die worstelt met zijn gevoelens na de dood van zijn eerste vrouw. De metamorfose die hij doormaakt nadat hij een peuter in zijn winkel vindt en deze adopteert is hartverwarmend en ook met de bijfiguren leef je mee, zoals de sympathieke politieman Lambiase. Een fijn boekje voor tussendoor.