Wat is weer? Er is altijd weer, maar waarom schijnt de ene dag de zon en zit je de volgende dag in je tentje omdat het regent tijdens de vakantie?

Moeilijkere begrippen worden in begrijpelijke taal uitgelegd voor de doelgroep, bijv. wat de dampkring inhoudt, wat seizoenen zijn of wat wind en luchtmassa's met elkaar te maken hebben.

De vrolijke, heldere illustraties van Margot Senden verduidelijken de tekst en hebben zeker een ondersteunende functie. De uitklapbare bladzijden - de kringloop van het weer - zijn erg leuk om samen te bekijken en ook in de klas goed in te zetten.
Na de kringloop wordt ingegaan op weersvoorspellingen en gevaarlijk weer.

Een leuke toevoeging zijn de zinnen over hoe het woord weer in taal en uitdrukkingen is verweven. Een quiz en knutseltips maken het boek compleet.
Goed in te zetten in de klas! Voor kleuters en onderbouw-leeftijd van de basisschool.