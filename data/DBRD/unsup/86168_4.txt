Wie van zijn boeken houdt, moet deze memoir gelezen hebben. Russo schrijft op zijn typische manier: duidelijk, empathisch zonder melodramatisch te worden, met humor en begrip. Op geen enkel moment speelt hij het slachtoffer, hoewel hij daar meermaals het recht toe heeft. Bovendien komt ook zijn schrijverschap uitgebreid aan bod. Zo krijg je inzicht in de keuzes die hij in zijn romans zowel quo inhoud als stijl maakt. Ook hier heeft Jean trouwens een cruciale rol gespeeld. Hij ziet zijn schrijverschap namelijk als het logische verlengde van zijn liefde voor boeken. Een liefde die hij geërfd heeft van zijn moeder, die hem aanmoedigde om ’s avonds niet voor de televisie te ploffen maar om de dag af te sluiten met een boek.
Ergens anders is een prachtige toevoeging aan het fictiewerk van Russo, wiens werk ik na het lezen van deze memoir nog meer bewonder.

Lees mijn volledige recensie op mijn blog: https://www.hebban.nl/spot/smakelijk-lezen/nieuws/ergens-anders-richard-russo