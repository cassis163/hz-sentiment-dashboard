Jaren geleden las ik Eragon voor het eerst. Ik had de filmeditie paperback gekocht, een ontzettend lelijke uitvoering vergeleken met de originele covers. Eragon is het eerste deel in de Erfgoed-reeks van auteur Christopher Paolini, die met een mix van alle standaardingrediënten een prima fantasy-verhaal schrijft.

De Erfgoed-reeks draait om een jongen genaamd Eragon (eveneens de titel van het eerste deel in de reeks). Alles vindt plaats in een verzonnen land genaamd Alagaësia, waar de slechte koning Galbatorix regeert. Eragon lijkt een doodnormale, hardwerkende boerenjongen. Hij woont in een klein dorpje met zijn neef Roran en oom Garrow. Hij heeft geen gemakkelijk leven, maar door al het harde werken is hij een sterkje jongeman en kan hij prima overweg met pijl en boog. Op een goede dag vindt hij in het bos een geheimzinnige, blauwe steen en dat is het moment dat het verhaal eigenlijk pas begint.

De steen blijkt namelijk een drakenei te zijn, en uit het ei komt een prachtige draak. Draken komen speciaal voor degene uit die ze als Rijder willen: Eragon is door de “geboorte” van de draak opeens geen simpele boerenjongen meer, maar een Drakenrijders zoals in de oude legendes! Met die eer en macht komen ook een heleboel problemen om de hoek kijken: vreemde wezens vallen opeens het dorpje aan waar Eragon woont en zijn oom Garrow wordt vermoord. Dit doet Eragon zo’n verdriet dat hij zweert wraak te zullen nemen. Brom, een oude man uit het dorpje, belooft om Eragon te vergezellen op zijn trip door het Rijk op zoek naar de moordenaars van zijn oom.

Brom blijkt niet zomaar een oude man te zijn, maar... LEES VERDER OP https://ilonaleest.wordpress.com/2015/12/21/eragon-christopher-paolini/ !