Je bent met 127 bladzijden Blik op het duister niet dagenlang zoet, maar je hebt wel een juweeltje in handen. Op een originele manier trekt Adrea Maria Schenkel de lezer mee in de gruwelijke gebeurtenissen in een dorpje op het Duitse platteland tien jaar na de Tweede Wereldoorlog.
Geen moeilijke zinnen, geen spannende achtervolgingen en geen stoere hoofdpersonen. Blik op het duister laat aan de hand van ooggetuigen vertellen wat er in de afgelegen boerderij van de familie Danner moet hebben plaatsgevonden.
Schenkel doet dat op een buitengewoon overtuigende manier en wijkt met haar manier van schrijven af van het geëigende thrillerpad. Een boek(je) waar je ingezogen wordt en waar je even stil van wordt. Een aanrader.