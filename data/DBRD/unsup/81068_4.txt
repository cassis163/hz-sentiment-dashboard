De foto op het kaft geeft een mooie sfeer-impressie weer van het leven in het oude Amsterdam aan het begin van de vorige eeuw en nodigt uit om te lezen.

We mogen een kijkje nemen in de gedachten gang van Cornelis (Kees) Bakels een jongen van 12 jaar die opgroeit in het Amsterdam van begin 20e eeuw.
Kees zit nog op school, in de laatste klas, woont met zijn ouders, zusje en kleine broertje achter hun schoenenwinkeltje en beleeft in zijn hoofd de meest spanende avonturen.
Een zeer rijke fantasie, geschreven op een grappige manier.

Als zijn vader ziek wordt en het minder goed gaat met de winkel moet Kees meer helpen met allerlei boodschappen en klusjes, van recepten voor medicijnen tot het afstorten van geld bij de leenbank, brieven naar familie en onbekenden brengen en al dan niet op antwoord wachten.
Kees doet altijd keurig wat hem gezegd is, maar in zijn hoofd...

En dan komt op een dag mevrouw Dubois in de opkamer wonen, krijgt Kees zijn felbegeerde witte gympen.
Helaas gaat het met de gezondheid van zijn vader steeds slechter en komt hij te overlijden.
Het gezin verhuist met mevrouw Dubois naar een 1-kamer appartement in een soort woonkazerne.

Ondertussen wordt Kees verliefd op Rosa, een klasgenootje en helpt zijn moeder met het koffie en thee-agentschap.

Een hele mooie herschreven versie van het oorspronkelijke boek. De oubollige, wollige taal is zoveel mogelijk geschrapt en herschreven in een leuk, vlot te lezen verhaal.
Af en toe staan er nog woorden in die wat ouderwets aan doen, maar die worden met een voetnoot uitgelegd.
Heel af en toe mist er een woord in of aan het eind van een zin, maar daar lees je eigenlijk vlot overheen.

Ik heb het boek met veel plezier gelezen en genoten.