Ondanks het feit dat mijn omgeving steeds vaker aandrong om zijn grote Å“uvre te gaan verkennen las ik nog niet eerder een boek van Patrick Modiano. Een vergissing van mijn kant naar nu blijkt. Ik las een bundeling van drie kleine romans, door uitgeverij Querido als 'Trilogie van een beginnend schrijverschap' betiteld. Het zijn sprookjesachtige vertellingen met een melancholisch stemmende vertelwijze. De toon is herfstachtig, vanuit een onbedorven, onwetend kinderperspectief verteld, wreed en groots, bevolkt door wonderlijke figuren met geheimzinnige verledens. Volslagen aanrader, lees deze Modiano!