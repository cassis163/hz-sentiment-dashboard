In dit boek, het tweede van deze schrijfster, vinden we de hoofdpersonages van haar debuut Vogelman weer terug. We zijn nu één jaar verder en rechercheur Jack Caffery worstelt nog altijd met de onopgeloste verdwijning van zijn broertje, 25 jaar geleden. Hij woont ondertussen samen met Rebecca Morant, één van de slachtoffers uit het vorig boek.

Weer slaagt Mo Hayder erin de lezer te verrassen door hem enkele onverwachte, goed gevonden wendingen voor te schotelen op het moment dat men het niet verwacht, zodat de spanning, tot ver in het boek, blijft.
Maar ik werd deze keer niet in het verhaal gezogen. Ik had het gevoel dat de schrijfster absoluut Vogelman, zowel qua wreedheid als qua complexiteit, wou overtreffen, en daarom kwam het plot mij bij momenten vrij ongeloofwaardig over.

Ook zijn van de personages, op Jack en Rebecca na, enkel die deeltjes van hun karakter uitgewerkt die nodig bleken om hun gedrag in het boek te verklaren.

Al bij al is het goed boek, dat vlot weg leest, maar ik vind het wel het minste van haar drie boeken tot nu toe.