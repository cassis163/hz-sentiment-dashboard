vrouwelijke hoofdpersoon en ook de rechtbank niet schuwen een aanrader.,
Perri OShaughnessy is het pseudoniem van de zussen Pam en Marry OShaughnessy. Elf jaar geleden begonnen zij met hun serie thrillers rondom advocate Nina Reilly. Jackpot is het 7e deel in de serie dat verscheen bij uitgeverij A.W. Bruna.
In Jackpot krijgt advocate Nina Reilly een uitzonderlijke zaak onder haar hoede. Voormalig marinier Jessie heeft de jackpot gewonnen in het Casino van Reno, maar weigert zich te legitimeren om de prijs in ontvangst te nemen. Schoorvoetend legt ze aan Nina uit waarom dat het geval is. Jessie is op de vlucht voor haar wraakzuchtige schoonvader die haar beschuldigt van de moord op zijn zoon. Ze vraagt Nina om haar te helpen het geld toch te bemachtigen en wil daarin heel ver gaan. Zelfs een huwelijk met vreemdeling Kenny is haar niet te veel. Nina neemt de zaak aan en krijgt al snel door dat het zaakje stinkt. Langzaam ontrafelt ze het mysterie rondom het enorme geldbedrag, maar kan niet voorkomen dat een aantal mensen hierbij het leven laten
Jackpot is een leuk boek dat lekker wegleest. Het is vlot geschreven en de karakters hebben potentie. De spanning mag echter wel een tandje hoger. De plot was op sommige punten niet altijd geloofwaardig en behoeft wat aanscherping om boven het gemiddelde thrillerniveau uit te stijgen. De echte klik met het verhaal kreeg ik niet helemaal te pakken. Toch liet het verhaal me ook niet los totdat het boek uit was. Dit boek moet het niet hebben van spetterende rechtbankscènes, maar meer van de menselijke invalshoek. Motieven van alle hoofdpersonen voor hun gedrag, komen uitgebreid aan de orde. Hoewel O'Shaughnessy hier soms iets in doorslaat, geeft het wel meer body aan het verhaal.
Hoofdpersoon Nina geeft het verhaal wat extra flair met haar doortastende, soms wispelturige en felle gedrag. Een pittig wijf met op de juiste momenten haar op haar tanden. Nina sprak me dermate aan dat ik het volgende boek van OShaughnessy, In naam van de onschuld dat binnenkort verschijnt bij uitgeverij A.W. Bruna, zeker ga lezen. Jackpot is een middenmoter die je met goed fatsoen best in je boekenkast kunt zetten. Voor mensen die houden van een sterke, vrouwelijke hoofdpersoon en ook de rechtbank niet schuwen een aanrader.