Het negende gebod is het tweede boek van scenarioschrijver Chris Houtman.
Chris Houtman is o.a. scenarioschrijver en dat zie je goed terug in de schrijfstijl.

Het verhaal begint bij een antiquariaat in Parijs waar een onbekende tekst van de Romeinse schrijver Plinius de Jongere te koop wordt aangeboden. Maar behalve de drie kopers in het antiquariaat zijn er nog meer belangstellende voor deze onbekende teksten, namelijk het legioen van Christus en Regnum Christi, een afscheiding van de Katholieke kerk. Tegelijkertijd wordt Esther van Baerle gevraagd om het scenario te schrijven voor een internationale speelfilm die gebaseerd wordt op de onbekende teksten. De onbekende teksten draaien om Maria Magdalena en andere belangrijke vrouwen in de eerste eeuwen van het Christendom. De kerk is niet zo blij als de onbekende teksten bekend zou worden.
Als Esther op onderzoek uit gaat voor de film en haar vroegere professor wil raad plegen, blijkt hij zojuist vermoord te zijn. Ze komt in contact met Odile, de assistente van de professor, zij verteld Esther dat er twee teksten van Plinius gevonden zijn. Esther doet een beroep op de geschiedkundige expertise van Anthony Mulligan, die vroeger in het elite corps van het Britse leger blijkt te zijn geweest, samen gaan ze op zoek naar de teksten. Esther raakt samen met Anthony betrokken in een opeenvolging van gebeurtenissen die niet zonder gevaar blijken te zijn.

Het verhaal is opgebouwd uit diverse verhaallijnen die steeds dichter bij elkaar komen. Het verhaal draait om Esther en degene die de film willen produceren enerzijds en het legioen van Christus met Regnum Christi anderzijds. Men probeert zo snel mogelijk en zoveel mogelijk in het geheim de film op te nemen met bekende actrices in de hoofdrol. In tussen probeert het legioen met inzet van alle middelen om de film tegen te houden.

Het plot is goed opgebouwd en heeft verassende wendingen. Historie en meerdere actuele gebeurtenissen zorgen hiervoor.
De schrijfstijl van Chris Houtman is heel prettig en het is moeilijk om het boek weg te leggen. Je kan merken dat hij een scenarioschrijver is, want het verhaal is bijna filmisch beschreven.

Kortom een boek dat zeker het lezen waard is.