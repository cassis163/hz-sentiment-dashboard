Een boek dat barst van filosofische, mythische en religieuze thematiek, dat lang geleden geschreven is en gaat over oude tijden; maar dat evengoed in deze tijd geschreven had kunnen zijn waar het de schrijfstijl en de genoemde thematiek betreft. Ik denk bovendien dat je het gedurfd kunt noemen als je het plaatst in de tijd.
Een boekje ook vol gevoelens, bijna als een gedicht beschreven.
De spreektaal-achtige woorden/samentrekkingen vond ik leuk en herkenbaar. Maar verderop in het boek ging het wat geforceerd voelen.
Het boek vraagt trouwens om meer dan één keer gelezen te worden, want behalve de vele thematiek is ook de opbouw bijzonder te noemen en ook daarin vallen vast en zeker nog accenten en betekenissen te ontdekken.