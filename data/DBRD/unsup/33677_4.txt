Bij het zien van de cover en het lezen van de titel krijg je al een idee waar het boek over zal kunnen gaan. Het is alleen de vraag over welk land het zou kunnen gaan.
In de inleiding vertelt Constand Wassink hoe hij erop kwam om De Republiek wordt uitgeroepen te schrijven en waarom hij ervoor heeft gekozen om het boek in een hedendaags taalgebruik te schrijven.
Het boek is zo realistisch geschreven, dat je je geregeld moet bedenken dat het niet echt is dat het fictie is. Het is voor te stellen dat met name de nabestaanden van koningin Wilhelmina er moeite mee zullen hebben om dit boek te lezen, mochten ze het (gaan) lezen. Met name het gedeelte waarin koningin Wilhelmina komt te overlijden is een triest gebeuren en ze zullen er dan vast bij stil staan dat als dat echt was gebeurd, zij dan ook niet geboren waren. Dat schoot mij al steeds door hoofd, dus laat staan als een nabestaande het leest. Anderzijds is het ook een compliment voor Constand Wassink, het is een teken dat het realistisch geschreven is.
In de Republiek wordt uitgeroepen krijg je een goed beeld van hoe het vroeger in het koninklijk huis ging, hoe het ging als er een koninklijk lid stierf, als er een koninklijk lid ziek werd, als een konging(in) niet kon regeren, als een koninklijk lid trouwde, maar ook bij de geboorte van een (kroon)prins(es). Je krijgt een goed beeld van hoe het een eeuw geleden in de politiek ging.

Lees verder op https://surfingann.blogspot.nl/2018/03/de-republiek-wordt-uitgeroepen-constand.html.