“Vanity dies hard” is de Engelse titel van het boek “Een vreemd geval van ijdelheid” geschreven door Ruth Rendell en uitgegeven door Het Spectrum in 1987. Ze is bekend voor haar taalgebruik en personages die ze tot in de details beschrijft dat je ook in dit boek naar voor ziet komen.

Een vrouw gaat er een tijdje tussenuit, een korte vakantie. Haar vriendin besluit haar spontaan een bezoek te brengen. Maar het huis waar ze zou verblijven blijkt niet te bestaan, en niemand in de omgeving heeft de vrouw ooit gezien…

Dit boek is een combinatie van een psychologisch drama en thriller. In het begin komt het verhaal zeer traag op gang omdat je veel informatie moet verwerken maar door deze trage vertellijn komt het verhaal heel complex naar voren. Vaak komt de schrijfster plots met nieuwe namen en elementen af waarvan je je afvraagt wat ze er toe doen. Maar op het einde wordt alles heel duidelijk. Het begint vol vreugde maar naarmate je dieper het boek in bent komt de spanning en drama naar boven.

Wanneer je van het mysterieuze genre houdt met dramatische aspecten is dit boek een echte aanrader. Het is een meeslepend verhaal, alles komt terecht en het smaakt naar meer.