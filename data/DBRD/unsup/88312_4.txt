Sugar – teleurgesteld in de liefde en verlaten van haar familie – reist helemaal alleen van stad naar stad. Toch eenzaam is ze niet, ze heeft haar bijenkolonie (een erfenis van haar opa) en ze maakt snel vrienden. Ieder jaar laat Sugar haar bijen voor haar bepalen waarheen ze zullen trekken. Ze plaatst de bijenkoningin op een landkaart en de plek die zij aanwijst daar gaat ze naartoe. Sugar blijkt een erg beleefde en hulpvaardige dame, wanneer ze ziet dat er een oudere man omver wordt gelopen, snelt ze deze dan ook direct te hulp. Dit is het begin van een nieuwe vriendschap en een kans op een nieuwe liefde…..

Honigzoete dagen is een fijne feelgood-roman, die zoals de titel al doet vermoeden erg zoet is. Zoetsappig eigenlijk, waardoor het verhaal wat braaf en iets wat ongeloofwaardig overkomt. Dat neemt niet weg dat Honigzoete dagen een heerlijk boek is waarbij je even weg kunt dromen en die laat zien dat het helemaal niet zo verkeerd is om zo nu en dan wat vriendelijker met elkaar om te gaan. Sugar heeft een gouden hart en weet met haar puurheid de mensen in haar omgeving te raken. Ze moet nu alleen nog leren haar zelf niet steeds weg te cijferen.

Het verhaal ontroerd en is hier en daar hilarisch, met fantastisch beschreven personages en engelachtige bijen een origineel boek om wat aangename uurtjes van te genieten.