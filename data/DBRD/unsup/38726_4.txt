Stalker is het vijfde boek waarin inspecteur Joona Linna zijn opwachting maakt. Toch is het voor mij de eerste uit deze serie. Stalker wou ik graag lezen omdat ik alleen maar enthousiaste reacties hoorde over het schrijversduo Lars Kepler. Ik was daarom ook erg blij dat ik hem gekregen heb om te lezen. Uitgeverij De Bezige Bij stelde 15 exemplaren beschikbaar om te lezen voor de Crimezone leesclub. Ik was één van de gelukkige die Stalker mocht lezen.

Hij ziet je, hij filmt je, hij wil je.....
De zin hierboven staat op de achterkant van het boek en alleen dit had voor mij al genoeg geweest als achterkant tekst. Het maakt me al nieuwsgierig en pakt me al om te gaan lezen. Stalker is echt enorm spannend. Na het lezen van een stuk voor het slapen gaan heb ik toen ik naar bed ging drie keer om me heen gekeken want na zo’n eng hoofdstuk alleen thuis zijn en regen en wind tegen je ramen horen is best eng. Tijdens het lezen ga je nadenken over de moorden. Wie kan het gedaan hebben? Zou hij het zijn? Wat ben ik op het verkeerde been gezet. Wat is dat heerlijk. Tot wanneer de dader wordt aangekondigd niet weten wie de dader is. Wat ik me toen af vroeg hoe kan het nu nog “leuk/goed” verder gaan want ik moest nog zeker 100 blz. Nou dat was geen moeite ik was zo door het eindstuk heen en daar vielen alle puzzelstukjes bij elkaar.

Stalker is een enorme aanrader als je van spannende boeken houd. Zelf ga ik de andere boeken van Lars Kepler zeker lezen.

Stalker - Lars Kepler - 589 pagina's