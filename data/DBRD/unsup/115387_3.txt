Jaguar en Adelaar zijn de Namen van de totemdieren van Alex en Nadia, de hoofdpersonen in dit boek.
Isabel Allende beschrijft het verhaal van Nadia en Alex die met een expeditie van International Geographic meegaan naar het Amazonegebied om daar te zoeken naar het Beest.
Er gaat ook een dokter mee die een indianenstam wil vaccineren tegen de mazelen.

Nadia en Alex worden ontvoerd door de indianenstam, reizen met hen naar het Oog van de Wereld en naar El Dorado. Zij ontmoeten het Beest en maken een spirituele ontwikkeling door waarbij ze hun totemdieren leren kennen.
Uiteindelijk loopt de expeditie slecht af, de dokter blijkt samen te zweren met een rijke zakenman en verschillende expeditie leden vinden de dood.

Ik vind het een mooi geschreven verhaal, waarbij ik veel heb geleerd over de indianen en het Amazone gebied.
Maar het deel van het verhaal waarin Nadia en Alex afreizen naar het rijk van de goden is voor mij iets teveel fantasy. Ik vind dat ook te uitgebreid omschreven.

Isabel Allende blijkt hier een goede verhalen vertelster met veel fantasie.