Ik heb dit derde deel gelijk na het vorige deel gelezen. Het was dan ook leuk om te zien dat een bij-personage uit deel 2 in het begin van dit boek even terug kwam.
In dit deel start de politie in Alkmaar een onderzoek als een tiener dood wordt aangetroffen. Al snel blijkt dat haar dood thuishoort in een serie andere incidenten. Lois wordt weer volledig in beslag genomen door dit onderzoek en heeft ook nu weer weinig tijd voor een priv√©leven. Maar aan het eind van het boek komt daar eindelijk verandering.
Dit derde deel was minder voorspelbaar dan het vorige boek. Maar toch pakte dit boek mij minder. Misschien dat de schrijfster te weinig aandacht besteedt aan de bij-personages waardoor het boek mij niet echt aangreep. En ook de karakterontwikkeling van Lois is na 3 delen nog steeds summier. Desondanks is het een makkelijk leesbaar boek dat je in een dagje uit kan hebben. Ik vraag me echter af of ik weer een volgend deel over Lois zal gaan lezen als dat uitkomt, want na 3 delen vind ik het eigenlijk ook wel mooi geweest.