Rémi woont samen met zijn ouders, zijn zus Roos en zijn kat Azraël. Meestal is hij alleen terwijl zijn ouders, die wetenschappers zijn, buitenshuis werken.
Hier en daar overhoort hij gesprekken tussen zijn zus en zijn ouders waardoor hij met vragen zit. Maar voordat hij een antwoord op die vragen kan krijgen is er een ontploffing thuis waarbij Rémi als enige overlevende is.
Hierbij wordt hij gered door een mysterieuze man die hem meeneemt naar Creodroom, een futuristisch wetenschappelijk instituut.
Upgrade is het eerste deel rond Rémi en het debuut van Lara Reims. Een verhaal vol technologische hoogstandjes, verteld als een fantasyverhaal. Het liet me een beetje denken aan een mix van een futurische Harry Potter en X-men figuren. Waar ik eerst grote ogen trok toen ik de eerste pagina’s las, kon ik met een gerust hart uitademen want de intro ging maar over een spelletje.
Upgrade is zeer vlot geschreven, vol vermaak en de nodige actie. Het boek zal een breed publiek aanspreken, van jonge tieners tot volwassenen, omwille van het avontuur dat de jonge Rémi aangaat.
Een sterk verhaal en een geslaagd debuut dat uitnodigt tot een volgend deel waar ik met plezier naar uitkijk.