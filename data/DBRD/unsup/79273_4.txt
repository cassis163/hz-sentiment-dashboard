De 80-jarige Albert beziet de gebeurtenissen in zijn relatie tot het leven en de dood van zijn enige vriendin Claire. Heeft hij er schuld aan dat hij niet voldoende gedaan heeft om haar signalen te begrijpen, dat hij dingen heeft gezegd die een einde hebben gemaakt aan hun vriendschap?

Uiteindelijk zal al het kwetsende wat men doet of zegt, net als de steek van een angel, een gif en een pijn verspreiden die langer en dieper zullen doorwerken op verdere levens.

Zonder moeite ga je mee in de gedachtenwererld van Albert, die zijn herinneringen en observaties in detail en met een intelligentie beschrijft. Zijn denken, leven en de omgang met mensen leidt hij volledig af van het leven van de bijenkolonie. Zoals hij het gedrag en de lichaamstaal van de bijen observeert en analyseert, zo observeert en analyseert hij die ook van de mensen.

De schrijfstijl en de beschrijving van de gedachten bepalen het tempo in het verhaal. Dit stoort echter niet, omdat het interessante en intelligente gedachten zijn.

De titel en de omslag van het boek verhullen een mooi geschreven verhaal.