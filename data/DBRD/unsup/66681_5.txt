Daan en Roza kennen elkaar al vanaf kleins af aan en zijn de beste maatjes. Vanaf toen ze 2 jaar waren zijn ze al onafscheidelijk. Nu ze wat ouder zijn brengen ze nog steeds het liefste de tijd samen door. Alleen zijn er nu ook gevoelens bij komen kijken en weten ze allebei niet goed wat ze hiermee aan moeten. Als Daan dan eindelijk het risico neemt en tegen Roza zegt wat hij voor haar voelt, kan Roza haar geluk niet op. Roza had hier alleen maar van kunnen dromen en is dan ook helemaal in haar nopjes nu ze eindelijk weet dat Daan hetzelfde voor haar voelt.

Helaas is dit geluk maar van korte duur, want als snel raken ze allebei betrokken bij een auto-ongeluk. Beide zijn ze levensgevaarlijk gewond. Terwijl ze worstelen voor hun leven blijkt Daanâ€™s gave opnieuw te zijn geactiveerd. Hij heeft het altijd verborgen gehouden maar door het trauma komt het weer naar de oppervlakte. Nu ze zelfs in hun dromen niet veilig blijken te zijn, moeten ze harder strijden dan ooit om bij elkaar te blijven.

In het begin dacht ik dat dit een erg droevig boek zou worden. Hoewel het verhaal je af en toe dwingt een traan te laten gaan is het vooral een mooi liefdesverhaal met een thrillerig tintje. Dit spreekt mijzelf meer aan dan een droevig verhaal en ik heb dan ook erg genoten van dit boek.
Je leest het verhaal uit het oogpunt van Daan en ook van Roza, wat er voor zorgt dat je precies weet wat er voor ze allebei gaande is. Ook hun dromen worden goed beschreven, het voelt gewoon alsof het zo je eigen dromen zouden kunnen zijn. Wat het natuurlijk nog akeliger maakt! Het is zo realistisch dat je er niet aan zou moeten denken dat het jou en je partner zou overkomen. Een echte Must read dus!