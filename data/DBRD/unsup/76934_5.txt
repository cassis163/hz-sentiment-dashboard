Johan Klein Haneveld - Kartaalmon

Dit is Boek 2 van het tweeluik. Het eerste deel, liet j goed kennismaken met de wereld. De krakenvorst is iemand die ongehoorzame mensen aan de kraak voert. In boek twee gaat het verhaal verder, waar het was gebleven. Een stukje is gezien door de ogen van de kraak. Dit vond ik erg gaaf. Het geeft toch weer een ander beeld en begrip vóór de monsterlijke grote wezen.
Kartaalmon wordt belegerd, door de Wurg. Frelik wil maar een ding: zijn fout goedmaken. Dus besluit hij om Miran uit de handen van de krakenvorst proberen te krijgen. Hij moet hiervóór wel een moeilijke keuze maken.
Vriendschappen staan op het spel en er zullen ook slachtoffers vallen in dit afsluitende deel. Traantjes wegpinken is zeker iets dat voor gaat komen!
Er zijn best wat verhaallijnen , dus je moet je hoofd erbij houden. Denerib , Peritar en Tarid, zijn ook weer volop aanwezig. Het bijzondere is dat elk personage ( ook al behoren ze tot verschillende volkeren), aan dezelfde kant staat. Ze vechten voor het goede. Ze vechten waar ze voor staan.
De krakenvorst zelf is meedogenloos. Toch weet de auteur je te verrassen en komt hij wat menselijker over, op een gegeven moment. Ik vind dat knap gedaan! Ik hou ervan, om door diverse emoties gesleurd te worden. En een emotionele rollercoaster aan gevoelens is dit verhaal echt.
Mijn favoriete personage blijft Alecia. Zij is een sterke jonge vrouw en gewicht van de wereld lijkt op haar schouders te rusten. Ze leert zichzelf nog beter kennen en ook zij moet keuzes maken. Ze is van groot belang in dit verhaal.
De eindstrijd is episch, niet alleen gaat de kraak verwoestend aan de gang, ook zijn er spannende gevechten op het land. De auteur beschrijft alles zo beeldend, dat je het vóór je ziet. Het komt als een film aan je voorbij. Het einde is afsluitend en je hebt er vrede mee.
Ik vond het boek spannender dan deel 1, dus daarom geef ik nu een 9! Dat zijn 4,5 sterren.