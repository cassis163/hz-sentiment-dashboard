Een afgeschreven legerkapitein stelt aan het begin van de Eerste Wereldoorlog een eenheid samen om een hoogtechnologisch toestel te veroveren ... maar er is veel meer aan de hand.

Deze auteur kent duidelijk de spelregels van een echte achtbaanthriller en als lezer verveel je je geen enkele minuut. Duidelijk merk je de invloed van de Amerikaanse bestsellerauteurs en dat is eigenlijk een welgekomen afwisseling tussen de Vlaamse inspecteurs die steeds moorden onderzoeken. Complexloos entertainment van eigen bodem.
De achterflap belooft:
een meeslepend verhaal (check)
boordevol actie (dubbelcheck)
onverwachte wendingen (check, check, check)
en originele ideeÃ«n (check).
Wetenschappelijke en historische feiten passeren de revue zonder te vervelen (Crichton iemand?).
Ook fijn dat het minder fraaie verleden van ons Belgenland aan de kaak wordt gesteld en de finale is echt zinderend.Dit verdient volgens mij een vervolg bij een grotere uitgeverij. De schrijver blijkt ook zeer toegankelijk, want hij reageerde meteen op mijn mailtje :) Da's enkel nog maar bij Deflo gelukt!