Het verhaal begint als een sprookje; Er was eens een platenzaak. Het boek heeft ook wel wat weg van een sprookje voor volwassenen, zo hier en daar wat ongeloofwaardig. De hoofdpersoon, Frank, runt, samen met zijn medewerker, Kit, een ouderwetse platenzaak in een buitenwijk van Londen. Het is 1988, de tijd waarin de cd's steeds populairder worden en de verkoop van vinyl achteruit gaat. Maar Frank verkoop alleen vinyl en verkoopt absoluut geen cd's. Samen met de andere verkopers in de winkelstraat vormen ze een hechte gemeenschap. Het zijn stuk voor stuk markante persoonlijkheden, met een eigen verhaal. Op een dag wordt een vrouw vlak voor de winkel onwel. Frank vangt haar op in zijn winkel. Deze vrouw, Ilse, komt steeds terug in de zaak en hoewel Frank weinig over haar weet geeft hij haar advies over muziek. Langzaam begint Frank steeds meer voor haar te voelen en geeft hij haar muziekles door haar steeds verschillende platen te geven om te luisteren en naderhand te bespreken. Duidelijk is dat zowel Frank als Ilse op het gebied van de liefde wel wat hulp kan gebruiken. Dit boek geeft een mooi beeld van een winkelstraat in Londen, waarbij de winkeliers ieder voor zich moeite hebben om het hoofd boven water te houden. De saamhorigheid onderling is groot.
Muziek is een rode draad in het boek. De bijbehorende play-list voegt echt heel veel toe. Kortom: een lekker en makkelijk leesbaar boek, zo af en toe wat ongeloofwaardig, met een vleugje nostalgie. Zeker voor een muziekliefhebber een aanrader!