3,5*

Door een drukke periode heb ik extreem lang gedaan voor dit boek uit was (twee maanden!!! Shame on me), maar het boek zelf heeft daar niets mee te maken! Of, misschien wel: het boek is namelijk opgesteld uit verschillende kortverhalen, waardoor het eigenlijk het ideale vakantieboek is. Je kan immers snel een verhaal lezen, dan weer even iets anders doen, en een week later verdergaan met het volgende verhaal. In totaal hebben 9 verschillende schrijvers (of ja, schrijfsters eigenlijk ;) ) elk een verhaal geschreven.

Mijn twee favoriete verhalen waren De Lazarusprijs van Vanessa Gerrits en Vergeten van Daniëlle Dijkstra. De Lazarusprijs vond ik origineel bedacht en ik kon het creepy kantje op het einde wel waarderen! Vergeten deed me op een of andere manier een beetje denken aan de Fallenreeks van Lauren Kate, maar dat stoorde me totaal niet. Fallen vond ik ook een mooie reeks, dus misschien vond ik Vergeten daarom net zo fijn om te lezen. Vergeten is romantisch, schattig en natuurlijk heel erg magisch.

Het enige verhaal dat me écht niet kon bekoren was Silvanima van Isabel Peters. Het idee erachter (meer aandacht voor milieu) is heel knap, maar de uitwerking liet wat te wensen over. Vooral de "climax" op het einde was een teleurstelling: de gebeurtenissen zijn een beetje te veel en te extreem op hetzelfde moment.

Natuurlijk kan in een bundel van 9 titels niet elk verhaal je even hard aanspreken, maar over het algemeen was dit echt fijn om te lezen. De ideale vakantieread, zoals ik al zei! (Oké, de vakantie is nu wel bijna om, ik weet het, maar toch...)