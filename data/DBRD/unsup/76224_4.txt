Heel spannend vond ik het een boek te lezen van Anna Enquist. Daar was het nog nooit eerder van gekomen. Ik was erg verrast door het boek, goed leesbaar en je wilt het achter elkaar uitlezen. Een verhaal over gewone mensen die beschadigd zijn door een traumatische gebeurtenis waar ze allemaal last van houden en mee verder moeten. De bijzondere vriendschap tussen hen en het gezamenlijk muziek maken! Ook het musiceren was goed beschreven, je kon het je allemaal goed voorstellen en je zag het als het ware voor je. De karakters van de hoofdpersonen vond ik erg goed en ook de oude man die het maatschappelijke thema over de ouderenzorg even onder de aandacht bracht vond ik goed gevonden.
Ik vond het erg realistisch tot eigenlijk het laatste stuk. Daar werd het boek van roman een thriller en vond ik het wat te ongeloofwaardig. Het eind vond ik dan ook minder want ik had nog meer van de hoofdpersonen willen weten. Hoe Carolien weer de draad ging oppakken in haar leven en of ze wel bij Jochem kon blijven. 
Ik ga zeker nog andere boeken van Enquist lezen!