Nevel is het tweede deel in de Saksenburcht-reeks met Thomas DeLohr en Fleur Benedictus in de hoofdrol. Na 'Dodenweg', was ik erg benieuwd hoe het met hun verder zou verlopen.

Als er een lijk van een jonge vrouw op de vuilstort wordt gevonden, lopen Thomas en Fleur zich weer tegen het lijf. Uit de autopsie is gebleken dat het meisje misbruikt is en een brandmerk in haar hals heeft. Thomas en zijn team komen al snel op het spoor van de pooier van het meisje. Hem wordt het vuur aan zijn schenen gelegd, maar Thomas heeft niks om hem te arresteren. Dan wordt er een tweede lijk gevonden. Kunnen Thomas en Fleur de druk aan. Beide hebben ook nog hun persoonlijke problemen op te lossen. Hun verleden laat hun niet los en blijft hun vervolgen.

Het verhaal leest als een trein, spannend en moeilijk weg te leggen. Het boek is goed los te lezen, maar als je wilt weten wat er precies met Thomas en Fleur is gebeurd, is het aan te raden om eerst 'Dodenweg', te lezen. Het boek heeft ook hoofdstukken die cursief gedrukt zijn, dit is de gedachtengang van de dader. Hoe verder je in het boek bent kom je er waarschijnlijk wel achter wie de dader is. Dit maakt het er niet minder spannend op.

Ik heb genoten van het boek en wacht al in spanning af naar het volgend deel 'Oogst'.

Olga Hoekstra(25-02-1980) won in 2014 de Coffee Company Book Award, en haar debut Dodenweg verscheen bij Xander Uitgevers. Onder het pseudoniem Lis Lucassen kwam in 2015 'Hitte' uit, een New Adult-roman. Olga Hoekstra heeft een eigen tekstbureau, Meesterlijke Teksten. Ze woont in Enshede en heeft twee dochtertjes.

titel: Nevel
auteur: Olga Hoekstra
pagina's: 382
uitgeverij: Xander Uitgevers
ISBN: 9789401603706
jaar van uitgave: mei 2015
recensie door: Belinda Kuhles