‘Vrouwenthrillers.nl’.

Kwelling is een psychologische thriller. Het verhaal speelt zich enkele jaren na de verdwijning van Collin af. Zijn ouders en zus proberen het leven terug op te nemen maar dit gaat heel moeizaam. Christina (zus) raakt aan de drugs, Harm (vader) vlucht in zijn werk en Ellen (moeder) gaat ten onder aan talloze migraines. Echter plots denkt Christina dat er meer aan de hand is. Ze denkt dat er iets aan de hand is met haar moeder en begint zowat iedereen te wantrouwen. Er komen enkele goed uitgewerkte thema’s aan bod, waaruit blijkt dat de auteur zich goed geïnformeerd heeft.

Op de cover is een vrouw met een mes te zien. De letters en de afbeelding lijken heel spannend en ik zou het boek zó oppakken in de boekhandel. Gedurende het hele verhaal, dat zich afspeelt door de ogen van Christina enerzijds en die van Ellen anderzijds, vraag je je af wat er precies echt aan de hand is. Beetje bij beetje krijg je meer informatie, maar tegelijk rijzen er ook steeds nieuwe vragen op. Het boek leest vlot, met de vlotte schrijfstijl en de korte hoofdstukken.

Dit was mijn eerste kennismaking met de auteur en ben zeker van plan om mee te lezen, zolang het maar in het thrillergenre valt.