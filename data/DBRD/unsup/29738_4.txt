Dit is het tweede boek van deze YA schrijfster. Dit boek is vanaf 16 jaar en ouder. Het doel van Jennefer Mellink is om de jeugd te laten meemaken dat lezen ontzettend leuk is. Haar YA boeken worden ook door volwassenen erg gewaardeerd.

In dit verhaal staat een vriendenclub centraal: Chloé, Tara (moeder van de kleine Katie) Suus, Emiel, Jonathan Vince en Eilleen. Allemaal studenten, in de jeugd van hun leven. Een speciale band hebben Vince en Eilleen, ze is dan ook erg ontdaan als ze het bericht hoort dat Vince is overleden in zijn studentenkamer. Ze vraagt zich direct af: Vermoord, zelfmoord of natuurlijke dood? Daar Eilleen van zichzelf erg nieuwsgierig "Nieuwsgierig Is my middel name" is, gaat ze zelf op onderzoekt uit.

"Een vreemd gevoel zegt mij dat de vriendengroep nooit meer zal zijn zoals hij was. Er is iets kapot. Vince' dood zet muren tussen ons die er nooit eerder waren. Het begint er steeds meer op te lijken dat Vince twee gezichten had, waar ik er maar één van kende. Eerst die vieze plaatjes en nu dit. Kende ik het gezicht met het masker? Niet zijn ware gezicht maar een slechte kopie? Of maak ik dat mezelf wijs?"

Dan heb je Kars Karren, of ik nou depri ben, opgetogen, enthousiast of gewoon lekker in mijn sas zit, muziek sleept mij er doorheen. Het doet wat het moet doen. Het is het enige dat mij houvast biedt, dat kun je van mensen niet zeggen. Lekkere mokkeltjes loeren is mijn ding.

"Het is vooral de blik in zijn ogen die weinig goeds voorspelt".

"Ik kan helemaal aan niets anders meer denken. Ik wil weten wie het heeft gedaan en vooral waarom".

Eilleen heeft haar wrede verleden zo goed als verwerkt, maar door dit onderzoek komen er weer dingen boven. Dingen die ze liever wil vergeten...

"Het mag eigenlijk niet, maar soms, als er echt geen andere uitweg is om aan het kwaad te ontsnappen, moet het". Dan volgt er een totaal onverwacht einde ....