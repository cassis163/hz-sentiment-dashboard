Stephen King staat bekend om zijn spannende boeken. Horror scenes worden vaak niet geschuwd. Maar bovenal staat King bekend om de mysterieuze zaken die hij verwerkt in zijn verhalen, soms bovennatuurlijk en altijd met betrekking tot hele gewone mensen.

Gwendy is twaalf en wordt gepest omdat ze wat mollig is, maar nu met de overgang naar de middelbare school gaat ze er wat aan doen en sprint elke dag de suicide stairs op naar het uitzichtpunt van Castle Rock. Op een dag wordt ze opgewacht door een man in het zwart met een bolhoedje. En hij heeft een kado voor haar: een knoppenkist.. De knoppen mag ze niet indrukken, want de gevolgen zijn niet te overzien. Maar de twee hendels mag ze onbeperkt gebruiken en leveren chocola en unieke munten op
Dan begint haar nieuwe leven, waarin de knoppenkist een enorme rol speelt en een grote verantwoordelijkheid blijkt te zijn.

Met mysterie van de knoppen blijven het hele verhaal bestaan, en ook aan het einde is het niet opgelost. De novelle beschrijft een periode van tien jaar, waarin Gwendy een grote ontwikkeling ondergaat.

Het ebook heeft een prachtige opmaak, en het verhaal wordt gecompleteerd met mooie pentekeningen. Een geslaagde Novelle van Stephen King, het is mooi, mysterieus en af en toe spannend en zeker ook zeer geschikt voor lezers die niet van zijn horror verhalen houden.