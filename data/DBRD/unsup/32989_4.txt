Na het proloog gaat het verhaal drie maanden terug in de tijd. Buitenbeentje Trudy krijgt van een vreemde te horen dat ze een uitstekende stem heeft. Dit triggert haar om mee te doen met de talentenjacht Stem! Hierbij worden kandidaten uitsluitend beoordeeld op hun stem.

Ter voorbereiding kijkt Trudy enkele afleveringen van het programma en richt zich vooral op de coaches. Wie zou zij kiezen? Ze voelt het meest bij Senna en langzaam ontwikkelt ze een obsessie voor de coach van het programma Stem! Dit zorgt ervoor dat ze extreme acties onderneemt waarvan ze zelf de gevolgen niet overziet.

Senna is een van de bekendste zangeressen van het land. Ze is een van de coaches van het succesvolle programma Stem! Thuis lijkt het allemaal wat minder rooskleurig. Haar man is niet zo trouw als ze zelf graag zou zien en ook de band met haar vader is minder sterk dan ze zou willen.

Het boek is opgebouwd uit korte hoofdstukken die afwisselend uit Trudy's en Senna's perspectief geschreven zijn. De korte hoofdstukken houden de spanning erin en geven geen ruimte voor langdradigheid. Marlen Beek-Visser heeft een vlotte schrijfstijl die de lezers aandacht opeist. En terecht. Stem! is een sterk debuut dat die aandacht zeker verdiend.