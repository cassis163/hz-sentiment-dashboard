Engeland is in oorlog met Napoleon. De Britse zeekapitein Will Laurence weet een Frans schip te veroveren. Aan boord van dat schip wordt een bijzondere schat ontdekt: een drakenei.
Als het ei midden op zee uit komt, kiest hij Laurence uit als zijn begeleider. Samen volgen ze een intense training om zo snel mogelijk toe te kunnen treden tot de Engelse luchtmacht.

Ik heb het boek al meerdere keren met veel plezier gelezen. Het verhaal zit enorm goed in elkaar, overal is aan gedacht. de oorlogen end e grote zeeslagen die genoemd worden zijn echt gebeurt en ook de namen van belangrijke militairen zijn niet uit de lucht gegrepen. De toevoeging van bemande draken als luchtmacht maakt het erg leuk om te lezen.
Soms worstel ik wel even met de vele verschillende drakenrassen die genoemd worden. Welke is nou ook al weer welke, welk ras hoort bij Engeland en welke bij Frankrijk? Dat had wel iets minder gemogen. Ook het ouderwetse taalgebruik is soms wat lastig en er wordt naar mijn idee net iets te vaak de nadruk gelegd op de preutsheid van die tijd. Maar al met al vind ik het boek erg pakkend en bijzonder origineel. Ik geef het 5 sterren en zal het zeker nog veel vaker lezen.