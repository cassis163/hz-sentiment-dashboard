Ik kan niet anders zeggen dat ik dit wederom een erg goed boek vind. De gehele serie lees ik al met veel plezier naar alle moorden welke Helen samen met haar team oplost.
Het boek begon gelijk weer spannend met een moord midden in het duistere bos. Op een gruwelijke wijze wordt het slachtoffer dood geschoten door pijlen en vervolgens opgehangen om dood te bloeden. Vanaf de eerste moord zit ik er weer helemaal in.

De stijl van MJ Arlidge is in dit boek ook weer zoals je van hem gewend bent. De hoofdstukken zijn kort geschreven en vanuit verschillende personages. Dit maakt dat het boek vlot leest en je als lezer steeds net iets meer weet dan Helen Grace.
Ook in dit boek krijgt Arlidge het voor elkaar om je als lezer totaal op het verkeerde been te zetten.
Wel maakt dat de boeken van Arligde iets meer voorspelbaar worden. Je weet dat Helen aan het einde van het boek de moordenaar te pakken krijgt dankzij haar goede werk.

Ik heb weer genoten van de verschillende personages in het boek. Wat ik wel jammer vind is dat je nog steeds minimale inzichten krijgt in het leven van Helen zelf. Zij blijft 'onverwoestbaar' terwijl alles wat zij heeft mee gemaakt, toch ook bij haar iets moeten doen. Daarentegen lees je dit bijvoorbeeld bij Charlie wel heel sterk.

Ondanks dat heb ik dit boek ook weer in zeer korte tijd uitgelezen en zal ik ook een volgend boek van MJ Arlidge zeker gaan lezen.