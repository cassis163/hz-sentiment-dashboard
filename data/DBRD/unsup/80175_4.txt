*Shaker Height, een Amerikaanse stad waar alles perfect oogt, bomen staan perfect, ouders met kinderen die de perfecte keuzes maken, kinderen die studeren, de regels volgen, huizen die volgens een zelfde kleurpatroon geschilderd zijn. Daar woont het gezin Richardsons, vader advocaat, moeder journalist bij de plaatselijke krant, zij hebben samen vier kinderen, Trip met het perfect uiterlijk, Moody de iets wat terug getrokken zoon, Lexie de dochter die bij het groepje populaire meisjes hoort en een overschot van zelfzekerheid heeft en dan Izzy de dochter die op de achtergrond volledig worstelt met zichzelf en van alle perfectie walgt. Maar naar de buitenwereld zijn de Richardson het gezin dat volledig past in het plaatje van het idyllische Shaker Height. Tot de rebelse kunstenares Mia met haar dochter Pearl in Shaker Height komt wonen, dit zet alle perfectie in het kunstmatig leven van de Richardsons op zijn kop.

De Amerikaanse auteur Celeste NG bekend van haar debuut wat ik nooit eerder gezegd heb, alom bekroond en geroemd. Ook deze tweede roman stond direct na het verschijnen op The New York Times bestsellerlijst en werd wereldwijd een succes.

Het boek wordt momenteel verfilmd door Reese Whiterspoon. En ja daar kan ik volledig inkomen, dit is een verhaal dat kan verfilmd worden, waar je personages hebt met een eigen karakter en terwijl je leest zie je de personages tot leven komen. Even moest ik aan de schrijfwijze wennen, het is eerder een verslag dat je aan het lezen bent maar eens ik in de helft van het verhaal was, kon ik het boek niet wegleggen. Ergens zit er wel een boodschap achter heel het gegeven, misschien meerdere, laat perfectie los, wees jezelf en ja er mogen fouten gemaakt worden ook als moeder, een boek dat waarschijnlijk veel discussies kan losmaken tussen lezers. Toch denk ik dat je van de schrijfwijze moet houden wel ik heb het gaandeweg lezend in mijn hart gesloten en ga zeker de auteur haar debuut lezen.