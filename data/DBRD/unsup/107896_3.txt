In De turkenflat draait het om Ayse, vier jaar, die vermist wordt. Zij woonde met haar Turkse ouders in een flat in Arnhem-Zuid. Ze zou voor het laatst gezien zijn in gezelschap van een Nederlandse man. Gebiedsagent Klein Drienen herkent dit. Twee jaar eerder was er net zo'n verdwijning. De Nederlandse man noch het kind werden toen opgespoord. Terwijl de politie Ayse zoekt, neemt de Turkse gemeenschap het recht in eigen handen. Vermoedelijke daders worden belaagd, de politie wordt geprovoceerd en er is sprake van handel in hero√Øne.

Apotheker schetst een levendig beeld van de Turkse gemeenschap met al z'n bedenkelijke trekjes. Het is allemaal erg herkenbaar. Ongemerkt stopt hij daarbij elementen in het verhaal die uiteindelijk voor een spannende ontknoping zorgen. Die ontknoping laat wel lang op zich wachten, maar tussentijdse voorvallen en humoristische situaties houden de lezer voldoende bezig.

Dit boek werd eerder gepubliceerd als feuilleton in De Gelderlander. Het is in grote lijnen gebaseerd op een zaak die de Arnhemse politie in 1991 behandelde. Die link met de werkelijkheid zal er zeker voor gezorgd hebben dat het een heel realistisch boek is. Het is niet superspannend, maar wel van niveau.