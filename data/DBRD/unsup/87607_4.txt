De labiele violiste Eva Thyne komt op wonderbaarlijke wijze in contact met een man die een prachtige viool van onzekere afkomst in zijn bezit heeft. Het verlangen naar dit bijzondere instrument begint langzaam haar hele leven over te nemen.

Ik vond het een heerlijk boek om te lezen. Het kijkje in het leven van een professionele violiste is erg interessant. Ook Eva's ingewikkelde gevoelens over de verdwijning van haar vader in haar jeugd zijn fascinerend. Verder waardeerde ik de droge humor van schrijfster en hoofdpersonage heel erg.

Het enige minpuntje is de vreemde relatie die Eva heeft met haar nieuwe vriend Daniel. Vanaf het begin kijkt ze bijna recht door hem heen. Ze weet dat hij een arrogante, onbetrouwbare leugenaar is, maar toch valt ze voor hem. Liefde maakt blind?   

Ach, dat maakt verder ook niets uit. Ik vond het zeer de moeite van het lezen waard. Het is gewoon een goed boek.