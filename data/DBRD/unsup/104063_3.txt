De oorspronkelijke titel “Young hearts crying” past beter bij deze roman, de hoofdpersonen zijn jong, ambitieus en onbevangen en weten niet goed wat ze van het huwelijk kunnen verwachten. Het is de laatste roman die van Richard Yates in het Nederlands is vertaald, hiermee is zijn hele oeuvre in het Nederlands beschikbaar.
Deze roman gaat over de jonge Michael Davenport en Lucy Blaine, begin jaren ’50. Op Harvard ontmoeten ze elkaar, Michael is een oorlogsveteraan en voordat ze trouwen, betekent Lucy dat ze tussen de drie en vier miljoen dollar bezit. Michael wil gewoon leven zoals hij voor ogen had voordat Lucy hem dit heeft verteld. Ze delen de interesse in kunst en schrijven.
Ze verhuizen naar New York en krijgen een dochter, Laura. Michael wil vooral schrijver worden en begint zijn carrière bij een uitgever. Als Laura 9 jaar is gaan ze scheiden, qua gevoel en eigenwaarde vinden ze elkaar niet meer.
Het boek bestaat uit drie delen. Het eerste deel gaat over het huwelijk van Michael en Lucy en daarna lees je twee aparte delen over Lucy en Michael, hoe hun leven verder gaat na hun scheiding.
Ik geef het boek 3 sterren op een schaal van 5, het is echt Amerikaans, wellicht herkenbaar voor een iets ouder publiek maar eigenlijk ook heel actueel want ook in deze tijd heeft menig partner moeite als zijn wederhelft meer euro’s verdient en niet wordt gewaardeerd in de relatie om zijn eigenwaarde. Ik schaar het echt onder literatuur, het leest niet makkelijk weg.
De belangrijkste zin uit het boek vond ik: “Het zit zo: ik heb ergens tussen de drie en vier miljoen dollar. Van mezelf.” Het blijkt toch maar weer eens dat geld echt niet gelukkig maakt!