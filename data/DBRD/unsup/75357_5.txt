Ben je altijd al benieuwd geweest naar het gezin waar Vincent uit komt?
Wist jij dat hij naast twee broers ook drie zussen had? En wil jij graag mee op reis door hun levensverhaal?
Dan is dit het boek bij uitstek om te lezen. Het verhaal start bij de geboorte van pa en moe en het gezin waarin zij opgroeiden. Vervolgens neemt de schrijver je mee in chronologische volgorde naar het gezin waarin Vincent geboren werd. Door middel van brieven die de gezinsleden onderling aan elkaar schreven en geschiedkundige feiten gaat het verhaal leven.
Er waren zorgen, geheimen, mogelijkheden en beperkingen. Maar bovenal ontdek je de onderlinge liefde en band die er is. De zussen zijn stuk voor stuk verschillend, dapper en ondernemend. Vooral voor de tijd waarin zij leefden waren ze vooruitstrevend en een voorbeeld voor andere vrouwen. De keuzes die ze maakten waren niet altijd de keuzes die wij gemaakt zouden hebben in onze tijd, maar hadden ze een keus? Hoe werd er naar hun broer Vincent gekeken? En welke rol speelden Theo en Cor?
Beleef het mee in het boek "De zussen van Gogh"