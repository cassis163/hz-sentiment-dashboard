Historische thrillers hebben me nooit zo aangetrokken, maar ik ben blij dat ik de Goden van Gotham mocht lezen voor crimezone.nl.
Hoewel ik het niet echt een thriller vond is het een boeiend verhaal.
Het begin leest wat lastig door de lange zinnen en taalgebruik. Maar dat verandert verderop in het boek. Het is net of er 2 verschillende vertalers of schrijvers bezig zijn. Op dat moment wilde ik het boek ook echt zo snel mogelijk uitlezen en had het verhaal me in zijn greep.
Het verhaal wordt zo geschreven dat je je ook echt in 1845 waant. De beschrijvingen van de omgeving, de leefomstandigheden en de personen zijn erg gedetailleerd.
Een aanrader, maar omdat het niet echt een heel spannende thriller was geef ik het maar 3 sterren.