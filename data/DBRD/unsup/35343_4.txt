Hier lezen we het verhaal vanuit het perspectief van 3 vrouwen. Afwisselend wordt hun verhaal verteld over de periode rond de Tweede Wereldoorlog.
Caroline vanuit Amerika en Frankrijk.
Herta vanuit Duitsland
Kasia vanuit Polen en Duitsland.

Met korte zinnen en in een prettige schrijfstijl lezen we hoe het leven van deze vrouwen verloopt.

Caroline, die zich hard maakt voor het goede doel. Zij zet zich volledig in voor de zaak, waar haar hart ligt.
Herta heeft een ideaalbeeld van haar arts zijn, maar de oorlog gooit roet in het eten en maakt, dat haar idealen een heel andere kant uit gaan. Haar werkterrein komt in Ravensbrück te liggen, een vrouwen concentratiekamp.
Kasia en haar moeder en zus Zusanna komen, nadat ze zijn opgepakt, ook terecht in Ravensbrück.

Dit verhaal lijkt alleen maar verliezers te kennen, maar 3 sterke vrouwen weten, op hun eigen wijze, zich te ontworstelen aan hun lot.

Aan het eind van het boek lezen we, dat dit verhaal op ware gebeurtenissen en bestaande personen is gebaseerd.