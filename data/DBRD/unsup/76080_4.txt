In het boek ‘ik date maar wat’ (wat overigens een titel is dat je op 2 manieren kunt lezen) gaat Suzanne op zoek naar een date. Ze ontmoet verschillende mannen en vertelt erover in kleine hoofdstukken. De stijl van schrijven leest prettig. Je hebt echt het idee dat je met een vriendin een avond aan het bijkletsen bent.

In het begin wil ze verantwoorden waarom ze op zoek gaat, ik heb het idee dat ze het meer voor anderen doet dan voor zichzelf. Ze geeft zich eerst een maand voor ze op reis gaat en ontmoet alvast enkele mannen. Suzanne gaat op reis en ook daar maakt ze van alles mee. De grote vraag is of ze aan het einde van het verhaal haar doelen en deadline die ze in het begin stelt bereikt heeft.
Dit is een leuk boekje om tussendoor te lezen. Ik vond het wel jammer dat ze soms mensen alleen bij initialen noemt. Zoals; “ ik houd een spoedberaad met vriendin L.” Zo lijkt het echt op een verslag in plaats van een chicklit. Verder heb ik lekker gelezen en meegeleefd met Suzanne