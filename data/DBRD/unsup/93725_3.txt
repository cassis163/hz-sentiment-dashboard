Dit is het verhaal van Tessa Cartwright, op zestien jarige leeftijd werd ze meer dood dan levend gevonden in een weiland te midden van de overschotten van drie andere slachtoffers. Ze had nauwelijks herinnering aan hoe ze daar terecht gekomen is. Omdat ze gevonden is in een bloemenbed vol met Black Eyed Susans (Suzanne-met-de-mooie-ogen) wordt ze vanaf dat moment de Black Eyed Susan overlevende genoemd. Door de getuigenverklaring belandde de dader in de dodencel, dacht ze … tot 20 jaar later…ze ontdekt ineens dat er onder haar slaapkamer Black Eyed Susans bloeien, midden in de winter…De dader moet dus op vrije voeten zijn…De zaak wordt heropend. Tessa gaat de verdediging helpen met het onderzoek. Ze weten alleen niet dat de fragiele Tessie, het angstige meisje dat ze destijds was een muur van geheimen om haar heen heeft gebouwd. Kunnen ze er nog achter komen wat er destijds gebeurd is? Loopt de dader inderdaad nog vrij rond?
Het verhaal is opgedeeld in drie delen en elk deel vertelt het verhaal vanuit het perspectief van de 16- jarige Tessie (Tessa) en die van Tessa in deze tijd. Dit maakt het lezen niet echt fijn. Ik had liever in deel een alles van de jonge Tessie gelezen en in deel twee dat van de oudere Tessa . Deel drie is net iets anders doordat daar ook een andere persoon zijn/haar verhaal verteld. Je krijgt van de jonge als de oudere Tessa wel voldoende informatie mee om je in haar te kunnen inleven. De karakters van de andere personen komen niet uitgebreid aan bod, maar daar kan je je wel in verplaatsen.
Het verhaal begint spannend, wie laat er nou iemand voor dood achter? Je moet weten wie dit is en wat zijn/haar motief erbij is. In de beide delen kom je stukje voor stukje zaken te weten die tot een antwoord hiertoe leiden. Het lijkt alsof beide delen elkaar tegenspreken.. Ik kan er soms niks van maken.. zijn Tessie en Tessa wel dezelfde persoon? In deel drie komt de ontknoping van dit alles en ik moet zeggen dat ik dat niet zag aankomen, de schrijfster heeft je op het verkeerde spoor gezet. Dat is goed gedaan.
Het is een psychologische thriller, er zit wel spanning in en soms ook humor maar ik had er persoonlijk meer van verwacht.
3 sterren.