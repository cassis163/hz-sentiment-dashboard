Eerst was er De krijtjes staken, een briljant prentenboek, nu is er het vervolg: De groeten van de krijtjes. Net zo briljant?

De illustraties zijn in ieder geval weer heerlijk kleurrijk en humoristisch! Lekker helder, aansprekend kleurgebruik. Het verhaal is ook weer briljant bedacht: krijtjes die van overal en nergens een kaart schrijven aan Teun om te vertellen wat er met ze gebeurd is, leuk of niet leuk, en dat ze weer thuis willen komen. De ansichtkaarten zijn erg grappig om te lezen en ook de adressering moet je zeker bestuderen.
Het grappigste vond ik het verhaal van Erwtengroen krijtje die juist de wijde wereld in wil trekken omdat toch niemand van erwten houdt. Maar hij houdt het al snel voor gezien als hij ziet dat het regentâ€¦

Wel moet ik zeggen dat ik iets minder hard heb moeten lachen dan bij het vorige boek en dat ik denk dat dit prentenboek voor iets oudere kinderen bedoeld en te begrijpen is dan het eerste deel.

Neemt niet weg dat ik het gewoon weer een erg amusant en vrolijk prentenboek vond!