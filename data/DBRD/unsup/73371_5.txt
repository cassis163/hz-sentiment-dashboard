Circe – Madeline Miller
Ik heb echt staan springen van vreugde toen ik dit boek nu al mocht lezen voor hebban! Het lied van Achilles staat in mijn lijstje van mooiste boeken allertijden. Toen dit boek werd aangekondigd was ik echt super enthousiast, een hervertelling van het levensverhaal van Circe. Niet de bekendste godin maar wel een fascinerende godin, kortom: count me in. En wauw, wat een boek! Dit boek heeft absoluut aan mijn hoge verwachtingen voldaan. Wederom heeft Miller een schitterend verhaal neergepend.
Miller pakt Circes levensverhaal vanaf het begin, waardoor ook haar jeugd tussen de titanen en goden. Miller heeft een eigen twist aan de godenwereld gegeven waar ik echt van genoot. Ik vond het echt super tof om over de goden en titanen en hoe zij met elkaar om gaan te lezen. Maar daarnaast verwerkt Miller ook bekende mythes in het verhaal van Circe, zoals Daedalus en Odysseus. Dit geeft het verhaal zo veel meer diepte, meer diepere lagen. Desondanks blijft het verhaal wel om Circe draaien. Zij maakt een hele grote groei door in het boek. Van een jong, naïef meisje groeit ze uit tot een zelfstandige vrouw die eindelijk haar eigen krachten accepteert en ermee leert omgaan. Dit boek bevat ook feministische thema’s zonder dat het overdreven wordt.
Lieve Madeline Miller, schrijf alsjeblieft zo snel mogelijk weer z’n schitterend boek! Miller heeft een boeiende, verslavende schrijfstijl waardoor je door blijft lezen en het boek met veel moeite weg kan lezen. Op elk vrij moment zat ik dit boek te lezen. Miller heeft Circe een compleet eigen stem gegeven die kan meten de officiële mythes als de Odyssee en de Ilias. Voor elke fan van de Griekse goden is dit boek een must-read, maar ook voor iedereen die kan genieten van een mooie roman is dit een aanrader.