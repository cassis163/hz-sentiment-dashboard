‘Acht weken per jaar was het mijn taak mensen te helpen om zelfs de meest mesjokke ideeën goed op papier te krijgen.’

Een schrijfvakantie op een idyllische plek met andere schrijvers en de hulp van een schrijfcoach. Wie droomt daar niet van? Deze roman gaat over lezen en schrijven, over succes en falen bij het schrijven van een boek en over het gevaar van ‘de markt’. En over het werk van een schrijfcoach. Pauline Slot is scherp terwijl ze een schrijfvakantie optekent over schrijvers die dromen van eeuwig succes, over de frustraties van een schrijfcoach in een paradijs en over een literaire thrillerschrijfster die iets heeft met zwarte jurkjes.

Tip: Ga op schrijfvakantie en schrijf daar een boek over. Of liever: schrijf je eigen verhaal.

Dit boek is een aanrader, zeker als je je ook in het 'schrijfland' begeeft. Pauline is scherp en schetst herkenbare situaties tijdens een schrijfvakantie. Het boek is spannend, maar zeker ook grappig. Gewoon gaan lezen dus. :-)