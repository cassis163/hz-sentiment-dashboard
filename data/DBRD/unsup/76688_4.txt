Pagina's: 357

Cover:
De cover spreekt mij totaal niet aan. Ik zou, mits ik niet aan deze leesclub hebben meegedaan, nooit voor dit boek hebben gekozen in een boekwinkel of bibliotheek. Nou moet ik wel zeggen dat ik deze cover wel mooier vind dan deel 1, 'Een beestachtig verbond'. Die ik voor deze leesclub ook mocht lezen.

Het is een reeks waarin het draait om Suze van Baarle, werkzaam bij de politie. In deel 1 maak je kennis met haar, haar team bij de politie, haar gezin, de au pair en haar zus.
Het is een rode draad door de reeks heen en het is fijn om al achtergrond informatie te hebben wat betreft haar gezin en haar team. Maar ik denk dat je de boeken ook los van elkaar kunt lezen. Het zijn op zichzelf staande zaken die behandeld worden in het boek.

Dit verhaal gaat over een juweliersbedrijf Gebroeders Van der Greep, wat gevestigd is in de Beethovenstraat te Amsterdam. Twee broers, die ook beide boven de zaak wonen, zijn eigenaar van het juweliersbedrijf. Op een avond heeft een van de broers, Joris, een afspraak bij hem thuis met een pastoor, Jan Kortekaas, en een jonge meid, Melanie. Jan en Melanie willen een ring laten taxeren en uiteindelijk ook verkopen aan Joris. Nadat ze buiten staan, komt Melanie er achter dat haar das nog boven ligt en gaat deze alsnog ophalen. Buiten nemen Jan en Melanie afscheid van elkaar. Melanie neemt het geld mee naar huis.

De andere broer, Bastian, vindt bij thuiskomt het levenloze lichaam van Joris. Hij is vermoord met een briefpapier. Het team van Suze wordt op de zaak gezet. Wie is er verantwoordelijk voor deze (roof)moord? Want ook de ring die getaxeerd was, is verdwenen. Waarom neemt de pastoor Melanie in bescherming door te zwijgen over haar aanwezigheid tijdens de taxatie? Wat is de link tussen Melanie en de familie Van der Greep? Wat hebben de Oost-Europese connecties te maken met de broers en hun familiebedrijf? Na nog 2 moorden die gepleegd worden, lukt het Suze en haar team om alsnog de moordenaar te ontmaskeren.

Deel 2 vond ik meer verhaal hebben. En ik werd ook een aantal maal op een verkeerd spoor gezet. Dus heel voorspelbaar was het voor mij niet. Na deze twee delen te hebben gelezen, ben ik erg nieuwsgierig geworden naar deel 3 in deze Suze van Baarle reeks. De boeken zijn goed geschreven en lezen lekker makkelijk weg door de kortere hoofdstukken. En situatie waar Suze zich in verkeerd, het harde werken en het schuldig voelen naar haar kinderen toe als ze ergens niet bij aanwezig kan zijn, is echt van deze tijd.