Voor VrouwenThrillers mocht ik het e-boek lezen, waarvoor dank.
Ciao Sicilia is de tweede Ik vertrek thriller van Marelle Boersma (1957).
De eerste Ik vertrek thriller is Chateau de Provence (2018).
Marelle woont gedeeltelijk in Portugal waar ze schrijfvakanties organiseert.
Ook is ze één van de oprichters van de Thriller Academie.

Ciao Sicilia gaat over Anne, een vrouw die niet meer in Nederland wil en kan leven.
Ze gaat naar Sicilië en komt terecht in Modica.
Dit plaatsje staat bekend om zijn chocolade in heel veel smaken.
In Nederland hielp Anne een vriend met chocolade maken en na een poosje gaat ze dit ook in Modica doen.
Ze bouwt langzaam weer een leven op met oa. nieuwe vrienden, Gigi, Isabella en de knappe Arturo.
Ze merkt ook dat de maffia op Sicilië aanwezig is.

Het verhaal begint wat warrig, maar als je verder leest zit je erin.
Het boek leest makkelijk en doordat er vaart in zit blijf je lezen.
Ik had het boek in 1 dag uit.
Het verhaal is soms wat voorspelbaar maar dat stoorde mij niet.
Ik ben vaak op vakantie geweest in Italië, nog nooit op Sicilië.
Door de beschrijvingen van de straatjes etc. kreeg ik ontzettende zin in vakantie.
Op haar website geeft Marelle achtergrondinformatie over de Ik vertrek thrillers.
Je merkt hieraan dat ze veel research heeft gedaan.
Erg leuk, het voegt iets toe aan de boeken.