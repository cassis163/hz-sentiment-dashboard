Al lezend in het boek 'in de voetsporen van de heldin' van Edith de Wit kom je erachter dat het leven van een heldin uit film of boek best wel gelijkenissen heeft met dat van je eigen leven.

Aan de hand van 3 aktes verdeeld over 12 episodes doorloopt de lezer het verhaal van de heldin. Elke episode bestaat uit een uitleg in welke fase de heldin zich op dat moment bevindt en hoe het haar daarin afgaat. Ook is er een waargebeurd verhaal over iemand uit de huidige tijd die op haar manier wat meegemaakt heeft in haar leven en hoe ze daar mee omgegaan is. En er zijn ook vragen voor de lezer zelf. Hoe kijk jezelf tegen de situatie aan? Of wat deed jij toen er iets ingrijpends in je leven gebeurde?

Door de variatie van het verhaal, het waargebeurde en de interactieve vragen is het een heel vermakelijk boek om te lezen, om over na te denken en ook zelf actief iets mee te doen.

#hebbanbuzz