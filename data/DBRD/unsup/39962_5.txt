Recensie van het boek : EINDSPEL geschreven door ISA MARON

Beschrijving:
Dit verhaal speelt zich voornamelijk af in Nederland, Engeland en Schotland.
Het begint met Rietje die ziet dat de deur bij de overburen open staat. Ze gaat voor de deur staan, roept Bep, en als ze geen gehoor krijgt gaat ze naar binnen en doet daar een vreselijke ontdekking.
Kyra Slagter is bezig met het achterhalen van informatie over de doden die kwamen aandrijven.
Ook oefent ze met oud-rechercheur Jan-Anne interview technieken.
Kyra wil haar vroegere buurjongen Vincent, die verdachte is in de vermissingszaken, interviewen.
Hij zit in Engeland in de gevangenis. Ze hoopt dat hij haar meer over haar vermiste zus Sarina kan vertellen, die sinds 5 jaar vermist wordt.
Om die interviews mogelijk te maken krijgt ze een klein contract bij de politie.
Samen met Maud en Niels gaat ze naar Engeland.
Helaas werkt Vincent niet echt mee.
Kyra, ondernemend als ze is, gaat in Engeland ook zelf op onderzoek uit, wat niet altijd even verstandig is. Ze heeft niet in de gaten dat ze gevaar loopt.
Maud Mertens krijgt de melding van een overval op Bep en Ab, terwijl ze druk is met de zaak van de vermiste meisjes waarin ze afschuwelijke ontdekkingen doet.
Doordat Maud zo druk is doet Kyra meer zaken alleen dan gepland was.
Kyra heeft steeds meer het vermoeden dat Vincent een handlanger heeft.
Vincent maakt regelmatig opmerkingen waardoor Kyra langzaam meer te weten komt, terwijl Vincent nog steeds geen duidelijke antwoorden geeft.
Als Maud eindelijk, enkele dagen later dan gepland, vakantie neemt gebeurt er iets dat haar hele leven overhoop gooit.

Beoordeling:
Als een van de gelukkigen die een pre-read kreeg toegestuurd heb ik genoten van dit boek.
De eerste drie delen van “de Noordzeemoorden” vond ik erg goed en verwachtte heel veel van “Eindspel”
De verwachtingen zijn helemaal uitgekomen.
Het boek sluit, zoals je verwacht in een serie, prima aan op de eerdere delen
De personages worden goed beschreven, evenals de plaatsen waar het zich afspeelt.
Het wordt zo beschreven dat je het helemaal voor je ziet, vaak erg indrukwekkend, het blijft je bezig houden.
Tijdens het lezen vroeg ik me regelmatig af hoe Isa toch op het idee kwam om zoiets te schrijven.
Al mijn vragen werden in het “ Nawoord ” beantwoord.
Dit boek krijgt van mij 5 sterren!!
Ook al worden in “Eindspel“ de mysteries opgelost, toch vind ik het jammer dat ik de avonturen van Kyra en Maud niet meer kan volgen.