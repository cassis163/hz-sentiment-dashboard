The Sellout is het verhaal van 'Me', Me moet voor het gerechtshof verschijnen. Hier begint het verhaal ook direct. Hij is opgevoed in Dickens door zijn vader, die op zijn beurt allerlei controversiële theorieën over racisme op zijn zoon "uitprobeert" en zijn zoon onderwijst. Zijn vader wordt vermoord en hierna bestaat Dickens in zijn volwassen leven neit meer. Me's doel is dan om Dickens weer terug op de kaart te kunnen zetten, probeert hij apartheid in te voeren op de school en hij heeft een eigen slaaf (de redenen waarom hij terecht staat bij het Hooggerechtshof). Af en toe is het lastig volgbaar en er gebeurt veel in het boek. Wat ik persoonlijk erg jammer en lastig vond is dat het niet 1 hoofdplot bevat maar meerdere kleine plots om het zo te noemen. Wat mij betreft een beetje een anti climax.

Het is zeker geen licht boek of makkelijk/simpel weg te lezen, sommige hoofdstukken moest ik echt even nalezen. De humor van Beatty en de nodige zelfspot (Om te beginnen met: "This may be hard to believe, coming from a black man, but I've never stolen anything. Never cheated on my taxes or at cards. Never snuck into the movies or failed to give back the extra change to a drugstore cashier indifferent to the ways of mercantilism and minumum-wage expectations. I've never burgled a house"....Geniaal begin van het boek) zorgt er wel voor dat het boek niet een zware en lange preek mbt racisme wordt. Beatty zet je echter wel echt aan het denken over zware kwesties als racisme.

Ik geef dan ook vier sterren, met name vanwege de belangrijke boodschap in het boek en de humor waarmee Beatty dit overbrengt.