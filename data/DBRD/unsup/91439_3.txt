Grenouille komt ter wereld onder een viskraam, nadat de kerk en een min (voedster) zich over hem ontfermden staan ze hem graag af, er is iets bijzonders aan hem, iets dat niet klopt, hij ruikt niet als een mens, hij heeft iets duivels over hem.
1 Ding staat boven water, hij heeft een meer dan ontwikkelde reukzin, hij kan zelfs door muren heen ruiken, zijn uitstekende reukzin zorgt voor faam in de wereld van de parfumerie, waarin hij verzeild raakt, hij weet precies die elementen te gebruiken die een parfum tot buitengewoon maakt.
Als hij op de klassieke geuren is uitgekeken, komt hij er achter dat menselijke geuren zich uitstekend lenen voor de bijzondere geur voor een exquise parfum, maar dan moet hij de geur (de mens die daar bij hoort) bezitten; de geur waarnaar hij op zoek is, betreft alleen bloedmooie jonge vrouwen, maar uiteindelijk moet hij het hoofd buigen, hij heeft dan de geur van 25 prachtige dames gestolen.

Een absurd boek, niet altijd even boeiend, schrijfstijl is niet helemaal mijn schrijfstijl, maar toch wil je het wel uitlezen, waarom is dit boek zo'n bestseller geworden?
Daar kan ik helaas geen antwoord opgeven na het dichtslaan van het boek, waar ik me maar slechts matig mee heb vermaakt.