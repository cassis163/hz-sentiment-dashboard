Voor mij leest het boek gevoelsmatig als een televisieprogramma script, die van een detective serie of iets dergelijks. Dit komt doordat het verhaal met grote sprongen door de tijd heen vliegt, scene achtig. Pas na het lezen kwam ik er achter dat het boek ook verfilmd word dus dit komt dan blijkbaar goed overeen met mijn leeservaring.

Het boek bestaat uit twee delen en elk deel is daarbij opgedeeld in meerdere hoofdstukken. Deel 1, of boek 1 zoals het in het boek zelf genoemd wordt, wordt vanuit de hoofdpersoon Alice beschreven. Deel 2, oftewel boek 2, vanuit haar zoon Julien.

Het verhaal op zich leest vlot, er wordt geen uitgebreide bewoording gebruikt waardoor het verhaal op mij soms wat vluchtig overkomt. Er had wat mij betreft meer gedaan mogen worden met de zinsopbouw en daarmee de verdieping van het verhaal, met daarin de voorkomende hoofdpersonen en onderlinge dialogen. Wel is hierdoor het boek voor een zeer groot publiek toegankelijk en gemakkelijk leesbaar.

Voor mij is het echt een boek wat je even gemakkelijk tussendoor leest. Als je even niet te veel aan je hoofd wil hebben en gewoon wil genieten van een leuk & spannend verhaal. We lezen ten slotte om te ontspannen en zware kost is daarbij niet altijd aan te raden.