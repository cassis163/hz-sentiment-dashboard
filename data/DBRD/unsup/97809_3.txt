Mijn naam is Brodeck en ik heb er niets mee te maken. Dat is de
openingszin van deze roman, en meteen ook wat mij betreft de
mooiste zin uit het boek. Hoewel Claudel echt wel kan schrijven kan
hij mij met deze roman niet echt boeien. De karakters vind ik te
eendimensionaal en het had wat mij betreft wel wat pagina's korter
gekunnen. Hetgeen niet wil zeggen dat ik niets meer van deze
schrijver ga lezen, want ik heb goede dingen gelezen over zijn
"Grijze Zielen".