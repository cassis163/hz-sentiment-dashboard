Een Zomer Zonder Slaap is het eerste boek dat ik van Bram Dehouck gelezen heb en ik weet nu al dat het hier niet bij gaat blijven.
De Belgische schrijver Dehouck schrijft erg goed en weet zeer levensechte personen neer te zetten, alsmede de sfeer van het fictieve dorp Blaashoek in Belgie heel goed te treffen.

In het rustige dorp waar zelden veel gebeurt worden - met als reden dat het in Blaashoek zo hard kan waaien - een stel windmolens neergezet, tot genoegen van de inwoners.
Om de komst van de windmolens te vieren wordt een groot feest op touw gezet waar alle dorpbewoners voor uitgenodigd worden.

Na een tijdje wordt de slager van het dorp - Herman Bracke, bekend om zijn heerlijke pate - regelmatig 's nachts uit zijn slaap gehaald door een bromtoon, die van de windmolens afkomstig blijkt te zijn.

Zijn slapeloosheid wordt erger en veroorzaakt gebeurtenissen die verstrekkende gevolgen hebben voor alle inwoners van het dorp.

Achter de uiterlijke facades van de mensen blijken vele emoties schuil te gaan en langzamerhand wordt duidelijk wat er allemaal aan de hand is in Blaashoek.

Het boek is erg goed geschreven en heel anders dan de gebruikelijke whodunnit verhalen
Ik ga zeker het eerste boek van deze talentvolle schrijver - De Minzame Moordenaar - ook lezen en verheug me al op zijn derde boek Hellekind, dat dit najaar gaat verschijnen.
Ga zo door Bram, je hebt er een fan bij!