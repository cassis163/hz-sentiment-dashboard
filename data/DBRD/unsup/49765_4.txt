Ik heb dit boek aangeschaft na goeie reacties en ook het boek zelf ziet er aantrekkelijk en mysterieus uit. Ik wil in ieder geval zeggen dat ik het een heel origineel onderwerp vind. Geocatching is een soort schatzoeken, ik had hier nog nooit van gehoord en vind het mooi verwerkt in dit verhaal.
Het verhaal start goed met de vondst van een dode vrouw in een weiland met rare tatoeages op haar voeten. Hiermee word een kat en muisspel gestart waarbij rechercheur Beatrice Kaspary met haar partner Florin Wenninger erachter moeten zien te komen wie hun heeft uitgedaagd. De moordenaar geeft steeds nieuwe aanwijzingen door middel van geocaching. Hierbij worden co√∂rdinaten prijsgegeven door de moordenaar in erg gruwelijke caches. Uiteindelijk gaat het zover dat de moordenaar contact zoekt met Beatrice, en betrekt haar persoonlijk in zijn spel. Dit doet hij door middel van informatie uit het verleden van Beatrice, een gruwelijkheid die ze eigenlijk achter zich probeert te laten. Hierdoor wordt de jacht heel erg persoonlijk... Het blijft heel spannend wat er zich in het verleden heeft afgespeeld.
De personages zijn erg mooi en duidelijk beschreven. De onderlinge relaties zijn mooi verwerkt in het verhaal en geven het wat extra's. De spanning word in de loop van het verhaal steeds verder opgebouwd en werkt naar een mooi en onverwacht slot toe. Het was voor mij echt niet duidelijk wie de moordenaar was, dus ik was erg verrast door het eindresultaat!
Kortom, dat is wat een boek een goede thriller maakt, heel lang niet weten wie het is en waar het verhaal naartoe gaat en steeds op het verkeerde been worden gezet. Ik vond het een erg spannend boek en heb mij prima vermaakt met dit leuke en originele onderwerp!