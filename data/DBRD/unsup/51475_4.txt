Freek de Geus is een journalist die zijn sporen heeft verdiend, voornmalijk bij het blad de Nieuwe Koerier; als er een nieuwe hoofdredacteur komt, is zijn loopbaan zo goed als ten einde.
Thuis leeft hij in berusting onder het juk van Kytia, zijn vrouw, een kenau van heb ik jou daar, maar waar hij desondanks van houdt.

Op een vakantie in Sicilie lijkt zijn leven een wending te krijgen, maar dan gebeurt er iets uit een onverwachte hoek.

Hij belandt in een twijfelachtige sleur, die hij gaat proberen te doorbreken in Berlijn, waar hij in zijn eentje op zoek gaat naar iets, hij weet zelf niet wat; hij ontmoet Pfluegler, een zwerver met een verdacht verleden, totdat iets zijn nieuwsgierigheid wekt, kennelijk een capaciteit waar je als journalist mee gezegend bent, en hij gaat erop af, maar of dat nou zo slim is?

Een prachtige roman, over 2 mensen, maar vooral over Freek zelf, een verhaal vol cynisme en harde humor, doorspekt met prachtig taalgebruik.