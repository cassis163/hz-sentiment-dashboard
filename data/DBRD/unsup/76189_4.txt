Ik ben al jaren fan van Karin Slaughter en dan vooral van Will Trent. Toch blijft de schrijfster mij ook steeds boeien met haar andere boeken. Dankzij Boekenfans! en Harper Collins NL kon ik haar nieuwste 'Goede dochter' lezen. Bedankt hiervoor!
Al is dit een stand-alone en was ik een beetje teleurgesteld dat het geen Will Trent was, toch heb ik genoten.
Het boek zoog mij meteen in het leven van Charlotte en Sam. Beide hebben ze toen ze jong waren iets verschrikkelijks meegemaakt en beide hebben die gebeurtenis anders verwerkt in de loop der jaren. Of misschien net niet ... Dat kom je te weten doorheen het boek. Net zoals wat er echt allemaal gebeurd is.
Het is niet zo zeer een thriller, als er worden meerdere moorden opgelost, maar meer een verwerkingsproces van een familie, een gehele stad.
De manier waarop Karin Slaughter dit aanpakt is heftig. Je denkt dat je weet
hoe het in elkaar zit, maar niets is minder waar. Je krijgt steeds meer en meer stukjes van een best wel ingewikkelde puzzel. Geheimen komen boven en doen je de personages begrijpen. Ze krijgen je sympathie, ook al staan ze je in het begin niet zo aan. Wederom zeer goed aangepakt door de schrijfster, levensecht en zo intens. Boeiend tot het einde. Ik heb genoten en raad hem zeker aan iedereen aan!