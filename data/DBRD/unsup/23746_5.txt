Na het lezen van de proloog, die zo mooi geschreven is, wil je weten wat er allemaal met Metin gaat gebeuren.

Het boek gaat over Metin, een jongen geboren i nTurkije en die samen met zijn moeder en zus, via Duitsland uiteindelijk bij zijn vader in Nederland gaan wonen. Vader is niet te peilen en in de avond vaak dronken en dan is het afwachten hoe hij thuiskomt. Het hele gezin is bang voor hem en maakt zich onzichtbaar op verschillende manieren.

Metin groeit op in de Bijlmer. Dit moest een wijk worden met heel veel ruimte zodat het niet leek of je in een stad woonde en waar saamhorigheid erg belangrijk zou zijn. Maar door de leegstand verloederd de wijk, er komt veel criminaliteit voor en junks lopen in de flats rond. Metin probeert zich hierin staande te houden, maar ook op school heeft hij het n iet makkelijk, hij wordt er gepest.

Hoe langer het gezin in Nederland is hoe meer ze in opstand tegen Harun, de vader, komen.
Het is een boek dat de jonge jaren van Metin beschrijft tot hij gaat studeren. Een prachtig verhaal, zo omschreven dat je wilt weten hoe het met hem gaat en je het boek moeilijk weg kunt leggen. Ook de gebeurtenissen in de Bijlmer worden er goed in omschreven.

Het boek is terecht genomineerd voor de Libris literatuurprijs.