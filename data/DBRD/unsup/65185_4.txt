In dit boek wordt door Baldacci een nieuwe held opgevoerd: John Puller. Puller is werkzaam bij het leger, afdeling ACID. ACID staat voor Army's Criminal Investigative Divisionist. Puller is hun beste man.

In het kleine plaatsje Drake wordt een gezin vermoord. In eerste instantie lijkt dit geen taak voor Puller. Toch is hij degene die naar Drake wordt gestuurd. Alleen, zonder enige vorm van back-up of ondersteuning. Puller plaatst hier weliswaar zijn vraagtekens bij, maar geeft als goed soldaat gehoor aan de hem gegeven opdracht.
In Drake werkt Puller samen met Samantha Cole van de politie.

Puller komt al snel tot de conclusie dat er in Drake meer speelt dan je op het eerste gezicht zou denken.
Ook is duidelijk dat lang niet iedereen blij is met zijn komst en zijn ontdekkingen gaandeweg zijn onderzoek. Dit blijkt ondermeer uit dat er diverse malen getracht wordt Puller uit de weg te ruimen. Dit werkt averechts; Puller lijkt zich hierdoor alleen nog maar meer vast te bijten in deze zaak.

Alhoewel Puller in eerste instantie beelden oproept van de held uit de boeken van Lee Child, Jack Reacher , gaat dit niet helemaal op. Er zijn zeker overeenkomsten, maar ook verschillen. Zowel Puller als Reacher is de zoon van een vader die ook in het leger zat. Waar Reacher echter een zwervend bestaan prefereert, beschikt Puller over een eigen plek om te wonen met zijn kat.

Ook dit boek beschikt weer over de zeer toegankelijke schrijfstijl , zoals we van Baldacci gewend zijn. Hierdoor leest het lekker weg, naast natuurlijk het gegeven dat je wilt weten hoe het verloopt.


Reacher hebben een vader die ook in het leger zat,