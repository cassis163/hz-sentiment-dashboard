Dit boek als luisterboek in één keer tijdens een wandeling van zo'n 15 km uitgeluisterd. Een lekkere korte thriller dus, goed voor de uitdaging 2018, een boek dat je in één avond uit leest, hoewel het feitelijk dus in één middag uitluistert is.
Freya is de ik-persoon, die een relatie had met Luuk die door een tragisch ongeval na een avondje stappen in een coma raakt, waar hij niet meer uitkomt. Na een half jaar overlijdt hij. In al die tijd heeft hij slechts één woord gesproken, waar geen familie bij was - alleen een verpleegster: Nina. Een naam van een vrouw die Freya niet kent. Omdat het haar intrigreert gaat ze op onderzoek uit, zeker nadat ze bij toeval een krantenartikel leest waarin het over ene Nina gaat die vermist wordt. Door haar doorzettingsvermogen komt ze uiteindelijk achter de afschuwelijke waarheid, die ik hier niet mag verklappen.