‘Tegengif’ is een verhaal over een liefde waar beide partijen liever niet aan toe willen geven. Het aantrekken en afstoten van deze twee personen maakt het verhaal boeiend. Ik vond het mooi om te lezen wat de gedachtegang en de beweegredenen waren van Liam en Jazzlyn. Je hebt constant de vraag in je hoofd; ‘gaan ze toegeven aan elkaar of niet?’.

De hoofdstukken in het boek zijn vrij kort en hadden wat mij betreft wel iets langer mogen zijn. Voor mijn gevoel kon er meer verteld worden en was dit vooral de kern die verteld werd.

De hoofdstukken werden onderverdeeld onder Liam en Jazzlyn. De ene keer werd de kant van Liam verteld en de andere keer het verhaal van Jazzlyn. Dit maakte dat het verhaal overzichtelijk was en goed te volgen.

Al met al is ‘Tegengif’ een vlotte roman en leuk voor tussendoor. Het leest makkelijk en is niet zo dik, waardoor je hem in een ruk uitleest. Het verhaal bevat onverwachte wendingen waardoor je steeds opnieuw aan het denken wordt gezet. Het einde zie je in het verhaal ook niet aankomen.