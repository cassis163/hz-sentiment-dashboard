We worden meegezogen in het verhaal van Pierce en Rainie die opgeroepen worden bij een schietpartij in het plaatselijke tankstation. Sharlah, die al 3 jaar bij hen woont en zij gaan adopteren, is een 13 jarig meisje met een rugzak. Als blijkt dat het haar broer de dader is en de jacht op hem geopend wordt, lezen we dat Sharlah met hem in contact wilt komen. Ze wil weten wat er toch gebeurd is die nacht dat haar broer hun beide ouders vermoord heeft.
Door de proloog wil je direct verder lezen. Het verhaal bestaat uit korte hoofdstukken die zeer goed uitgewerkt zijn met veel spanning. De personages zijn goed uitgewerkt en het plot is best verrassend. Je leest hoe de familieband en trouw aan anderen een grote rol spelen in het verhaal.
Achter je is een deel van een serie. Zelf heb ik de andere delen niet gelezen, maar dat is zeker geen probleem. Je kan dit boek 'los' lezen van de serie.
Ik zou dit boek zeker aanraden om te lezen!