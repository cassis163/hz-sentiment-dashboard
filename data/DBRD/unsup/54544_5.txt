Wat heb ik een plezier beleefd aan het lezen van deze trilogie. Het was fijn te ervaren hoe de schrijver het verhaal steeds verder ontplooit en me telkens opnieuw verraste met nieuwe wendingen of feiten. Natuurlijk zitten er universele thema's in het boek, maar toch respect voor het bedenken van een complete wereld met vele lagen van personages en een geschiedenis die duizenden jaren teruggaat. Mochten er ooit nog avonturen komen van Kaden, Valyn en Adare dan sta ik alvast klaar om het te lezen. Al waren Gwenna & Pyrre best leuke karakters, die het boek af en toe wat extra pit gaven.