Vuurwerk in de sneeuw is het derde een laatste deel over de O’Neil broers. Dit laatste deel gaat over Tyler die er nog steeds mee worstelt dat hij geen wedstrijden meer kan skiën. Zijn dochter Jess woont nu bijna een jaar bij hem, daar is hij blij om, maar het blijft toch wennen. Tyler is van jongs af aan al bevriend met Brenna. Iedereen in de omgeving zou hun twee graag samen zien. En ook Tyler en Brenna hebben gevoelens voor elkaar, maar vriendschap omzetten in liefde is spannend en eng. Ze weten wat ze nu hebben, maar wat gaat de toekomst hun brengen.
Nu het ski-resort Snow Crystal beter begint te lopen, moet Brenna door gebrek aan ruimte tijdelijk bij Tyler komen wonen. Dit is het moment om de vriendschap om te zetten.

Het derde deel van de O’Neil broers is weer een heerlijk feelgood verhaal, en deze keer weer in een sneeuw zetting. De bekende personages komen langs en dit keer leer je Tyler en Brenna beter kennen. Ze hebben beide hun angsten en onzekerheden, maar hoe ze daar mee omgaan is heel verschillend.
Ik heb weer genoten van Sarah Morgan, en vind dit deel het beste deel over de broers. De schrijfstijl leest lekker weg, de personage zijn goed uit gewerkt en het verhaal valt mooi in elkaar. Ik vind het wel jammer dat ik door dit verhaal afscheid moet nemen van Snow Crystal, maar er komen vast nog meer mooie series om te lezen.