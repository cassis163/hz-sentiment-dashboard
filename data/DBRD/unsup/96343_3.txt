Met dank aan A.W. Bruna Uitgevers voor dit recensie-exemplaar

Kort inhoud

David Hume is expert in bushcraft aan de ‘School of Wilderness’ in Woodlore. Om te overleven in de wildernis is het vermogen om snel vuur te maken heel belangrijk. In dit boek gaat hij op zoek naar de oorsprong van het vuur maken. Hij neemt de lezer mee naar verschillende volkeren, van Azië tot in Latijns-Amerika, waar men nog vuur op traditionele wijze maakt, zoals met een handboor, vuurboog, vuurploeg, een vuurzaag of een vuurkoord. Hij zal omschrijven hoe de ontmoeting met de volkeren was, want sommige van hen hadden nog nooit een blanke man gezien en dan is er natuurlijk nog de taalbarrière. Hierna zal hij gedetailleerd uitleggen hoe je zelf op de manieren van deze volkeren vuur kunt aanmaken, hij legt uit welke houtsoort men het best gebruikt en welke techniek men dient toe te passen.
Naast de technische uitleg zal David ook teruggaan naar oude mythen en sagen over vuur, van waar komt de interesse van de mens in vuur? Waarom hebben we vuur zo hard nodig? ….

Conclusie

De uitgave van dit boek is mooi en kwaliteitsvol: in hardcover en bevat veel foto’s en tekeningen.

De auteur heeft een goede opbouw aan zijn boek gegeven, verschillende hoofdstukken die telkens bestaan uit zijn eigen ervaringen en bezoeken aan de verschillende volkeren, opgevolgd door de technische uitleg van hoe men op die bepaalde manier vuur kan maken en ter verduidelijking wordt hier gebruik gemaakt van verschillende tekeningen en ook foto’s. Tussen de verschillende hoofdstukken zal de auteur af en toe legendes aanhalen en de geschiedenis over het vuur.

De auteur heeft een leuke schrijfstijl, hij vertelt hoe hij de dingen heeft gezien en beleefd. Bepaalde termen in het boek werden niet vertaald naar het Nederlands maar dit stoorde niet. Persoonlijk vond ik de foto’s een meerwaarde aan dit boek, op deze manier kon ik het me echt voorstellen. Ook de vele tekeningen verduidelijkten veel en waren kwalitatief hoogstaand.

Ik vond de inhoud nogal wat verwarrend omdat het boek zowel technisch is als verhalend. Het is precies alsof het boek voor twee verschillende doelgroepen is geschreven. Enerzijds de scouts die graag kampvuurtjes maken en de echte avonturiers die graag in de wildernis willen overleven, anderzijds de mensen die wel graag informatie lezen over andere volkeren en culturen. De avonturiers zullen dan vooral belangstelling hebben voor ‘het maken’ van vuur en zullen geen interesse hebben in de geschiedenis met zijn mythen en sagen en de andere groep zal dan minder interesse hebben in de technieken om vuur te maken.

Ik zou het boek aanraden aan iemand die scouting doet of die in de vrije natuur wenst te kamperen. Van mij krijgt dit boek 3 sterren.