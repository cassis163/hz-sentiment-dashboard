1939. Een meisje van slechts 7 jaar oud raakt haar vader kwijt in het door oorlog geteisterde Krakau. Even lijkt het hopeloos voor Anna tot ze een mysterieuze man ontmoet, die ze al snel de Zwaluwman noemt. Samen gaan ze op reis. Wat volgt is een mystieke reis, bewegend tussen de Duitse en Russische oorlogslinies. Het is een veellagig verhaal, dat ik pas echt ontdekte door deelname aan de Hebban leesclub. Als je het te snel leest mis je een hoop. Dus het devies is rustig lezen en genieten van alle taalpareltjes waarvan je er haast op iedere bladzijde wel een vindt. Veel antwoorden zijn verborgen in het verhaal en worden niet pas traditioneel aan het einde onthuld. Al met al een bijzonder en knap geconstrueerd verhaal over vriendschap, oorlog en de kwetsbaarheid maar ook veerkracht van een opgroeiend meisje.