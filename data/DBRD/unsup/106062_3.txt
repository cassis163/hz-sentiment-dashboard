Carmens relatie is voorbij en ze vlucht naar Maastricht waar ze tijdelijk bij haar vriendin Natascha kan komen wonen. Als snel vindt Carmen een baan bij een advocatenkantoor. Ze leert de knappe advocaat Jasper kennen, maar wil zich niet door hem laten afleiden. En dan stuit ze op een dossier over een zaak waar haar ex en zijn neef bij zijn betrokken. En als er ook nog eens een post-it briefje uit het dossier valt waar haar naam op staat schrikt ze.

De cover ziet er mooi uit en vind ik ook goed bij het verhaal passen.
De schrijfstijl is fijn leesbaar, maar op sommige momenten raakt de vaart eruit, de dialogen duren dan net iets te lang en komen te statisch over, vooral bij de laatste hoofdstukken. Dit is zonde.
Het verhaal is leuk en origineel. De personages zijn gevarieerd neergezet. Door het verhaal blijft er steeds een spanning lopen, wie is die ex van haar en wat is er gebeurd?
De Herkansing is een leuk feelgood boek over nieuwe kansen krijgen.