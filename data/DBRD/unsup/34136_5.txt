Toen ik zag dat de nieuwste Colleen Hoover in de boekhandel lag sprong ik direct in mijn auto en ging hem gaan halen, want een boek van Colleen Hoover mag ik niet missen toch? Of zou Colleen mij eindelijk eens teleurstellen? Al haar boeken vind ik telkens steengoed, dus stiekem zit ik te wachten tot ze een steek laat vallen. Raad eens… ook dit keer wist ze mij mee te nemen in een intens en romantisch verhaal. (Zucht) Ja,ja Colleen Hoover doet het weer!

Ik volg Colleen Hoover op facebook en toen dit boek in het Engels verscheen was er heel wat rond te doen. Het beloofde een aangrijpend thema te zijn en wat nog specialer was is het feit dat Colleen er heel wat van zichzelf had ingestopt. Dit verhaal werd geschreven met haar eigen ervaringen dus dat maakt het boek nog eens dubbel zo zwaar.
Het is heel moeilijk om deze recensie te schrijven zonder iets te spoilen dus ik zal mijn best doen om het spoiler vrij te houden.

Het verhaal gaat over Lily die verliefd word op Ryle, een knappe neurochirurg. Ryle is koppig, ietwat arrogant, maar ook heel lief en dolverliefd op Lily. Lily is een meisje die heel herkenbaar is voor vele vrouwen. Voor mij is zij een van mijn favoriete personages uit de boeken van Colleen Hoover. Ze is lief, verlegen, grappig en ietwat naïef, maar streeft haar dromen na en geeft niet zo snel op. Wanneer Lily iets begint met Ryle komen er emoties terug van vroeger en haar eerste liefde. Doormiddel van dagboekfragmenten geschreven aan Ellen DeGeneres komen we te weten wat er allemaal gebeurde in haar verleden.
Zo kom je ook te weten rond wat het verhaal zal draaien, een heftig thema die Colleen Hoover heel mooi weet te vertellen. Voor het eerst verplaatste ik mij ook eens in de andere kant van het verhaal en dat was nu net wat Colleen wilde doen. In die opzet is ze zeker geslaagd!

Ik schrijf deze recensie meer dan een week nadat ik het boek heb gelezen en nog steeds ligt het vers in mijn geheugen en houd het mij bezig. Colleen is een krak in het opbouwen van spanning, plottwist en heerlijke romantiek. Bij haar boeken vergeet je al snel de wereld om je heen, en dat is zo heerlijk!

Blijven zwemmen Colleen, blijven zwemmen!