In De bucketlist van mijn hond verteld Lauren het verhaal van haar Engelse mastiff, Gizelle, en hoe zij haar leven heeft veranderd. Een hond is niet zomaar een hond en dat merk je duidelijk in dit waargebeurde verhaal over Lauren en Gizelle. Ze maken samen het hele proces van volwassen worden door en worden de allerbeste vrienden. Gizelle is er bij alle mooie momenten, zoals een eerste vriendje, maar ook bij alle minder mooie momenten, zoals Laurens moeder die tegen een verslaving vecht. Het is werkelijk ontroerend hoe een hond er altijd voor je is. Maar jammer genoeg leven honden niet zo lang als mensen, en ook Gizelle wordt na 6 jaar ongeneeslijk ziek. Maar Lauren accepteert niet zomaar dat ze haar hond zal moeten afgeven. Ze maakt een bucketlist met alle dingen waarvan ze denkt dat Gizelle het leuk zou vinden om ze te doen voor ze sterft en zo beleven de twee toch nog een hele hoop avonturen in de laatste maanden van Gizelle’s leven.

Dit boek heeft me laten lachen om de typische streken van een hond en laten huilen om het feit dat honden nu eenmaal veel te kort leven. Dit boek heeft alles wat een hondenliefhebber herkent in zijn/haar eigen hond. De schrijfstijl is misschien niet perfect, maar het geeft echt het gevoel dat boek geschreven is door een meisje dat gewoon het verhaal van haar hond wil vertellen en haar hond verder wil laten leven op de pagina’s van een boek. Dit verhaal hoeft niet verteld te worden met de meest literaire snufjes, maar het is gewoon een verhaal dat zo echt en ze waar mogelijk verteld moet worden. Dit boek bevat de belangrijkste boodschap die een hond ons kan geven: heb onvoorwaardelijk lief en blijf doorgaan, wat er ook gebeurt. Je hond zal er altijd voor je zijn en ook wanneer hij/zij er niet meer is, leeft hij/zij verder in je hart. Dit boek is een echte aanrader voor elke hondenliefhebber en is zeker 5 sterren waard.