Korte inhoud

Wanneer Liv op een avond terug loopt naar haar auto in de parkeergarage, waant ze zich in haar hoofd al thuis. Maar dan uit het niets verschijnt er een zwart gedaante welke jaar van achteren grijpt en probeert aan te randen. Dapper vecht Liv terug en weet haar belager te verwonden. Bewusteloos wordt zij gevonden. De pers noemt haar een held. Maar dan begint de ellende paars echt voor Liv. Zij ontvangt dreig berichten en het is duidelijk dat iemand het specifiek op haar voorzien heeft. Zal zij er op tijd achter komen wie haar belager is en wat hij wil?

Auteur

De Australische Jaye Ford is naast schrijfster, presentatrice en journaliste. In 2011 debuteerde zij met het boek Beyond fear, welke helaas niet naar het Nederlands is vertaald. Ben je al bang is haar tweede thriller.

Mijn mening

Dit boek kwam ik een keer per toeval tegen en de korte inhoud sprak mij wel aan, dus besloot ik het boek een kans te geven.

"Geef je nooit gewonnen, Liv. Het leven is een eindeloos gevecht. Er komt altijd een nieuwe ronde. Blijf knokken, want dat is de enige manier om te leven."

Het boek verteld een klassieke misdaad, namelijk die van het stalken. Een van de ergste nachtmerries voor een vrouw wordt de realiteit voor Liv. Nadat zij wordt aangevallen in de parkeergarage, ontvangt zij verschillende bedreigende berichten. De dader weet dusdanig dichtbij haar te komen, dat zij vreest voor het welzijn van haar dierbaren.

Dit lijkt mij een van de ergste dingen die je kan overkomen. De auteur beschrijft de gebeurtenissen en de bijbehorende gevoelens van het hoofdpersonage zo goed dat ik me daadwerkelijk kon voorstellen hoe bang ze moet zijn geweest. Ook wist de auteur bij mij een gevoel van respect te kweken voor Liv. Ze bleef, ondanks dat ze bang was, zo sterk voor haar dierbaren en wilde ze koste van het kost beschermen. Een ware, onbaatzuchtige heldin.

Ford maakt gebruik van hoofdstukken van een middelbare lengte. Ik moest daar even aan wennen omdat de laatste boeken die ik las kortere hoofdstukken bevatte maar ik heb dit zeker niet als storend ervaren. De schrijfstijl was aangenaam, herkenbaar en zat goed in elkaar zonder al te moeilijke zins opbouw. Hierdoor was het boek aangenaam om te lezen. Binnen no time had ik het boek dan ook uit. De climax was er een die ik niet verwacht had. Ik wist zeker wie de dader was, dacht ik. Maar ik bleek er compleet naast te zitten. Chapeau voor de misleiding!

Jammer dat het eerste boek van Ford niet is vertaald naar het Nederlands want naar mijn mening kunnen we van Ford nog veel goede verwachten.

Ben je al bang?

ISBN ebook: 9789032513726. Uitgeverij: De Fontein. Oorspronkelijke titel: Scared yet? Vertaald door: Els Franci-Ekeler. Verschijningsjaar: 2013. Aantal pagina's op mijn ereader: 340.