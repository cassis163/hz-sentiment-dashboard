Wat als alles waar je in gelooft om door je paniekaanvallen heen te komen ineens niet waar blijkt te zijn? Wanneer na een gebeurtenis je erachter komt dat dingen totaal niet zijn zoals jij dacht? Dat je niet meer terug kan vallen op je moeder en je zus nergens is? Dat alles wat jij vanaf je geboorte weet anders blijkt te zijn?

Dit boek geeft een perfecte beschrijving van het leven van een jongere met (ernstige) paniekaanvallen, die zichzelf overeind houdt door ergens obsessief mee bezig te zijn. In Peter zijn geval wiskunde, waar hij echt een genie in is. Maar ook hoe een persoon ineens, op positieve wijze, kan veranderen wanneer dit echt nodig is om te overleven. Het verhaal is enorm krachtig en onvoorspelbaar. Er waren momenten waarop ik dacht dat ik eindelijk had uitgevonden hoe het zat, maar dan ging het steeds de hele andere kant op. De humor die in het boek gebruikt wordt, is erg belangrijk om het leesbaar te houden voor Young Adults en volwassenen.