Groepsrecensie Het reservaat – Liselotte Stavorius
Genre; Thriller
Uitgever; De Crime Compagnie
ISBN; 9789461090997
Uitvoering; e-book
Aantal pagina’s: 431
Uitgave; september 2013


Jessica Dudock verhuist met haar man en hun drie kinderen van Curaçao weer terug naar Nederland. Ze komen terecht in de kille leefomgeving van een chique dorp, gekscherend ook wel Het Reservaat genoemd. Gelukkig neemt Amanda Voorbach, de flamboyante echtgenote van de bekende televisieproducent Marcus Voorbach, Jessica onder haar hoede. Ze introduceert Jessica bij haar hechte vriendengroep en leert haar de gebruiken en regels van het reservaat. Jessica begint zich eindelijk thuis te voelen en bloeit op. Maar na verloop van tijd blijken de relaties binnen de vriendengroep gecompliceerd te zijn. Niets is wat het lijkt en Jessica raakt verwikkeld in een web van list en bedrog.


Lezers; Mirella, Marjolein, Suzan en Hilde
Groepsrecensie samengesteld door Hilde voor De perfecte buren
Digitale recensieboeken beschikbaar gesteld door de Crime Compagnie, waarvoor hartelijk dank!


Over de auteur;

Liselotte Stavorinus (1967) studeerde Nederlandse Taal-en Letterkunde en Culturele Studies aan de Universiteit van Amsterdam. Na het afronden van haar studie werkte ze als tekstschrijver en communicatie-adviseur. Ze woont in Blaricum, is getrouwd en heeft een dochter en een zoon (Bron; De Crime Compagnie). Met haar debuut Het reservaat kwam Liselotte Stavorinus onlangs uitgebreid in het nieuws door een rechtszaak die aangespannen werd door Saskia Noort en haar uitgever. Het reservaat zou teveel elementen bevatten die ook in Noorts boek De eetclub voorkomen. De rechtbank oordeelde echter dat Stavorinus geen inbreuk heeft gemaakt op het auteursrecht van Noort.
De aanleiding voor De perfecte buren om Het reservaat middels een groepsrecensie te beoordelen.


Marjolein; Het reservaat is het debuut van Liselotte Stavorius wat al een tijdje geleden uitgekomen was. Maar naar aanleiding van de rechtszaak tussen Saskia Noort en Liselotte Stavorius zijn we dit boek bij de FB-groep De Perfecte Buren gaan lezen via een ebook.
De rechtszaak kwam er op neer dat Saskia N. Liselotte S. ervan beschuldigde dat Het Reservaat te veel lijkt op De Eetclub. De rechtbank oordeelde dat er veel gelijkenissen waren maar ook veel verschillen en Saskia N. kreeg geen gelijk. Bij De Perfecte Buren waren ze nieuwsgierig wat wij van het boek zouden vinden.

Cover;

Ondanks dat we Het reservaat als e-pub hebben gekregen is de cover beoordeeld zoals deze in boekvorm is uitgekomen.

Marjolein; De cover vond ik wel toepasselijk wat het hek betreft maar de manier waarop de letters zijn afgekort/gedrukt vind ik wat verwarrend. De roze/rode kleur is wel een chique kleur. De cover geef ik een 7.

Mirella; Het harde roze van de cover staat toch wel symbool voor de vrouw. Die een hele belangrijke rol vervult in dit boek. Het hek wat verder zichtbaar is staat uiteraard symbool voor de grote huizen in het Gooi waar altijd een groot hekwerk voor staat. Ook denk ik dat het symbolisch is bedoeld voor wat er achter gesloten deuren gebeurt, blijft achter de gesloten deuren. Dit komt ook vaker in het boek terug, dat men niet altijd moet geloven wat er gezegd wordt en dat er dus ook heel vaak de schijn wordt opgehouden over het gezinsleven. Het geeft het boek ook een chique uitstraling.Ik denk dat dit boek zeker zal opvallen in de boekhandel. Alleen al door zijn kleur! Ik geef de cover een 7.

Hilde; Op het eerste oog denkt men bij het zien van de cover niet aan een thriller maar eerder aan de kaft van een notitieboekje. De grote letters en vreemde afbrekingen in de spelling van de titel doen eveneens geen goed aan de voorkant. De kleur roze geeft aan dat we te maken hebben met een vrouwenthriller. Bij nadere bestudering blijkt dat op de achtergrond een sierhekwerk te zien is wat pas na het lezen van het boek duidelijk is waar deze voor staat. Een 6.

Suzan; Als ik in de winkel het boek had gezien of de achterflaptekst gelezen had, had ik het boek laten liggen. De omslag maakt me niet nieuwsgierig. Een 5.

Gemiddelde cover; 25 punten/4= 6, 25. Afgerond een 6.

Samenvatting van het verhaal;

Marjolein; Het verhaal gaat over het gezin Dudock met 2 zoontjes David en Cas en een dochtertje Nina. De vrouw Jessica is binnenhuisarchitect en de man Victor is een belangrijk man bij een grote bank. Ze wonen op het zonnige Curacao en hun dagen zijn gevuld met zon, barbecues en dansen onder de sterrenhemel. Het expatleven op Curacao bevalt hun prima. Helaas wordt Victor na 4 heerlijke jaren terug geroepen naar Nederland om een topfunctie bij de bank te gaan vervullen.

Mirella; Jessica Dudock verhuist met haar man Victor en hun drie kinderen van Curaçao weer terug naar Nederland. Hier hebben ze gewoond omdat Victor hier een goede baan had. Ze hadden het hier goed naar hun zin, echter kreeg Victor een goede baan aangeboden bij een topbank in Nederland. Wat hun heeft doen besluiten om weer naar Nederland terug te gaan. Met pijn in haar hart neemt Jessica afscheid van haar luxe leventje in Curaçao.

Hilde; Het gezin Dudock woont een viertal jaren op Curaçao vanwege de werkzaamheden van het hoofd van het gezin; Victor. Zijn vrouw Jessica vermaakt zich prima op het relaxte eiland. Ze geniet van haar vrienden, de gezamenlijke barbeques en het warme klimaat. Kortom; life is good. Totdat Victor door zijn werkgever een topbaan in Nederland krijgt aangeboden die hij onmogelijk kan weigeren.

Suzan; Het boek gaat over Jessica en Victor die met hun kinderen verhuizen vanuit Curaçao naar het Gooi. Daar voelen ze zich eerst erg geïsoleerd.

Marjolein; De terugkeer naar het koude, kille Nederland valt hun allemaal tegen. Victor en de kinderen passen zich snel aan maar Jessica kan haar draai, zeker zonder werk, niet vinden. Ze voelt zich een vreemde eend in de bijt en het leven in het chique dorp is erg eenzaam voor haar.

Hilde; Het gezin betrekt een huis in een dorp, ook wel Het reservaat genoemd. Victor stort zich vol overgave in zijn nieuwe job, de kinderen zijn snel gewend aan de nieuwe school maar Jessica verlangt naar haar gezapige leventje op Curaçao.

Mirella; Ze komen terecht in de dorp, wat ook wel Het Reservaat wordt genoemd. In het begin kan Jessica haar draai niet vinden en mailt ze volop met haar vriendin Anna in Curaçao. En stort ze zich helemaal op het inrichten van hun nieuwe woning.

Hilde; Jessica kan geen aansluiting vinden bij de inwoners van het dorp. Op het schoolplein wordt ze hautain aangekeken door de snobistische moeders. Ze voelt zich eenzaam maar houdt zich voor Victor en de kinderen groot.

Marjolein; Gelukkig belt op een dag de vrolijke, mooie en heel vriendelijke Amanda Voorbach aan en neemt Jessy (zoals zij haar meteen noemt) onder haar hoede en introduceert haar bij haar ‘culturele’ vriendinnenclubje. Zij neemt haar mee naar vele feestjes en zorgt ervoor dat Jessica zich langzaam thuis gaat voelen in Het Reservaat, zoals hun omgeving gekscherend wordt genoemd.

Mirella; Maar dan op een dag belt Amanda Voorbach bij haar aan de deur. Om kennis met haar te maken en haar welkom te heten in de buurt. De eerste ontmoeting verloopt zo goed dat Amanda Jessica hierna onder haar hoede neemt en haar wegwijs maakt binnen het Gooi. En haar tevens introduceert bij haar vriendengroep.

Hilde; En dan staat de bloedmooie buurvrouw Amanda Voorbach, vrouw van de bekende televisieproducent Marcus Voorbach, aan de deur om kennis te maken. De klik tussen de twee vrouwen is er onmiddellijk.

Suzan; Op een gegeven moment leren ze Amanda en Marcus kennen. Door Amanda voelt Jessica zich steeds minder eenzaam en gaan ze samen leuke dingen ondernemen.

Hilde; De kerst staat voor de deur en spontaan nodigt Amanda de gehele familie Dudock uit voor het kerstdiner. Zij zal hun dan introduceren bij hun vrienden. Gretig neemt Jessica het aanbod aan en verheugt zich enorm op deze avond. Deze avond wordt het begin van hun nieuwe leven in Nederland en zal haar snel Curaçao doen vergeten.

Mirella; Amanda is de echtgenote van televisieproducent Marcus Voorbach en kent het klappen van de zweep in het Gooi als geen ander. Ze leert Jessica de regeltjes en de gebruiken die gehanteerd worden in Het Reservaat. Ook leert ze de hechte vriendengroep van Amanda kennen. Jessica wordt een echte Gooische vrouw.

Suzan; Ook worden ze opgenomen in de vriendenkring van Amanda en Marcus. Ze gaan zich ook steeds Gooiser gedragen. Hoe beter ze elkaar leren kennen hoe meer twijfels er over de ware vriendschappen ontstaan. Ze veranderen na hun verhuizing steeds meer in chique mensen.
Amanda en Marcus een tv producent die het gemaakt heeft.

Hilde; In korte tijd wordt Jessica opgenomen in de vriendengroep van Amanda en Marcus en wordt ze geïntroduceerd in de do’s en don’ts van Het reservaat. Amanda sleept haar van het ene feest na het andere en zorgt ervoor dat Jessica een complete metamorfose ondergaat. Met lede ogen ziet Jessica zich veranderen van een doorsnee-vrouw naar een levende paspop. Is ze haar eigen identiteit aan het verliezen?

Marjolein; De witte wijn en de vele shopsessies komen in sneltreinvaart voorbij en hun leven wordt bepaald door wat men draagt en waar men zich bevindt. Amanda en haar man Marcus hebben een grote vriendenkring en vooral heel veel geld, macht een aanzien. Er wordt regelmatig van partners gewisseld…...

Hilde; Via verschillende kanalen wordt Jessica gewaarschuwd voor Amanda; niets is wat het lijkt. Amanda is een echte vriendin geworden en Jessica wimpelt deze nare gedachten dan ook maar gauw van zich af.

Suzan; Amanda is zeer speciaal voor Jessica of is dit met een bedoeling ??? Welke rol speelt haar verleden?

Hilde; De familie Voorbach en Dudock worden steeds hechter en brengen hun vakanties in mondaine oorden met elkaar door. Prachtige villa’s die in het bezit zit van de familie Voorbach. De diners zijn overweldigend, de drank vloeit rijkelijk en de feesten zijn ongekend.

Mirella; Echter niets is wat het lijkt en raakt ze steeds meer verwikkeld in “een gemeen spel”.

Hilde; Het wordt nog gekker als Amanda al haar vrienden, waaronder Jessica en Victor, uitnodigt voor haar 40e verjaardag in hun huis in Saint Tropez. Ze vliegen met een privévliegtuig naar een schitterende villa, gebouwd op een klif, met diverse terrassen en zwembaden. Tijdens deze driedaagse party, waar ook hier weer eten in overvloed is en de drank rijkelijk vloeit, komen alle geheimen uit en is inderdaad niets wat het lijkt.

Marjolein; De relatie tussen de vrienden veranderd heel langzaam in een soort horrorfilm en het groot, groter, grootste verjaardagsfeest van Amanda is het sluitstuk van deze thriller.

Hilde; De verjaardagsparty van Amanda wordt letterlijk en figuurlijk een knalfeest met een zinderende afloop. Een verjaardag om nooit te vergeten met de allesomvattende lijfspreuk van Marcus “wie niet waagt, niet wint”.

Conclusie;

Suzan; Waar ik mij aan stoorde in het boek was dat het allemaal erg over de top was, rijk, duur.
Ook werden sommige dingen meerdere keren bescheven zoals onder andere de bergen kleding en weet niet wat aan te trekken.

Hilde; Het verhaal kent een hoog society-gehalte; overdreven luxe, overdadig voedsel en het drankgebruik is overmatig. Hier en daar komt er nog eens een pil of cocaïne voorbij. Voor de gewone burger een overkill aan weldaad.

Marjolein; Het boek is vlot geschreven en leest als een trein. Maar naarmate ik vorderde in het boek gingen de beschrijvingen van het overdreven Gooise leven me irriteren. Het was of ik meerdere zwakke afleveringen van Gooise Vrouwen zat te lezen en het kostte me moeite om me door deze hoofdstukken heen te worstelen. Het was vaak te veel van hetzelfde.

Mirella; Ik heb het boek in 1,5 dag uitgelezen. Vond het niet echt spannend, meer een tussendoortje voor mij. Wel is het zo geschreven dat het aan de ene kant luchtig is, maar dat er toch een soort van spanning zich opbouwt naar het einde toe, wat je er toe zet om het boek niet weg te kunnen leggen.

Hilde; De schrijfstijl van Liselotte is niet onprettig. Het boek leest vlot weg; geen moeilijk taalgebruik, correcte spelling en zinsopbouw. Maar….poeh, als het boek 2/3 minder aan allerlei rand- en bijzaken zou bevatten is het een stuk aantrekkelijker lezen. Op zich is er niks mis met het verhaal en de plot is voorspelbaar maar toch best opwindend.

Suzan; Het boek kon mij niet boeien Niet in een keer uitgelezen. Te voorspelbaar. Van de hak op de tak. Het laatste stuk als de ontknoping begint zijn er meerdere verhaallijnen en is het boek beter geschreven. Als het hele boek zo was geschreven had ik het duidelijk een beter boek gevonden.

Mirella; Het boek is in een makkelijke taal geschreven waardoor het zich makkelijk weg leest. Verder vindt ik dat het zo een kopie zou kunnen zijn van De Eetclub van Saskia Noort, dus ik kan die rechtszaak goed begrijpen. Doordat ik dit boek al heb gelezen, kun je het verhaal ook makkelijk volgen.

Marjolein; De laatste hoofdstukken rond het verjaardagsfeest van Amanda waren wel weer spannend en ik was blij dat ik doorgelezen had.

Beoordeling;

Suzan; Ik ben fan van Saskia Noort en heb De eetclub gelezen. Ik begrijp heel goed dat zij de rechtszaak is begonnen. Er zitten veel overeenkomsten in; vond De eetclub ook veel beter. Als het hele boek zo was geschreven als de laatste 100 bladzijden had ik het een goed boek gevonden. Mijn beoordeling is 3 ***

Marjolein; Het boek was de aanleiding tot een rechtszaak tussen Liselotte Stavorius en Saskia Noort. Ik was wel benieuwd naar wat er waar was van de verschillen en overeenkomsten van de twee boeken dus wilde ik Het reservaat graag lezen. Als ik het boek vergelijk met De eetclub zie ik inderdaad veel overeenkomsten en snap ik de boosheid van Saskia Noort wel.
De schrijfster kende ik niet en dat klopt want dit is haar eerste boek.

Mirella; Ik zou het boek in principe aan iedereen aanraden, maar je moet er niet teveel van verwachten. Het is geen Loes den Hollander!!! En ook zeker geen Saskia Noort!!! Ik geeft het 4 sterren, omdat ik denk dat veel vrouwen dit boek willen lezen.

Marjolein; Ik vind het wel een leuk boek voor ertussen door. Geen echte aanrader maar wel aardig. Ik geeft dit boek 3***

Hilde; Het reservaat is een echte vrouwenthriller. Makkelijk leesvoer voor op vakantie. Zeker een aanrader voor degene die van een chicklit houdt. Drie sterren.


Gemiddelde waardering; 13 sterren/4 = 3,25 ster. Afgerond drie sterren ***.