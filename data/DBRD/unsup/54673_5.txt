Met een zucht om mijzelf moed in te spreken zonder woorden, startte ik vrij snel na dat ik hem binnen had met dit boek. Net als Aza en net als John Green heb ik ook OCD namelijk. Hoe ga ik hier emotioneel mee om? Gaat dit mij potentieel triggeren? Ga ik nieuwe obsessies en compulsies ontwikkelen of overnemen van het boek? Herken ik teveel in haar? Wordt ik straks nog banger?
Ik kan je vertellen dat voor mij persoonlijk dit boek een hele rit is geweest en ja deze rit was wel moeilijk. Maar oh wat heeft hij het weer zo mooi bewoord wat er toch allemaal gebeurt in je wanneer je ocd hebt en hoe de gedachten erger zijn dan de compulsies. Meeste mensen denken dat het andersom is maar de gedachten zitten overal achter. Je kan jezelf bijhoorlijk kwijt raken in deze aandoening en ja het is soms ook een aandoening waar je in je hoofd zo druk bezig ben anderen te beschermen met je compulsies dat je soms vergeet dat ze meer hebben aan jouw aandacht in het hier en nu.
Raad ik het boek aan voor iedereen met OCD of die om wat voor reden dan ook willen weten hoe het nu echt is? Ja maar alleen als je mentaal op een goed genoege plek zit voor je start.