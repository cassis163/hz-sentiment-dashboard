Als Karen de ochtend na Oistra wakker wordt en naast zich kijkt ligt ze naast haar baas Jounas Smeed wat totaal niet de bedoeling was. Ze vlucht de hotelkamer uit en rijdt naar huis. Als ze vlakbij huis is ziet ze Susanne Smeed op de dijk lopen met een badjas aan. Ze heeft net haar ochtendduik gedaan. Niet veel later krijgt ze de melding dat Susanne dood is aangetroffen in haar woning. Omdat het de ex-vrouw van hoofdinspecteur Jounas is gaat Karen het onderzoek leiden. Het onderzoek vlot niet wat Jounas Karen constant laat merken. Als er meerdere inbraken in de omgeving worden gepleegd wordt er een verband gelegd met de dood van Susanne en wordt de zaak afgedaan. Als Jounas terugkeert en op en verkrachtingszaak wordt gezet haalt hij bijna het hele team bij Karen weg, omdat de zaak Susanne Smeed is opgelost maar het zit Karen toch niet lekker en ze blijft doorgaan in het geheim. Als Karen op vakantie gaat blijft de zaak aan haar hangen met ernstige gevolgen.

Een geweldige thriller waarbij sommige dingen uitgebreid worden omschreven wat het verhaal wat langdradig maakt. Elk detail wordt woord voor woord uitgelegd waardoor je je wel helemaal in het verhaal in kan leven maar wat mij betreft niet had gehoeven. De tweede helft van het boek gaat sneller en je wordt constant op het verkeerde been gezet. Er wordt ingegaan op de geschiedenis van Doggerland wat ook weer met het heden te maken heeft. Personages worden goed omschreven zodat je een goed beeld van ze krijgt. Voor mij een waardige Scandinavische thriller met een verrassend einde. Een aanrader om te lezen dus.