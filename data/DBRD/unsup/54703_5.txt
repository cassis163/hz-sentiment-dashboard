Kerkhoven hebben altijd iets vreemds, je hebt continu het idee dat er geesten zijn die je bekijken. Tegelijkertijd vind het ook indrukwekkend om daar rond te struinen , maar niet in de avond … zeker niet nadat je dit boek gelezen hebt….
Niemand weet wat er gebeurt na je overlijden, is er een hemel, een hel of … word je wakker op een kil en koud kerkhof waar zombies , of Opgestanen, zijn? Of op een plek waar de dood, een Hein genaamd, een oogje in zeil houd en problemen oplost? De Hein is een zorgvuldig uitgekozen zombie die de titel Grafmeester krijgt.
Destiel is zeventien en woont met zijn tweelingbroer Domien en hun moeder. Zij werkt voor een uitvaaronderneming. Ze heeft net een relatie , maar de jongens zien hem niet zitten als stiefvader.
Destiel ziet de laatste tijd rare dingen, zo denkt hij dat zombies ziet. Hij weet echter niet dat hij een apart gen bezit , waardoor hij kan transformeren in een Hein…Dit gebeurt zonder dat hij het weet, nadat hij op de begraafplaats is gevallen met zijn fiets. Hij heeft vreemde pijnklachten en ontmoet Ramon , een Opgestane .Er gaat een hele nieuwe wereld voor hem open , maar of hij daar op zit te wachten.. Ramon heeft Destiel nodig voor zijn plannetje maar Destiel wil alles zo snel mogelijk vergeten.
Je leert Destiel kennen als een puber die zijn eigen dingen doet en er een aparte hobby op na houdt, hij is gek op zombies. Domien is heel anders , ze lijken niet echt op elkaar. Maar ze steunen elkaar wel.
Ook leer je Ramon goed genoeg kennen om je in zijn situatie te kunnen inleven… je ziet hem voor je … brrr wat een griezel. Hij heeft wel een klein ” hartje “ als je hem beter leert kennen.
Van de overige personages krijg ik de kriebels van Monique en Alan… beide spelen een belangrijke rol in het verhaal.
Het boek is vanaf de eerste pagina spannend, je wordt meegezogen in het verhaal waarbij je soms op het puntje van je stoel zit. De sfeer is zo realistisch beschreven, het lijkt net of je er zelf bij bent . Het eind zie je niet aankomen.
Dit is een origineel verhaal , het is een fantasy met horror elementen.
5 sterren.