Het boek is al een tijdje uit maar ik moest het even laten bezinken voor ik een recensie kon schrijven dat toch zo objectief mogelijk is. Voor mij was het namelijk heel teleurstellend want vond er niets thriller aan, het deed me eerder aan een literaire versie van De Goonies denken, of de serie De Vijf van Enid Blyton.
Net omdat ik me verheugde op een Literaire Thriller, voelde ik me gedurende het hele boek jammer genoeg voorgelogen.
Dan nu de objectieve review:
Het is een unieke soort vertelling door gebruik van een schrijver die het dus in de ik-vorm schrijft, waarvan je nooit de naam leert kennen maar die dus wel sommige dingen mee beleefd. Andere dingen vult die ik-persoon in het begin van het verhaal door insinuaties in, verder in het verhaal heeft die het dan weer telkens achteraf gehoord van Barbara.
Op dat gebied is Frederik Baas zijn schrijfstijl wel uniek, al zal het niet voor iedereen even leuk zijn, zoals dat met alles gaat.
Het verhaal gaat over een gezin die op vakantie gaat in de buurt van een auteur van de stiefvader die uitgever is. Eens daar horen ze over een meisje, Emma, dat een paar jaar eerder vermist geraakte.
Om Rens bezig te houden creÃ«ert mama Barbara een paar dagboekblaadjes met verschillende 'clues' op om zoontje Rens bezig te houden.
De 8-jarige jongen heeft wel iets gehoord van een verdwenen meisje en samen besluiten ze dan op zoek te gaan naar haar...
Het hele verhaal is goed in elkaar gestoken en geeft je die stemming van 'op vakantie zijn' wel mee. En ook: de plottwist is een echte twist.
Kortom: een leuke, onstannende light-read die ik eerder als Literair Avontuur categoriseer.
Disclaimer: Indien er hier dingen als spoiler opgevat werden, hoor ik het graag en bewerk ik dit wel even zodat volgende lezers een waarschuwing kunnen hebben alvorens dit te lezen!