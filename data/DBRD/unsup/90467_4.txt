Ik was blij verrast toen ik dit boek 2 weken geleden in mijn brievenbus kreeg van de Buzzclub en ben asap beginnen lezen!
Her verhaal speelt zich af in het New York van 1845. Hoofdrolspeler Timothy Wilde werkt in een oesterbar tot de vroege morgen. Op een morgen verlaat hij na het werk de bar en ziet dat er brand is in het gebouw/magazijn tov de bar. Tim rent snel naar huis om zijn spaargeld te redden want hij heeft een boontje voor Mercy en wil meer dan vrienden zijn. Onderweg naar huis ontploft de salpeteropslag en wordt hij verwond. New York wordt grotendeels verwoest en hij raakt nt alleen zijn spaarcentjes maar ook zijn woonst kwijt.Door toedoen van zijn broer Valentine gaat hij deel uitmaken van de pas opgerichte politie in New York ook al krijgt hij de slechtste wijk in New York toebedeeld. Hij gaat ondertussen op zoek naar een andere woonst. Die vindt hij boven een bakkerij. Op een dag loopt er een klein meisje tegen hem. Het is Bird. Ze loopt blootsvoets en heeft bloed op haar nachthemdje. Hij neemt haar mee naar huis want hij is zeker dat het een kinchen is uit een bordeel en wil voor haar zorgen. Hij wil ook weten wat er precies gebeurd is en zo leidt Bird hem en zijn collega's naar een plek buiten de stad waar ze 19 kinderlijkjes vinden. Bird heeft het over een man met een kap en een koets en Tim gaat op zoek naar deze meedogenloze moordenaar.

In het begin leest het boek wat stroef door de schrijftaal waar je echt aan moet wennen. Soms zijn het echt theatrale zinnen maar zodra Bird erbij komt begint het boek steeds vlotter te lezen. Ik vind het echt een goed boek en kan het zeker aanraden aan iedereen die houdt van een spannend verhaal alsook aan lezers van historische thrillers met een goed verhaal!