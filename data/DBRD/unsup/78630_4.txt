Jessica Fellowes is bekend al schrijfster van Dowtown Abbey. Met De Mitford-moorden slaat ze een nieuwe weg in. Wat mij betreft een succesvolle weg. Ze heeft de intentie om er een serie van 6 boeken van te maken in elk boek staat een van de zes Mitfordzussen centraal. Ik ben in elk geval heel benieuwd hoe ze dat aanpakt.

In dit boek staat Nancy Mittford centraal en het verhaal speelt zich af in 1920. Louisa Cannon haar vader is overleden, haar moeder probeert de eindjes aan elkaar te knopen en krijgt daarbij ‘hulp’ van een oom. Louise leert van hem zakkenrollen, maar als ze in de puberteit komt, is hij heel andere dingen van plan met Louise. Louise weet hieraan op bijzondere wijze aan te ontsnappen en gaat werken als kindermeisje in een groot rijk gezin, de familie Mittford met allerlei personeel. Als in de trein waarin ook Louisa en haar oom zich bevonden een verpleegster (familie van Florence Nightingale) dood wordt gevonden dan onstaat er een heus moordmysterie en daar raken Louise en Nancy, de oudste dochter van de familie Mittford, bij betrokken. Zo begint de klassieke who-done-it. Een stijl zoals in Agatha Christie, veel mogelijke verdachten worden opgevoerd, raadsel komen naar boven, tegenwerking en uiteindelijk de oplossing.
Wat mij betreft een heerlijk boek, duidelijk in de sfeer van 1920 en dan puzzelen om te kijken of jij de moord kan oplossen. Het is niet zo scherp en sterk als Agatha Christie of Ellis Peeters maar het is wel een heel prettig boek om te lezen. Chronologisch verteld waarbij hier een daar een tipje van de sluier wordt opgelicht. Soms wel wat ver gezocht maar toch steeds weer spannend en met aan het eind, als het misschien wel duidelijk is wie de dader zou kunnen zijn, dan toch die twist over de manier waarop en waarom.

Ik ben heel benieuwd naar het volgende deel en hoe gaan de karakters zich verder ontwikkelen? Welk volgend mysterie staat er op stapel? Hoe groeit en ontwikkeld Jessica zich verder? Historische boeken schrijven kan ze wel dat heeft ze bewezen met Downtown Abbey maar historische detectives schrijven kan ze ook!