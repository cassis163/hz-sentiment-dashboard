Na een paar bladzijde gelezen te hebben zit je meteen in het verhaal en dit blijft tot de laatste bladzijde, je kunt bijna niet meer stoppen.
Politiepsycholoog Martin Schwartz heeft vijf jaar geleden zijn vrouw en zoontje op mysterieuze wijze verloren. Dan krijgt hij een telefoontje van Gerluide Dopkowitz met de mededeling dat zij nieuws heeft over de verdwijning van zijn zoontje. Deze dame vaart het hele jaar door als gast mee met het cruiseschip de Sultan of the Seas. Het is een groot cruiseschip waar duizenden mensen een geweldige vakantie hopen te beleven. Dit is hetzelfde cruiseschip waar de vrouw en het zoontje van Martin vanaf zijn verdwenen. Martin heeft het verlies nog steeds niet verwerkt en lijd daar geestelijk erg onder. Niets kan hem meer raken en hij gaat dan ook tot het randje met zijn werk. Martin boekt een reis en gaat zodra hij op het schip komt meteen op onderzoek uit. Hij krijgt contact met een dood gewaand meisje wat speelt met de teddybeer van zijn verdwenen zoontje.
Er gebeuren op het schip de meest bizarre dingen die je telkens op een verkeerd spoor zetten. Denk je nu heb ik door hoe het in elkaar steekt of wie de dader zou kunnen zijn, vergeet het maar.
Dit boek zit zo ingenieus in elkaar dat je soms twijfelt aan jezelf of het nu wel of niet echt is. Er zijn verschillende verhaallijnen en personages in dit boek die het alleen nog maar spannender maken. De karakters zijn heel goed uitgewerkt en je voelt de spanning, de angst en een gevoel van onmacht.
Ook af en toe wat humor wat je dan even laat bijkomen om vervolgens er weer heel diep in te gaan.
Een psychologische thriller die nog heel lang in je hoofd blijft zitten.
Sebastian Fitzek heeft er een fan bij.