Dumplin‘, een verhaal van echte vriendschap en van doorzettingsvermogen. Een verhaal dat je doet lachen en hopen en je aan je eigen schooljaren herinnert. Want in iedere klas zat er wel iemand die anders was dan de rest, een buitenbeentje, een outcast. Maar het leuke aan dit verhaal is dat de buitenbeentjes een kliekje vormen en de vooroordelen uit de weg ruimen.

Dumplin’ is een feelgood-roman die iedere tiener met twijfels rond zichzelf moet lezen. Omdat ieder op zichzelf mooi en uniek is. En niemand is perfect.

Ik heb genoten van dit boek, dat onvoorstelbaar vlot leest en dat een echte aanrader is.
Julie Murphy schrijft zeer vlot, in korte zinnen die door iedere tiener neergepend kan zijn.
Voel je je een beetje down, lees Dumplin’ en je voelt jezelf – om het in een Dolly Parton-quote te zeggen – a diamond in a rhinestone world.

Rating: 4,5/5