Heel bijzonder, dit boek. Het gaat inderdaad over alle(rlei) dingen: liefde, geloof, geluk, fantasie, muziek, oorlog en nog veel meer.

De 9-jarige Thomas staat in dit boek centraal. Thomas is een jongetje dat gelukkig wil worden, zo zegt hij zelf, op de vraag wat hij later worden wil. Zijn vader, een erg strenge en gelovige man, die het geloof er letterlijk in wil slaan bij de andere gezinsleden, vindt dat geen normaal antwoord, maar gelukkig heeft Thomas ook een lieve moeder, en een de buurvrouw (die volgens buurtkinderen een heks is) die Thomas helpen.

Thomas heeft veel fantasie en voert de lezer geregeld mee naar zijn wereld. Hoewel dit boek een kinderboek is, is het voor volwassenen ook een erg leuk boek om te lezen.