Anders is het vijfde boek van de Nederlandse schrijfster Anita Terpstra. Zes jaar geleden verdwijnt Sander Meester tijdens een dropping in het bos. Na zes jaar staat Sander ineens aan de balie van een Duits politiebureau en wordt hij herenigd met zijn familie. De grote vraag is wat er de avond van de dropping is gebeurd en klopt het verhaal van Sander wel?   Anita Terpstra heeft met Anders een topper van een psychologische thriller afgeleverd. De onderhuidse spanning tussen de verschillende familieleden drijft de spanning in het boek naar de top. Toen ik het boek dichtsloeg zat ik met kippenvel op mijn armen, wat een huiveringwekkend verhaal met een plot wat subliem inelkaar zit en zich mondjesmaat ontvouwt. Anita's schrijfstijl maakt dat je intens meeleeft met Alma, Iris, Linc en Sander. Een absolute pageturner met een sterk psychologisch tintje, welke je in een ruk moet uitlezen. Het gruwelijkste zin is misschien wel de allerlaatste....