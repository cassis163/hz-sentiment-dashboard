Ik heb het boek Quarantaine gelezen voor de leesclub van Luitingh-Sijthoff. Dit is tevens ook mijn allereerste recensie…

Korte inhoud van het boek:

“In het noorden van het land komt bij een gaswinningspunt een bacterie vrij die mensen verandert in levensgevaarlijke rondzwervende halfdoden. Den Haag raakt in paniek en legt uit angst een kordon om de noordelijke provincies. Duizenden mensen die proberen te ontsnappen, vallen ten prooi aan het leger. Het Gronings-Friese kamerlid Homme wordt door de gladde minister-president als zondebok gebruikt. Intussen zet Karin Werkman met haar nieuwszender 247Nieuws alles op alles om in beeld te brengen wat er werkelijk gebeurt, terwijl in de stad Groningen de onverschrokken Charlie Houblon een middel tegen de bacterie zoekt. Homme vlucht op zoek naar zijn vrouw naar het noorden. Na spannende avonturen met wantrouwige streekbewoners, gevaarlijke zombies en elkaar bestrijdende militairen vindt hij haar ten slotte, maar ze is niet meer wat hij hoopte.”

Toen ik het boek ontving trok de vormgeving van het boek mij enorm aan. Het verhaal is in hoog tempo en vol actie geschreven. Uiteindelijk is dit ook wel wat je verwacht bij het type boek.

Het enige minpuntje vind ik wel dat het heel veel overeenkomsten heeft met de serie “The Walking Dead” (v.b.: de verschillend groeperingen die Homme tegen komt tijdens zijn zoektocht naar zijn vrouw, de zombies). Misschien had er op de kaft beter worden gerefereerd worden naar “kijkers van de Walking Dead” dan “de lezers van Hex van Thomas olde Heuvelt”. Beiden horror, maar totaal ander soort inhoud.

Dit heeft er bij mij wel voor gezorgd dat ik moeite had met me er toe aanzetten om het boek verder te lezen. Maar aangezien ik het boek binnen een week uit heb (en ik geen die hard lezer ben) trok het verhaal mij ook wel (nieuwsgierigheid hoe wij “nuchtere” Nederlanders om zouden gaan met een “Walking Dead” scenario?).

Ondanks het minpuntje wil ik dit boek wel 4 sterren geven.
Wederom een sterk verhaal van Nederlandse bodem.