Rauw, zonder opsmuk en eerlijk. Een verslag van de zoektocht naar identiteit en wat dat met je doet als je die niet kent. Bronja weet dit treffend te verwoorden zonder overbodige woorden. Ze geeft een mooi inkijkje in haar gedachten en in haar belevingswereld.
Ze komt terecht in een ingewikkelde zoektocht die haar naar verschillende plekken en landen brengt. Ook voor haarzelf lijkt het ingewikkelder en aangrijpender dan dat ze in eerste instantie gedacht had.

Het is niet het meest eenvoudige boek om te lezen. De familierelaties zijn vrij ingewikkeld en het vergt soms wat puzzelen om het te volgen. Tegelijk maakt dat het ook tot een uitdaging om te lezen en zet het aan tot nadenken.

Voor mij persoonlijk, en dat zeg ik niet snel van een biografie, is het een aanrader!