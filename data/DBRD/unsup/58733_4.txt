Titel: In onschuld
Auteur: Melissa Skaye
Uitgeverij: LetterRijn

Achterflap:
Yara de Best is een 31-jarige single, woonachtig in Hoorn, wiens leven op z'n kop komt te staan als ze op een dag wakker wordt in haar eigen achtertuin. Ze is bont en blauw, schaars gekleed en smerig en kan zich niet herinneren hoe ze daar terechtgekomen is. 
Ze komt in contact met Kyle Hendriks, een oude bekende die hypnotherapeut is. Door middel van hypnose komt ze langzamerhand te weten wat haar voor gruwelijks is overkomen. Yara is door een vreemde in het donker gevangen gehouden en gedwongen in haar verleden te duiken, terwijl ze het juist al jarenlang krampachtig probeert te negeren. Elke keer als haar ontvoerder Yara door middel van kernwoorden dwingt na te denken, krijgt haar losbandige leven betekenis. 
De sleutel van haar lot ligt in het verleden en hangt samen met haar tot dan toe altijd best bewaarde, grootste geheim.

Auteur:
Melissa Skaye is in 1972 geboren te Amsterdam.
Tegenwoordig woont ze met haar man en twee kinderen in Hoorn.
In 2013 maakte Melissa haar thriller debuut met Virtuele Tango, de start van de zogeheten VT-reeks. In onschuld is een losstaande thriller. Het vierde deel van de VT reeks zal verschijnen in nov 2017

Cover:
Een jonge vrouw ligt schaars gekleed en zonder schoenen op de grond. Het geheel is in mysterieuze kleuren opgezet en geeft een schimmig sfeertje. Het is zeker een cover die de aandacht trekt en uitnodigt om opgepakt te worden.

Mijn mening:
Yara wordt in haar achtertuin gevonden door haar buurvrouw Lotte. Ze is bont en blauw, smerige en ze heeft geen idee wat er met haar gebeurt is. Via haar buurvrouw Lotte, die erg nieuwsgierig is, komt ze in contact met hypnotherapeut, Kyle. Het toeval wil dat Kyle een ex is van Yara. Samen gaan ze door middel van hypnose proberen te achterhalen wie haar ontvoerder is.

Het eerste zinnetje in het voorwoord is alles zeggend: “Wie zich het verleden niet herinnert, is gedoemd het opnieuw te beleven.” Hoe verder je in het verhaal komt, hoe duidelijker het wordt dat het verleden van Yara grote rol speelt in het verhaal.
Melissa weet vanaf de eerste zinnen je aandacht te pakken en vast te houden. Langzaam bouwt de spanning op. Door de hypnose sessies krijg je meer inzicht in Yara’s verleden. Het heden en verleden wisselen elkaar af en zorgen ervoor dat je het boek moeilijk weg kunt leggen.
Halverwege dacht ik te weten hoe het zat, maar dan valt er weer iets voor, wat dat tegenspreekt. Zo weet Melissa je aandacht vast te houden. De laatste 100 bladzijden heb ik dan ook in één ruk uitgelezen.

Het verleden van Yara is de sleutel tot het geheim, de reden waarom haar dit overkomen is. Het menselijk brein is erg goed in vergeten. Er zijn deuren die jezelf dicht hebt gedaan en waar je niet meer bij wilt komen. Zal het Yara lukken om ook het laatste puzzelstukje te vinden om zo achter de waarheid te komen?

Waardering:
Plot: 4
Schrijfstijl: 5
Originaliteit: 4
Psychologie:4
Leesplezier: 5
Spanning: 4

Ik geef “In onschuld” 4 sterren.