Mijn eerste kennismaking met Harry Hole. Een kennismaking waar ik niet gelijk enthousiast van ben geworden. Gelukkig schijnt het na de eerste twee delen echt goed te worden en daar hou ik me voor nu maar aan vast.
Harry wordt down-under gestuurd om de Australische politie bij te staan naar de moord op een Noorse actrice. Het verhaal start op zich best goed, maar al snel gaat het over van alles en nog wat en wordt er tussendoor een beetje tijd aan de moord besteed. Zo lees je over herinneringen aan zijn oude jeugdliefde en verliest Harry zichzelf in de drank. Het brengt Harry tot allerlei verdachten die 'zomaar' in hem op lijken te komen. Na een tijdje was ik dat gebrabbel wel zat en hoopte ik op meer vaart in het verhaal. Het laatste stuk van het verhaal was dat gelukkig weer het geval zodat ik uiteindelijk op een krappe drie sterren kom.