Dit boek heeft het uiterste van me gevraagd wat betreft geduld. Ik lees graag en ik lees veel en dit is pas het tweede boek dat ik van deze auteur las of misschien ben ik gewoon een ongeduldig type, maar het heeft nu wel heel lang geduurd eer ik in het verhaal zat.
Toen ik eenmaal gewend was aan de leugenaars en personages die de zaak probeerden te verzieken voor de anderen, kon ik lekker doorlezen.

Vooral de hoofdpersoon Nicki heeft een enorm indruk bij me achtergelaten; hoe bestaat het dat iemand op deze manier kan functioneren? De andere personages zijn duidelijk beschreven, zelfs al voor dat er echt spanning in het verhaal zat en dan tóch wist de auteur me op een manier te verrassen die ik niet voor mogelijk hebt gehouden.

'Eerst is zijn gezicht als een verzameling puzzelstukjes die verkeerd in elkaar gelegd zijn; flitsen bekendheid die bij elkaar net geen herkenbaar beeld vormen. Dan maken mijn hersenen snelheid, en ineens begrijp ik het. Ik weet wie deze man is. Ik weet waar hij toe in staat is.
Pijn. Een onbeschrijfelijke marteling.
Ik weet dat ik veiliger zou zijn als hij iemand anders was, wie dan ook…
Hij komt op me af met de tape in zijn hand.
Ik doe mijn mond open om te schreeuwen.'

Een waarschuwing voor het gebruik van internet om contact te maken met personen zit verweven in dit verhaal. Je weet niet écht met wie je te maken hebt in chatrooms enzovoort.
Een psychologische thriller met een verrassend plot.