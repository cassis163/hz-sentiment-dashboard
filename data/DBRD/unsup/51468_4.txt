Camilla LÃ¤ckberg heeft het 'm weer geflikt!
Ook deze thriller is een echte Lackberg. Op paaszaterdag 1974 wordt er een anonieme melding gedaan dat er iets gebeurt is op het eiland Valo voor fjallbacka. Wanneer de politie arriveert blijkt een heel gezin spoorloos verdwenen te zijn, op een heel jong meisje na. Dat meisje keert na de dood van haar zoontje terug op het eiland, en er wordt vrijwel direct brand gesticht. Bij verbouwingswerkzaamheden wordt vervolgens bloed gevonden en de oude zaak wordt weer opgepakt, omdat deze verband lijkt te houden met het heden. Parik Hedstrom leidt het onderzoek, Erica Falck doet dit achter de schermen, zoals altijd in Camilla Lackbergs boeken. Dat is het enige kritiekpuntje aan dit boek: ik weet inmiddels hoe Camilla haar boeken opbouwt, en daar maakt het ietwat voorspelbaar. Hoewel ze mij ook nu weer tot het laatst in spanning heeft laten zitten wie de mysterieuze personen waren in dit verhaal. Camilla Lackberg speelt meesterlijk met de verhaallijnen die spelen in het verleden en het heden, waardoor er steeds meer duidelijk wordt van de geschiedenis voorafgaand aan het delict dat in het heden speelt. In dit boek is ze bijzonder actueel doordat het boek overeenkomsten vertoont met het drama in Noorwegen, zo schrijft Camilla inhaar nawoord.
Camilla schrijft zeer levendig, sfeervol en realistisch. Dit is weer een van haar boeken die je in een keer wilt uitlezen!