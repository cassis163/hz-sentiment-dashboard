De vondst van een aangereden Afghaans jongetje, verkleed en opgemaakt als een meisje, in een bos, zet een en ander in werking.
Wanneer hij binnengebracht wordt in het ziekenhuis, is journaliste Farah Hafez daar toevallig ook. Ze spreekt de taal van de jongen en treedt op als tolk. Ze raakt door de afkomst van de jongen en haar eigen afkomst, betrokken bij de zaak. Al snel gaat ze zelf op onderzoek uit.
Ook de politie doet onderzoek en een Marokkaanse rechercheur, Marouan Diba en zijn Italiaanse collega Joshua Calvino leiden het onderzoek. Diba heeft echter een verborgen agenda, hij krijgt geregeld telefoontjes die hij niet deelt met zijn partner. De man is uitgeblust.
De zaak escaleert tot nationale en zelfs internationale zaken.

Het boek begint aardig, maar zakte wat in halfweg, om daarna naar een heftig slot te gaan. Een einde dat er geen is want er komt nog een vervolg, dit is het eerste deel van een trilogie.
Ik vond Farah Hafez geen fijn personage.