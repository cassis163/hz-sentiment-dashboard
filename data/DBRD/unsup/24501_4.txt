De Stille Zee is het eerste boek dat ik van de hand van Clive Cussler lees. Gelukkig was het bijna direct een schot in de roos. Ik hou van boeken waar spanning inzit en waarvan je niet al van mijlenver aan ziet komen hoe het gaat eindigen. Wat dat betreft werd ik op mijn wenken bediend.

Het is een verhaal met veel spanning en actie. Het verhaal zou wat mij betreft zo als een James Bond-film vertoond kunnen worden, uitgezonderd van de romances dan. Het einde is ook erg spannend en in sommige opzichten onverwacht.

Het plot is zeer sterk. Een geweldig spannend begin dat geruisloos overgaat in het middenstuk en toewerkt naar een laten en vrij onverwachte finale. En verhaal met verschillende verhaallijnen en verschillen oogpunten beschreven. Je hebt heel lang geen idee waar de lijnen elkaar zullen treffen. Geweldig!

De keurige schrijfstijl van Cussler zorgt er ook voor dat het verhaal mij eigenlijk direct boeide. Soms is het nog even struikelen over de lange zinnen en dure woorden die er gebruikt worden, maar dat went erg snel. Het enige minpunt aan het verhaal is dat er wat mij betreft een aantal ongeloofwaardige toevalligheden in zit. Maar al met al een zeer goed verhaal wat mij betreft. Zeker 4 sterren waard!

Plot: 4 sterren
Spanning: 4 sterren
Leesplezier: 4 sterren
Schrijfstijl: 4 sterren
Originaliteit: 5 sterren
Psychologie: 4 sterren