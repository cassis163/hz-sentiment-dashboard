In mijn jeugd was er van mijn ouders uit en op school weinig aandacht voor poëzie. Ja, thuis stond in de boekenkast wel werk van Simon Carmiggelt en Annie MG Schmidt. En het complete oeuvre van Toon Hermans. Maar die namen kom je in dit boekwerkje niet tegen, of zoals bij die laatste met een wat negatieve bijklank. Jammer, want ook Toon Hermans heeft een paar juweeltjes op papier gezet. Althans heel veel mensen hebben daar plezier aan beleefd, of troost in gevonden. En dat is toch waar het uiteindelijk om draait.
Door de jaren heen heb ik incidenteel pogingen gedaan om me te verdiepen in poëzie maar dat kwam nooit ver van de grond. Deze vlot geschreven introductie geeft mij zin om er eens flink in te duiken. Er is voldoende keuze door de verschillende invalshoeken. En zo biedt dit naslagwerk voor ieder wat wils.
Doel bereikt, dus.
Waarvoor dank!