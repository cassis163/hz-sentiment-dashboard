Irene is weggevlucht en verhuisd naar een duf dorpje. Nochtans heeft zij een liefhebbende man en twee kindjes en lijkt perfect gelukkig. Natuurlijk is dit alles schijn want in haar schuilt een groot verdriet. Zij was happy en dartelde door het leven tot dat ze op een dag een klein meisje met Hello kitty-sokjes doodreed. Ondertussen zijn we al een hele tijd later en is Irene een nieuw leven begonnen. Maar dan begint alle ellende pas echt. Na een uitje wordt op het net “geïnsinueerd” dat ze dronken achter het stuur kroop en iedereen is onmiddellijk tegen haar. Vanaf dan wordt ze bedreigd en sterker nog:” iemand dreigt haar kind iets aan te doen."
Stilaan wordt Irene achterdochtiger en steeds paniekeriger en verdenkt iedereen.Op een dag breekt de “verdachte” in in haar thuis . Irene geeft dit aan bij de politie maar geen bewijs en een paranöide vrouw:” dat zal wel in de fantasie gebeurd zijn”.
Gelukkig kan Irene wel terecht met haar problemen bij een psychologe maar die maakt het haar soms nog moeilijker door alle confrontaties met haar verleden. Omdat ze zich nog steeds schuldig voelt en iets wil doen,besluit ze de “bedreiger” te gaan zoeken . Ze doorloopt alle mogelijke daders van de doodrijders.com-website tot de man van het kindje maar heeft geen geluk.
Totaal ontredderd en twijfelend aan zichzelf besluit Irene uiteindelijk tot een ultiem plan. Dit noodscenario is de enige manier om haar gezin te redden volgens de wanhopige Irene.
De ontknoping van dit boek heeft nog een verrassing in petto maar als je dit wil weten,moet je het boek gewoon lezen...

Ik vond dit een prachtig geschreven boek dat je meesleurt en doet verder lezen en dat ook je gevoelens bespeelt... je begint te denken dat dit dingen zijn die iedereen kan overkomen en je vraagt je af hoe jij zou handelen en voelen....
Het boek beschrijft de gevoelswereld van de hoofdpersoon diepgaand en blijft nog lang nazinderen...Knap debuut en neem je tijd voor het volgende kunstwerk Ilse...