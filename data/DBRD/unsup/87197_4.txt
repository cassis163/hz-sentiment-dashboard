Toni Coppers schreef dit boek op vraag van de erfgenamen van Ren√© Margritte, omdat het in 2017 vijftig jaar geleden is dat deze surrealistische schilder overleed. Na het lezen van dit boek word je aangespoord om het museum in te stappen, of de nu lopende tentoonstelling in het Brusselse Atomium te bezoeken om Margrittes werken in het echt te bewonderen.
Missie meer dan geslaagd dus.
We maken kennis met de Brusselse rechercheur Alex Berger, een man in diepe rouw, die het verlies van zijn vrouw maar niet te boven komt. Toni Coppers laat ons in zijn hoofd en huid kruipen en laat zijn emoties en demonen uitgebreid aan bod komen.
Eerder dan de klassieke wie-heeft-het-gedaan, draait het hier ook om het waarom. Dit is een verrassende thriller, die beklijft.
Alex Berger kan de aanzet zijn voor een nieuwe reeks thrillers, niet meer met Liese Meerhout, wel met een getekende Alex Berger.