De Kleine Vriend van Donna Tartt

Het boek / verhaal leest traag , wat bij mij veroorzaakte dat het zo traag gaat - vanuit het perspectief van een kind- dat je het boek weglegt. Met veel geduld ging ik de schoonheid van het verhaal zien. Wat een mooi tijdsbeeld - eind twintigste eeuw- van een stadje in Mississippi met zijn vergane glorie; Victoriaanse huizen, brede statige lanen. Arm en rijk schrijnend naast elkaar.

De twaalfjarige Harriet Cleve Dusfresnes leeft met haar moeder Charlotte en zus Allison in zo’n prachtig Victoriaans huis. Haar tantes (Tatty, Libby en Adelaide) en oma Edith wonen in prachtige huizen om haar heen.
Harriet en haar zus hebben echter te maken met een door verdriet gevelde moeder; hun broertje Robin -negen jaar jonger dan Harriet- is namelijk twaalf jaar geleden op moederdag vermoord gevonden in de tuin. Harriet was toen nog maar een baby. Moeder Charlotte voelt zich schuldig en is de dood van haar zoon Robin nooit te boven gekomen. Harriet’s vader Dix was al nooit veel thuis (hij was op eendenjacht, op de bank of bij zijn moeder) en na de dood van Robin al helemaal niet meer.
Harriet en Allison worden niet verzorgd door hun moeder, maar door hun huishoudelijke hulp, de negerin Ida Rhew. Harriet gaat van haar houden als geen ander.

Robin was gevonden met zijn nek aan een stuk touw, dat over een lage tak van de Tupelo boom in Robin’s tuin was gegooid. Harriet weet zeker dat haar broertje Robin is vermoord en zij gaat op twaalfjarige leeftijd obsessief op zoek naar de moordenaar, vaak samen met haar buurjongen Hely. Zij komen met allerlei verschillende milieus in aanraking. Het is spannend om gaandeweg het lezen te zien hoe de pretentie - dat de universele moraal altijd en overal geldt -wordt teniet gedaan. “Wat is een goede moraal?” is een vraag waaraan je niet ontkomt in het boek.
Drugs, familieverhoudingen, vriendschappen, discriminatie het komt allemaal aan bod tijdens Harriet’s zoektocht naar de moordenaar van haar broer.
Een prachtige roman die ik niet snel vergeet.