Dit boek van formaat is met recht een atlas te noemen, vooral door de geografische kaarten die in het boek zijn opgenomen en de grote hoeveelheid sprekende en kleurrijke illustraties.
De wereld van de Nederlandse taal wordt in kaart gebracht.

Er is nog veel te ontdekken op het gebied van taal, taal is niet statisch, maar is juist ook aan veranderingen onderhevig. Er komen elk jaar weer nieuwe woorden bij en helaas raken er ook weer woorden in de vergetelheid. Woorden kunnen zelfs veranderen van betekenis.

Naast de editie van de Nederlandse taal, is er ook een Vlaamse editie en ze zijn synchroon geschreven.

Wat heeft de atlas allemaal te bieden?

Hoe is de Nederlandse taal uitgewaaierd over de wereld? In de tijd van de VOC en WIC is de taal als blijven hangen in de landen waar handelsposten werden opgezet en ook de verschillende emigratiegolven in de geschiedenis, heeft er toe bijgedragen dat er gebieden zijn waar het Nederlands nog wordt gesproken, al dan niet met een eigen dialect.
Overal ter wereld zijn woorden te vinden die van onze taal afstammen. Zo zijn er bijvoorbeeld 57 talen die ons woord voor baas gebruiken.

Wat is de oorsprong van woorden? Etymologie is het zoeken naar hoe een woord is ontstaan.

Neologismen; het ontstaan van nieuwe woorden, maar hoe ontstaan deze eigenlijk en wie zijn hiervan 'uitvinder'?

Hoe komen we aan een familienaam? Wat betekent je naam en wie heeft dit ingevoerd en hoe zijn ze ontstaan? Wat is de meest voorkomende achternaam? En hoe zit het met voornamen? Mag iemand met de achternaam Pot, zijn kind Bloem noemen?

Hoe zijn de carnavalsnamen voor gemeenten ontstaan? Hoe zijn dialecten ontstaan en is het eigenlijk minderwaardig om geen ABN te spreken? Hoe ziet de geschiedenis van de spellingsregeling er uit? Hoe is straattaal ontstaan en wat zijn de metaforen die juist in de politiek hun oorsprong vinden? Hoe zit het met sms- en chattaal? Bedreigen ze het Nederlands? Enzovoorts, enzovoorts, enzovoorts...............

Conclusie

Deze schitterende atlas geeft een schat aan wetenswaardigheden prijs. Het is een bijzonder aantrekkelijke manier om allerhande leuke taalweetjes en broodnodige informatie te lezen én te ontdekken. Zoals in de inleiding al wordt geschreven; om in te grasduinen en van het ene interessante onderwerp naar het ander doorbladeren.

Dit boek geeft ook de historische aspecten van onze taal mooi weer.
De uitgebreide index achterin maakt het opzoeken gemakkelijk, evenals de lijst met websites om op het internet op zoek te gaan naar nog veel meer informatie.

Je kunt het zo gek niet bedenken of er staat in dit boek iets over beschreven. Het is een prachtig boek voor de nieuwsgierige lezer en de liefhebber van taal. Een waardevolle bron van informatie en ook nog eens heel erg leuk om door te struinen.

Taal is boeiend en deze atlas maakt het nóg boeiender. Een aanrader voor elke nieuwsgierige liefhebber.

Auteurs

Mathilde Jansen is taalwetenschapper en wetenschapsjournalist
Nicoline van der Sluis is professor Historische Taalkunde
Fieke van der Gucht is taalwetenschapper
Johan de Caluwe is professor Nederlandse Taalkunde

Atlas van de Nederlandse Taal
Auteurs: Mathilde Jansen en Nicoline van der Sijs
Co-auteurs: Johan de Caluwe en Fieke van der Gucht
Illustraties: Stijn Fabri
Categorie: Taal en Letteren
Pagina's: 272
ISBN: 9789401442053
Uitgeverij Lannoo
Verschenen: mei 2017