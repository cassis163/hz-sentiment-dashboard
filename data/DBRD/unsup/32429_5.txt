Nantucket (USA)1960 Na het haar overlijden laat Arethusa Clayton in haar testament weten dat zij uitgestrooid wil worden bij Kasteel Deverill in Ierland. Haar zoon Logan en dochter Faye zijn geschokt, zij weten eigenlijk niets over het verleden van hun moeder en waar ze vandaan komt. Faye erft ook het dagboek van haar moeder en besluit op reis te gaan naar Ierland en het daar te lezen.
Daar ontdekt zij niet alleen het verleden van haar moeder en een heleboel familie, maar ook zichzelf.

Kasteel Deverill (Ierland) 1892 Arethusa (Tussy) Deverill wil ontsnappen aan het keurslijf wat is opgelegd door haar ouders en een huwelijksaanzoek ontwijken. Ze vraagt of ze naar Londen mag om daar het balseizoen bij te wonen en om te kijken of daar wel een potentiÃ«le huwelijkskandidaat is. Maar geen van de mannen kan haar bekoren. Als de Madison brothers uit New York (USA) komen optreden verandert haar kijk op haar leven en moet ze ingrijpende beslissingen nemen.

Weer een prachtige roman van Santa Montefiore. De vergeten Deverill is los te lezen van de Deverill trilogie, maar het geeft toch wel een extra dimensie als je deze boeken wel hebt gelezen. Je beschikt dan over meer achtergrondinformatie dan Faye. Maar ook zonder de andere boeken wordt het allemaal wel duidelijk. Niet speciaal nodig, maar wel leuk. Wil je sowieso de trilogie gaan lezen, dan wel voor dit boek doen in verband met spoilers.
Door de fantastische omschrijvingen waan je je gewoon in de heuvels van Ierland en zie je kasteel Deverill voor je.
Een mooie roman waarin familiebanden centraal staan.

4,5 ster omdat ik me niet kan vinden in een beslissing die Faye maakt als ze net pas een paar dagen in Ierland is. Afgerond naar boven, omdat het gezien de tijdsgeest en achtergrond wel te verklaren is en je Faye haar geluk gewoon gunt.