Ik heb een beetje mixed feelings over dit boek om verschillende redenen. Allereerst speelt het verhaal zich af op andere planeten en daar moet ik enorm aan wennen. Veronica kon wat mij betreft meer aandacht steken in het beschrijven van de locaties. Ik kon me er wel een voorstelling van maken maar ik raakte er niet door overweldigd. Ik werd niet helemaal meegesleurd door de cultuur van de mensen die op de planeten leven enzovoort. Hier had Veronica veel kunnen winnen wat mij betreft.
Ik merkte bij dit boek dat ik er lastig in kwam. Als ik het boek weg had gelegd en een dag later erin verder ging, moest ik echt weer even inkomen. Dit komt ook omdat ik niet helemaal meegesleurd werd door het verhaal. De politieke aspecten in het boek interesseerden me niet zoveel en maakten het verhaal naar mijn idee onnodig langdradig en ingewikkeld. Dit waren echt scenes waar ik me doorheen moest worstelen. Het hielp daarbij ook niet mee dat er veel verschillende planeten / volkeren waren waar ik niet zo lekker in zat. Ik kwam niet zo goed in de flow bij dit boek.
Na de eerste ~200 pagina's wordt het wel beter, mede door een hele goede plottwist. Daarna kwam ik beter in het verhaal en werd het meer meeslepend.
Iets anders dat ik erg goed vond aan dit boek is de extra POV's ten opzichte van Carve the Mark. Vooral de hoofdstukken van Eijeh zijn erg goed beschreven en zorgen voor veel opheldering hoe het er in zijn hoofd aan toe gaat. Dit was echt een enorm goede toevoeging aan het verhaal.
Daarnaast was het goed dat het einde een goede afronding is van het verhaal. Als ik ergens een hekel aan heb is het een einde waar veel losse eindjes aan zitten.
Al met al is het dus een boek met zowel voor als nadelen. Als je Carve the mark met veel plezier hebt gelezen is dit zeker een goede toevoeging. Als dit niet zo is zou ik dit boek niet zo snel aanbevelen. Al vond ik al met al the fades divide wel een stuk beter leesbaar dan Carve the mark!