"Uit de hoogte" is een sterk debuut - zeker lezen - met een minder bizar, maar zeker boeiend en psychologisch goed onderbouwd verhaal. Voor mij reden genoeg om Luc Boonen in mijn lijstje van favoriete auteurs op te nemen.

Gezien de herinneringen van de jeugdvrienden in "De lijst" door menig genotsmiddel te wazig blijken te zijn, ondergaan we als lezer mee de komende gebeurtenissen. Een niet zo klassieke whodunnit weergegeven vanuit een niet zo klassieke gezinssituatie, met Didier als brave huisvader en Dorien als het aanstormend menselijk talent in de nationale politiek.

Luc Boonen wordt duidelijk beter in zijn onbelemmerde schrijfstijl, vol humor en doorspekt met hoge doses Vlaamse zelfrelativering. Hier en daar maatschappelijk relevant inzake opinievorming en sociale media. De observator die hij altijd is geweest, levert nu krachtiger en doordachter volzinnen af.

Dit smaakt naar meer!