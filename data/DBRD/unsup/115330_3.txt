Tien mensen, allen met een niet zo fraai verleden, worden uitgenodigd door een onbekende gastheer om een paar dagen door te brengen in een huis op een verder onbewoond eiland. Eén voor één worden ze vermoord. Wie is de moordenaar? Christie's reputatie berust bijna voornamelijk op werk dat stamt uit de periode waarin ze dit boek schreef. Het is dan ook een bijzonder knap geschreven mysterieverhaal. Het plot zit heel vernuftig in elkaar en door subtiele slimmigheidjes wordt de lezer tot het eind van het verhaal misleid. De personages komen redelijk geloofwaardig over en het verhaal bevat veel vlotte en overtuigende dialogen. Spannend, verbijsterend, dit is Christie op haar best. Voor brede lezerskring.