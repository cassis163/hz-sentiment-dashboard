Is het de nuchterheid van de Friezen, doe maar gewoon of de onmacht om de speciale geboorte op de juiste manier een plek te geven? Er werd niet over gesproken en zestig jaar na dato hebben de vrouwen (nog steeds) geen band met Siamese tweeling die ze ooit waren.

In het najaar van 1953 werden ze thuis in Molenveld geboren Folkje en Tjitske de Vries. Het is huisarts Jack Wijthoff op bijzondere wijze gelukt de tweeling ter wereld te brengen. Ze gaan naar het ziekenhuis en blijven daar tot ze van elkaar gescheiden worden. Moeder Blijke krijgt de kinderen de eerste dagen niet eens te zien en ook de maanden daarna is er amper gelegenheid een band op te bouwen. De impact van de indrukwekkende operatie, de belangstelling van de pers in die periode en de jaren erna wordt goed zichtbaar gemaakt.

Rik Kuiper heeft op zeer integere wijze een reconstructie gemaakt van de hele gebeurtenis. Het is mooi dat de schrijver de vrouwen die liever in de luwte blijven in hun waarde laat en zich niet opdringt. Hij beschrijft daarbij ook zijn eigen gedachtengang en maakt een mooi vergelijk met het contrast met deze tijd waarin velen zich juist graag in de spotlights zetten.