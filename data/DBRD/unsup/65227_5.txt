Bij het zien van het mooie katje op de cover, waar je meteen verliefd op wordt, krijg je het gevoel dat dit wel eens een heel ontroerend boek kan zijn. Dat dit een katje is die wel in is voor een avontuur.
Meteen vanaf het eerste hoofdstuk zit je in het verhaal en wil je alleen maar verder lezen. Je maakt kennis met het katje waar je het meteen mee te doen hebt. Je wilt weten wat er met haar is gebeurd. Ook word je nieuwsgierig naar het verhaal van Michael, je vraagt je af wat de reden is dat hij zwerft, wat er in zijn leven is gebeurd. Al lezende kom je daar achter en krijg je meer begrip voor hem. Door middel van flash backs kom je meer te weten over Michael. Daarnaast kom je ook meer te weten over het leven van Ron. Je voelt het verdriet en de pijn van Ron, snapt zijn verdriet en leest wat voor moeite hij doet om Mata weer terug te vinden. Het verhaal laat zien wat een kat kan doen voor een mens, hoe verdrietig mensen kunnen zijn als ze hun lieveling moeten missen, als ze niet weten waar ze is, hoe andere kat(ten) kunnen regeageren als ze hun maatje missen, hoe anders mensen op zwervers met katten reageren dan als ze geen dier bij zich hebben, hoe een kat voor troost in iemands leven kan zorgen. Je leest niet alleen de verhalen van Michael en Ron, maar ook de verhalen van een aantal mensen die Michael en Tabor op hun reis tegenkomen.
De hoofdstukken hebben passende titels waardoor je een idee hebt waar het betreffende hoofdstuk over kan gaan.
Ondanks dat het een ontroerend boek is, een box met tissues mag je wel bij de hand houden, moet je soms ook wel lachen zoals bijvoorbeeld om het bezoekje van Ron aan een stel vrienden met kippen en om een avontuur van Michael en zijn vrienden op een stuk natuurgebied, waar coyotes en beren zijn, waar Tabor Michael en zijn vrienden een hele poos naar haar laten zoeken.
Voor kattenbaasjes zullen bepaalde streken en trekken van Tabor, Creto en Jimmie heel herkenbaar zijn omdat ze dat van hun eigen kat(ten) kennen.
In het laatste hoofdstuk lees je hoe het met Michael en zijn vrienden gaat, wat ze nu doen.
Kortom; als je van verhalen over katten houdt, dan is dit boek een echte aanrader, zeker omdat het een waargebeurd verhaal is.

Lees verder op https://surfingann.blogspot.nl/2017/11/de-kat-die-de-weg-kwijt-was-britt.html.