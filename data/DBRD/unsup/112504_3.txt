Onderspit is geschreven door: Per-Anton Olssen.
Stendert is na een traumatische gebeurtenis in zijn leven vertrokken naar een B&B om daar aan zichzelf te werken. Bij de B&B maakt Stendert kennis met de gasten en de eigenaar/werknemers.
Als na een feest 1 van de gasten ineens verdwenen is, gaan Kat en Stendert op onderzoek uit. Tijdens het onderzoek ontdekken ze vreemde dingen en blijkt er dat er meer speelt.
Het boek speelt zich af in de omgeving van Utrecht, rond +/- 2000.

De cover sprak mij in het begin niet erg aan. Het is een basic cover met bloemen, wat wel weer te koppelen valt aan de flower power tijd. De titel kon ik pas aan het eind van het boek verklaren. Persoonlijk vind ik het een goede titel, omdat je niet weet wat je ervan moet verwachten. De achterflap is goed gescheven met niet teveel informatie wat nieuwschierigheid opwekt.
De schrijfstijl is erg vlot en het boek is ook zeker niet langdradig. Wel zitten er veel stukjes van liedjes in ( het boek heeft ook een afspeellijst op spotify erbij). Dit vond ik een leuke toevoeging, soms wel wat overheersend.
De rode draad van het verhaal was makkelijk te volgen en het boek rekte erg met de spanning. Je wou steeds doorlezen om te weten hoe het afloopt en om steeds iets meer te weten te komen.
Over het algemeen een goed verhaal en een leuke vlotte schrijfstijl met zo nu en dan iets teveel muziek.
Ik raad dit boek zeker aan, maar niet pers√© als thriller. Het boek bevat thriller aspecten maar het was matig aanwezig.
Een spannend boek met een leuk verhaal die erg vlot te lezen valt!