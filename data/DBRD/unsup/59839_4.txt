Om eerlijk te zijn trok het lezen van Academicus Vampyrus me nooit echt aan. Persoonlijk heb ik altijd weerwolven en “shifters” een stuk leuker gevonden om over te lezen dan die koelbloedige, bloed drinkende vampiers. Totdat ik hoorde dat er een film van dit boek gemaakt is. Dat maakte me toch wel een beetje nieuwsgierig en toen ik het boek een paar dagen gelden in de bieb zag staan… Naderhand kan ik me natuurlijk weer eens voor mijn kop slaan. Alweer een fantastisch boek zulke lange tijd afgewezen omdat ik niet echt verzot ben op vampiers…. Weer een lesje geleerd: vampiers zijn (af en toe) ook leuk om over te lezen ^^

Zoals ik al zei is dit een fantastisch boek, met een hoog mysteriegehalte. Vanaf de eerste bladzijde krijg je een grote puzzel aangereikt, waarvan je zelf de puzzelstukjes van moet zoeken en op de juiste plaats moet leggen. De kleinste details kunnen later van groot belang zijn. Zelfs toen ik de puzzel bijna af had, was het onmogelijk voor mij om het totale plaatje al te zien. Het einde was dan ook één grote verrassing. Een grote ontknoping, die meteen nieuwe vragen bij me opriep. Precies het soort boeken waar ik van hou. Ook al kan ik min of meer zonder de cliffhanger ^^

De wereld die Richelle Mead heeft gecreeërd, paste perfect bij het verhaal. Al die verschillende regels en gewoontes. De taken van Hoeders en Moroi. De verschrikkingen die Strigoi voorstellen. Het drinken van bloed dat nodig is. De regels waar Dhampiers aan verbonden zijn. Er was duidelijk veel tijd besteed aan het ontwikkelen van deze wereld en dat maakte het verhaal alleen maar boeiender. Ik kijk er nu al naar uit om deze wereld opnieuw te betreden.

Als laatste nog even wat over Rose. Boven alles vond ik het geweldig hoe menselijk ze overkwam. Ze was overduidelijk een gewone tiener die belangrijke beslissingen moest nemen. Die niet altijd de juiste zijn, zoals onmiskenbaar blijkt in bepaalde situaties. Gelukkig vind ze het ook geen probleem om zéér schoorvoetend dit te erkennen en haar excuses aan te bieden. Verder is ze alles wat ik in een goede young adult heldin wil zien: sassy, weet wanneer ze de regels aan haar laarsje moet lappen, geen moeite om heldhaftige daden te verrichten en het op te nemen voor haar vrienden en niet op haar mondje gevallen. Ik popel nu al om over haar verdere avonturen te lezen ^^

CONCLUSIE

Academicus Vampyrus is een super boek, dat ik helaas lang links heb laten liggen. Met een spannend en meeslepend verhaal en een groot mysterie. Een verhaal dat zich afspeelt in de wondere wereld van vampiers en dhampiers. Waar een moedige hoofdpersoon haar beste vriendin probeert te beschermen, zelfs ten koste van haarzelf. Een boek waar ik zekersteweten het volgende deel van zal lezen. Een verhaal dat ik iedereen kan aanraden die van het bovennatuurlijke houdt, zelfs voor diegenen die niet zo dol zijn op vampiers ^^

Deze recensie verscheen als eerste op CarpeLibra.nl