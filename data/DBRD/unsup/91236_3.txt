Moeyaert schrijft literatuur. Het was alweer een tijdje geleden dat zijn voorlaatste boek verscheen. Op de site van Jaap Friso las ik het verschijnen van dit nieuwe boek. Na lezing moet ik zeggen dat ik zijn recensie volledig kan omarmen. Zoals anderen al schreven op Hebban zijn het mooi geformuleerde zinnen, gedachten en dialogen. Het is een boek voor verstilde lezers. Daarbij kan ik mij voorstellen dat het volwassenen nog eerder aanspreekt dan jongeren, want het is in de markt gezet als 12+ Toch raakt het verhaal mij niet, ik kan mij niet loslezen van mooischrijverij. Kortom, het boek komt voor mij niet tot leven. Een bijzonder boekje schreef iemand als titel. Dat is het zeker, maar dat betekent niet dat ik het in mijn hart kan sluiten.