" 'Vergeet dat ik dit alles ooit raar heb genoemd,' mompelde ik. 'Dit is zojuist mythologisch geworden.' " ~ p44.

Wat een super leuk verhaal was dit om te lezen. Eén groot avontuur van begin tot einde!

"Er zijn zo weinig dingen die we zeker weten. Als we echt eerlijk zijn is het enige wat zeker is, de dood die wacht op ons allemaal. Maar de weg er naar toe... dat is geen rechte lijn." ~ p54.

In dit eerste deel leer je de tiener Imogen Parker kennen, die per brief te horen krijgt dat ze is aangenomen op Muse Academy. Een school waar nog nooit iemand van heeft gehoord en ze zich bovendien ook niet voor heeft aangemeld. Wanneer haar nieuwsgierigheid uiteindelijk wint, vertrekt ze naar het griekse eiland Helikon. Al snel raakt ze bevriend met 8 andere tieners, waar ze samen mee het magische mysterie van Muse Academy ontdekt. Maar nét als ze een beetje gesetteld zijn op het eiland, vallen sirenen een paar weken later het eiland aan. Want kunnen Imogen en haar nieuwe vrienden doen om de Sirenen te verslaan? En waarom is het aan hun om het eiland te redden?
Wat mij direct tijdens het lezen opviel was de prettige, jeugdige stijl die Morgen Blade heeft om een verhaal te vertellen. Zonder al te veel moeilijke poespas verteld ze je het verhaal zoals ze het in haar hoofd voor zich ziet, waardoor je als lezer heel makkelijk meegenomen wordt in deze reis. En wat voor reis! De griekse mytholgie komt op het eiland echt tot leven, waardoor je op een speelse manier nog wat op pikt van de oude verhalen.
Tijdens de velen avonturen leef je echt enorm mee met de personages en zie je ze ook een steeds hechter groepje worden, wat het nog leuker maakt om te lezen.

"Maakt niet uit in welke tijd, welk leven, welke wereld. Ik kies jou. Zonder na te denken, zonder te twijfelen, in één enkele hartslag. Ik kies altijd jou." ~ p209.

Ja, dit was echt een leuk boek! En ik ben blij dat deel 2 ook al klaar ligt om te gaan lezen, want het bevalt me wel in deze wereld van Muses en magie. Geen "ultiem fangirl" gevoel, maar toch zeker een dikke 4 sterren en een aanrader voor iedereen die van een avontuur houdt.