Luke Hadler brengt zijn vrouw Karen en zoontje Billy om het leven. De bewoners van het dorpje Kiewarra wijten dit aan de enorme droogte die op dat moment heerst. Het mislukken van de oogst en de financiële gevolgen die dat met zich meebrengt zijn volgens de bewoners een samenloop van de tragische gebeurtenis. Aaron Falk, een jeugdvriend, keert terug naar dit dorpje na het ontvangen van een brief van Gerry Hadler. die 8 woorden bevat: “Luke loog. Jij loog. Kom naar de begrafenis”. Aaron Falk wordt met zijn en Luke’s verleden geconfronteerd. Wat hebben de gebeurtenissen van vroeger en nu met elkaar te maken en is er wel een verband tussen verleden en heden?
Aaron Falk raakt betrokken bij het onderzoek van de moorden/zelfmoord. De vragen stapelen zich op en het wantrouwen groeit. Aaron Falk moet de dorpsbewoners onder ogen komen, dezelfde bewoners die hem 20 jaar geleden samen met zijn vader verdreven uit Kiewarra. Wat is er 20 jaar geleden nu precies gebeurt en heeft Luke wel zijn gezin omgebracht en daarna zichzelf?

De droogte is een verhaal wat vlot weg leest en je meeneemt naar een dorp die geheimen met zich meedraagt. Je voelt hoe de karakters zich ofwel negatief of positief opstellen ten opzichte van Aaron Falk. De vele personages die voorkomen maken het soms wat verwarrend. De gevoelens die naar boven komen geven een goede uiting van de onderlinge verhoudingen in het dorp. Je wordt echt meegenomen in het verhaal. Daarom was de ontknoping voor mij nogal onverwacht en kwam vanuit een hoek die ik niet had verwacht. Om vervolgens een gruwelijke waarheid aan het licht te laten komen voor zowel wat zich afgespeeld heeft in het verleden als wat pas geleden heeft plaats gevonden.

Kortom een thriller die de spanning opbouwt om uiteindelijk een “bom” te laten ontploffen. Een zeer geslaagd debuut van Jane Harper.
Een thriller die van mij 4 sterren krijgt!