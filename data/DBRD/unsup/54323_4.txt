Nadat ik naar de boekpresentatie van Cis Meijer was geweest, kon ik niet wachten om aan haar boek te beginnen. Toen ik mijn longontsteking had en weinig puf om te lezen, was dit het perfecte boek om mij af te leiden. ‘Moordspel’ is een jeugdthriller, dus het leest lekker makkelijk weg.

Maar daarnaast is ‘Moordspel’ gewoon ook heel spannend én intrigerend. Je begint namelijk met een bijzonder element in het boek, dat je gewoon in het echt moet zijn. Daar ga ik niet teveel over verklappen. Maar dat maakt het lezen wel bijzonder en heel gaaf.

Natuurlijk is het verhaal van ‘Moordspel’ ook gewoon heel spannend en goed in elkaar gezet. De ontknoping was voor mij een behoorlijke verrassing. Cis Meijer heeft goed gebruik gemaakt van de omgeving waar het verhaal zich afspeelt, de personages zijn goed uitgewerkt en de schrijfstijl is heel prettig.

Ik heb heel erg genoten van ‘Moordspel’ van Cis Meijer. Het is een goed opgezette en spannende jeugdthriller. Daarnaast is het boek geweldig vormgegeven en dat maakt het leesplezier nog groter.