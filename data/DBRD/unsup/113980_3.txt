Zodra ik het boek "Stoven bij Janneke thuis" in handen heb, ga ik terug in de tijd. Een pruttelend petroleumstel met de geur van langzaam garend vlees. Herinneringen aan zondagmiddag bezoek bij oma. Maar de recepten zijn allesbehalve ouderwets. Dit is trouwens alweer het derde boek in de populaire serie 'bij Janneke thuis'.

Bij stoven denk je misschien aan gure herfstdagen en koude winters. Janneke Philippi bewijst dat je het hele jaar rond een lekkere stoofmaaltijd op tafel kunt zetten. Wat dacht je van kippendijfilet met gember en limoen, of bitterballen van restjes stoofvlees? Natuurlijk ontbreken klassiekers als konijn van de jager en ossobuco niet. Daarnaast staan er ook visrecepten in en groentebereidingen vind je ruimschoots terug. Zelfs appels en peren komen aan bod.

De prachtige foto's van Serge - de man van Janneke- maken dat je direct de keuken in wilt duiken.