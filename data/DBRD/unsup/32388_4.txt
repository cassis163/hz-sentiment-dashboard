Wanneer Eekhoorn die avond nog een feestje wil geven omdat vandaag zo’n mooie dag was vinden de andere dieren in het bos dat in eerste instantie maar raar. Ze vragen hun wijze vriend Uil om raad. Die legt uit dat alles waar je blij van wordt reden is voor een feestje. Dat brengt de dieren op een idee, alleen is hun plan niet zo origineel……

Alles is reden voor een feestje is een vrolijk prentenboek, met grappige tekeningen en voor jonge kinderen begrijpelijke teksten. Het verhaal is voor een prentenboek zeer uitgebreid te noemen, redelijk veel tekst, maar vermakelijk, echt een leuk voorleesverhaal. Er is werk van gemaakt. Een boek wat bij menig kind een glimlach op het gezicht zal toveren. Uitbundig en grappig! Een verhaal over vriendschap, feestjes en verliefdheid.