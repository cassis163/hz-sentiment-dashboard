Een zeer indrukwekkend verhaal, het leven in Auschwitz, waar de hoofdpersoon uit dit boek, Rudi, uiteindelijk terecht komt.

Iedereen weet dat het daar verschrikkelijk was, maar de details van dit verhaal maken duidelijk HOE verschrikkelijk het er was.
Dankzij Rudi's slimheid en een beetje geluk en hulp van vrienden, overleeft hij, samen met een vriend, de poging om te ontsnappen. Het doel is om de rest van de wereld te overtuigen van wat er allemaal in Auschwitz is gebeurd en nog gaat gebeuren.
Bij het lezen van dit boek wordt je met de neus op de feiten gedrukt, hoe erg de mensen hebben geleden daar, welke wreedheden er werden toegepast om de waarheid maar binnen het kamp te houden.
Het is absoluut geen vrolijk verhaal, maar wel zo een, die je gewoon zou moeten lezen om nooit meer te vergeten en vooral de mensen te gedenken, die daar het leven lieten.