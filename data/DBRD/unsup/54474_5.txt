Verdoofd begint als de hoofdpersoon Lotte twee kaarten in 1 week tijd krijgt van haar zus Nina die in Parijs verblijft.
Omdat ze hebben afgesproken maar 1 per week te zullen versturen krijgt Lotte al gauw het idee dat er iets niet klopt.

Als ze dan na uitvoerig de kaarten bestudeerd te hebben de letters HLP (noodkreet) vindt is Lotte er zeker van dat haar zus in gevaar is en vastbesloten om naar Parijs te gaan en Nina te vinden.

Maar Lotte stuit al gauw op onbegrip van de mensen om haar heen die zich geen zorgen om Nina lijken maken en denken dat ze op vakantie is.

Maar als Lotte in Parijs meer te weten lijkt te komen over de verdwijning van haar zus wordt ze gevolgd en aangevallen.

De tijd dringt!

Wie achtervolgd haar?

En kan Lotte op tijd haar zus vinden?



Verdoofd is het debuut van Cis Meijer en wat voor een!

Het boek leest lekker weg door de fijne, vlotte schrijfstijl.
De spannende momenten zijn heel goed geschreven en ik voelde ook echt hoe Lotte zich moet hebben gevoeld.

Bij elk nieuw hoofdstuk is een kaart te zien en achterin het boek staat een lijstje, waarop je kunt zien waar Lotte zich bevind in elk hoofdstuk.
Dit vind ik een mooie toevoeging aan het verhaal waardoor je je nog beter kunt inleven.

De cover is erg mooi en sprak mij ook gelijk aan toen ik het boek zag.
De cover is schitterende met daarop, de silhouette van een meisje die vlucht in het donker door de nevel heen op een begraafplaats, met dwarrelden helder rode bloemblaadjes die mooi afsteken op het blauwe van de nacht.


We hebben er een nieuwe jeugd thriller auteur bij en ik weet zeker dat we nog veel meer spannende boeken mogen verwachten van Cis Meijer!
Ik kijk er alvast naar uit!