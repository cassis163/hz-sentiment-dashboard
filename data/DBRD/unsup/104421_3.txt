Ik las de vijftien korte verhalen uit de bundel van Edge Zero 2017.
Met korte verhalen is het altijd lastig om een recensie te schrijven, vind ik, vandaar dat ik volsta met een ranglijst in de volgorde waarin ik deze verhalen zou zetten als het aan mij, als lezer, lag. Bij de eerste zes staan er opmerkingen bij, bij de overige volsta ik met de titels. Voor de hele bundel kom ik aan een gemiddelde van 2,66 sterren. Afgerond op 3.
1. De vrouw van een halve eeuw, Anaïd Haen
Leuk humoristisch geschreven verhaal over het dilemma of een mens die steeds meer machine wordt een menselijke relatie kan hebben. Herkenbare problematiek waardoor het dichtbij staat.
2. Tegenpolen – Debby Willems
Een knap verhaal dat goed in elkaar steekt, goed opgebouwd. Mooi verzonnen hoe de tegenpolen er samen uit kunnen komen en waarom.
3. De patch – Frank Roger
Interessante probleemstelling en mooi uitgewerkt. Hoe weet je nog wat echt is en wat niet.
4. Fluxloos – Mike Jansen
Een dystopische wereld waar de elektronica de overhand heeft gekregen over mensen, maar er komt uiteindelijk een prachtige, originele oplossing voor het probleem.
5. Vaaltgieren – Tom Thys
Een gruwelijk verhaal, maar goed geschreven en daardoor leefde ik met de personages mee.
6. Fragmenten – Sophia Drenth
Vervreemdend typisch maar mooi verhaal. Speelt in het verleden. Ontroerend einde.
En de overige verhalen: Kielzog – Maarten Luikhoven, Lirander van Windmare een Stervende Aarde verhaal – Tais Teng, De beste bedoelingen – Wouter van Gorp, Vergeten getallen in een ver verleden – Jorrit de Klerk, Rassenhaat in vijf gangen – Tijs de Jong, Onzekere Anna – Joost Uitdehaag, Iets over slapende draken wekken – Sander de Leeuw, Het Gelukkige Land – Jack Schlimazlnik, Heidelberg, mon amour – Tais Teng en Jaap Boekestein