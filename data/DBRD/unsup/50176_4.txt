Dit verhaal speelt zich af in 1920, net na de eerste wereldoorlog en is het eerste deel van een zesdelige serie over de zusters Mitford uit een adellijke familie.

Cover
De cover oogt mooi met een statig huis te midden van de naam van de auteur, de titel, een gouden raamwerk en een prachtige midnachtsblauwe kleur.

Samenvatting
Het verhaal begint ermee dat er een moord wordt gepleegd op klaarlichte dag in een trein. Het slachtoffer is een oorlogsverpleegster en achternicht van de alom bekende Florence Nightingale.
Hierna begint het verhaal de vertellen over het hoofdpersonage Louisa Cannon, die nog thuis woont bij haar moeder en deze helpt met diens arbeid nadat haar vader is overleden. Dit is een reden voor een oom om zich bij hun in huis te installeren en gebruik te maken van hun schamele middelen. Via een jeugdvriendin kan ze misschien ergens als kindermeisje te werk gaan. Maar haar oom heeft snode plannen met haar en op het moment dat dit uit de hand begint te lopen, ontfutseld zij hem de brief aan haar over deze betrekking en lukt het haar om aan haar oom te ontsnappen. Bij deze ontsnapping helpt Brigadier Guy Sullivan van de spoorwegpolitie haar overeind. Dan wordt hij weggeroepen omdat het lichaam van de verpleegster wordt gevonden, maar voor hij wegloopt helpt hij Louisa nog zodat ze naar haar sollicitatie gesprek kan. Na een lange vermoeiende en natte tocht komt ze te laat bij het landhuis aan. Dankzij de oudste dochter Nancy wordt ze toch aangenomen en met haar en Guy die ingetogen gecharmeerd is van Louisa gaan ze op speurtocht naar de dader.

Mijn mening
Het is een zeer goed opgebouwd en mooi verhaal, zeer goed te volgen en prettig te lezen. Mijn gevoel was gemoedelijk net als de tijd waarin het zich afspeelt, niet zo gehaast en gejaagd. Het eerste deel van het boek kwam langzaam op gang, maar werd daarna boeiender toen alle drie de hoofdpersonages met elkaar verweven werden. Uniek door het (gedeeltelijk) waargebeurde verhaal.

Conclusie
Het boek is gebaseerd op een waargebeurde moord die in werkelijkheid nooit is opgelost. Hieromheen heeft de auteur een verhaal verzonnen met merendeel in die tijd werkelijk bestaande mensen met hier en daar een jaartje sjoemelen om het verhaal beter op elkaars tijdlijn aan te passen. Het is meer een (prille liefdes) roman met speurwerk naar een op te lossen moord.
Jessica Fellowes laat je de historische sfeer proeven van het naoorlogse Engeland.
Dit boek krijg 4 sterren ✪✪✪✪✪.