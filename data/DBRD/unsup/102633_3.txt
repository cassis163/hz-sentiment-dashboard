hmmm, beetje lastig boek dit. Het is geen roman, want hiervoor is het thema onvoldoende uitgediept, het is geen thriller, want geen enkele spanningsopbouw, het is geen chicklit, want geen eind goed al goed.
Het boek gaat in ieder geval over Matilda die op de vlucht is voor de demonen uit haar verleden. Ze komt in het gezapige Orvieto terecht waar ze een baantje vindt in de plaatselijke boekhandel. Ze raakt bevriend met enkele bewoners van Orvieto en stuit met het neefje van haar werkgever op een geheim. Ze proberen dit geheim te ontrafelen en de waarheid is heel anders dan ze verwacht hadden en dat doet ook wat met hen.
Dit boek heeft echt potentie om een heel goed boek te zijn: er zit van alles in: interessante karakters, ontwikkeling, een plot, een sluimerende romance (eigenlijk 2), maar het wil allemaal niet zo lukken. Het is ook niet zo'n heel dik boek (ebook, 202 pagina's), dus om het allemaal uit te diepen en kloppend te krijgen is misschien wat te veel gevraagd. Er worden een paar dingen aangestipt en daar moet je het dan als lezer mee doen. Jammer, een gemiste kans.