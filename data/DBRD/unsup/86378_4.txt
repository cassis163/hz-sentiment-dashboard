Guy komt uit Bordeaux naar Parijs en gaat daar werken bij de spoorwegen. Hij komt uit een arme familie en probeert zo vaak mogelijk geld naar huis te sturen. Bij toeval kan hij gaan helpen bij het afleveren van goederen bij de beroemde PÃ¢tisserie Clermont en ontmoet de dochter van de bakker, Jeanne. Het is 1909. Als het tweetal verliefd wordt, blijkt dat onmogelijk.
In 1988, in Cambridge, is de grootvader van Petra overleden. Hij was historicus. Petra doet onderzoek naar zijn nalatenschap. Ze ontdekt, dat een andere onderzoeker een biografie over hem schrijft. De man is meer op zoek naar sensatie en zit Petra behoorlijk dwars. Petra, die een slechte verhouding met haar vader heeft, wordt gehinderd door het feit, dat haar vader alle papieren aan die biograaf heeft gegeven.
In de hoofdstukken wisselen heden en verleden elkaar af. Langzaam wordt duidelijk, hoe de Franse Guy en de Engelse Jim elkaar ontmoet hebben en wat de gevolgen van die ontmoeting waren.
Leuk boek, met vaart geschreven en boeiend door de verschillende verhaallijnen.