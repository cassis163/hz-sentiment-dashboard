Een jaar na Milo is een ontroerend verhaal over hoe verdriet en onverwachte gebeurtenissen verwerkt worden, ieder op zijn eigen manier.
Na de plotselinge dood van haar man Milo gaat Janine door een diep dal, waar ze m.b.v. vriendinnen, familie en collegaâ€™s door heen komt. Ze komt diverse nieuwe dingen op haar pad tegen en gaat deze uitdagingen aan, maar rouwt ondertussen wel, alleen wordt haar verdriet wel minder door een ontdekking die ze doet over Milo na zijn dood. Deze ontdekking levert veel nieuwe inzichten op, in wie ze zelf eigenlijk is, hoe haar huwelijk was en hoe ze met haar ontdekking omgaat. Wat volgt is een jaar vol strijd, waarin ze op haar eigen wijze haar verdriet verwerkt. Ze verbaast zich regelmatig over mensen om haar heen en blijft ogenschijnlijk rustig onder kwetsende uitlatingen en gaat verder met de weg die zij heeft ingeslagen.
De vlotte schrijfstijl en het in ik-stijl geschreven verhaal maakt het een roman, die je achter elkaar wilt uitlezen. Olga van der Meer heeft de karakters goed uitgewerkt en je gaat echt meeleven met Janine. Je ziet haar in een jaar tijd veranderen en haar leven weer oppakken. De wilskracht die ze uitstraalt, maar ook haar onzekerheden die ze verteld aan haar vriendinnen maken het ook een verhaal vol emoties.