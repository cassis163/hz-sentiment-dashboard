De legende van de vuurvogel is een erg leuk sprookjesboek. Ravian is een dapper karakter, waar je ongetwijfeld een zwak voor zult ontwikkelen. Een kleurrijk en avontuurlijk verhaal, welke erg leuk zal zijn om voor te lezen aan kinderen.

De legende van de vuurvogel is een avontuurlijk verhaal. Ravian moet namelijk een barre tocht doorstaan om bij de gele steen te komen. Hij heeft namelijk de veer van de vuurvogel gevonden, en daarmee kan hij zijn arme dorp, maar vooral ook zijn zieke zusje helpen. Onderweg komt hij allemaal obstakels, bijzondere personen en magische wezens tegen. De veer van de vuurvogel helpt hem om beslissingen te nemen, en hij vertrouwd hier volledig op, ondanks anderen die hem hiervan willen weerhouden. Dit getuigd ervan dat Ravian een erg dapper en moedig karakter is en bovendien een doorzetter.

Dit boek nam me mee naar een mooie sprookjeswereld. Ik voelde me weer even kind toen ik dit boek las. Het verhaal heeft namelijk ook een vleugje magie. Ook het concept van een arme jongen die de held wordt in het sprookje, zie je ook in andere sprookjes. Hans en Grietje waren bijvoorbeeld ook niet rijk.

In (kinder)sprookjesboeken duren de verhalen verder ook niet zo heel lang. Dit boek is dan ook niet dik en enige diepgang ontbreekt. Maar dat is niet erg, want het is een jeugdboek. Bovendien is het op deze manier ook een boek wat je fijn zou kunnen voorlezen aan kinderen, zonder dat ze worden afgeleid door eindeloze details. Er zitten steeds korte spannende stukken in het verhaal. Ik denk dat je zo goed de jonge lezers vast zult blijven houden.

Ravian, de held van dit sprookje, is ook best na√Øef en dat vind ik aandoenlijk en eigenlijk ook wel realistisch voor zijn leeftijd. Hij heeft nog niet zoveel van de wereld gezien. Zeker omdat hij in een afgelegen dorpje woont. Juist daarom denk ik dat hij zich zo makkelijk liet leiden door zijn gevoel. En dat vond ik heel tof!

Uitgebreide recensie op mijn blog: https://readinge.wordpress.com/2016/10/12/recensie-de-legende-van-de-vuurvogel/