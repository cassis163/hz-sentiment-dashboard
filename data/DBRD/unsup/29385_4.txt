Rechercheur David Nichols komt na het joggen thuis, gaat meteen douchen en loopt daarna de keuken in. Tot ziin afgrijzen ligt op de tafel een hoofd. Een mensenhoofd, zonder lichaam. Hij belt meteen zijn collega's en dat is het begin van een intensieve speurtocht naar de dader(s). En vooral ; wat is het motief?

David roept de hulp in van Isabel Dieudonné, zijn halfzus . Die is wegens een traumatische ervaring enige jaren geleden bij het rechercheteam, overgestapt naar de postmortale zorg.

Isabel is erg goed in haar werk , zowel bij het rechercheteam als de postmortale zorg,en wegens haar kunde wil David haar bij het team hebben.

Door korte flashbacks in het verhaal wordt een tipje van de sluier opgelicht. Een heel klein tipje, want de plot is even onverwachts als verrassend.

"Hoofdzaak" is het debuut van Mariska Overman. Ze heeft met haar man een bedrijf dat ,, de dood besprekkbaarbaar maakt". Ik denk dat dit zeer ruim genomen kan worden. Van aanvaarding tot verwerking.

Het is een zeer geslaagd debuut geworden. Vanaf de eerste bladzijde wordt je meteen meegezogen in het verhaal en het lijkt wel of je bijna bij het team zit. Soms wil het verhaal (uiteraard subjectief gezien) wat inzakken door wat overpeinzingen van het team, maar onmiddelijk komt er iets onverwachts opduiken waardoor je weer meteen bij de les bent. Een aanrader!!


Ps: Dieudonné : Door God gegeven... Als je goed oplet is dat in het boek volgens mij een leuk gegeven.
I