Noa, een 16 jarige wees wordt wakker op een operatietafel en voelt instinctief aan dat dit geen gewoon ziekenhuis is en weet uiteindelijk aan haar belagers te ontvluchten. Ze wordt in de gaten gehouden en zal vaker op de vlucht moeten. Wat er met haar gebeurd is weet ze niet. Wel heeft ze last van bijzondere bijverschijnselen.
Noa is een uitstekende hacker en de vergelijking met Lisbeth Salander van de Millennium trilogie duikt op maar het verhaal neemt een andere wending. Op zich zelf en hacken en verder gaat de vergelijking in het boek vooralsnog niet. Peter Gregory, een rijkeluiszoontje is ook actief als hacker en met zijn hackersclub Alliance strijdt hij tegen het onrecht. Menig site wordt plat gelegd door deze club. Noa en Peter werken allebei voor Alliance en komen er snel achter dat hun gebeurtenissen niet op zichzelf staan en verband met elkaar houden. Hoewel ze enige achterdocht voor elkaar voelen besluiten ze toch samen te gaan werken.
Ze komen er achter dat er medische experimenten uitgevoerd worden op jonge straatkinderen om een mysterieuze, fictieve ziekte te ontrafelen en een methode te ontwikkelen waarbij deze jongeren als proefpersonen worden ingezet. Wat volgt is een kat- en muisspel tussen deze nietsontziende organisatie en Peter en Noa. Noa blijkt een belangrijke schakel voor dit bedrijf

Project Persefone, het experiment is een YA thriller die vol vaart is geschreven, aansprekende personages kent die worstelen met hun eigen onzekerheden en een mooie spanningsopbouw kent. De schrijfstijl is vlot en het boek leg je niet zo gemakkelijk aan de kant. Het plot is een beetje abrupt en met een open eind maar dit is niet het laatste boek van Michelle Gagnon in deze serie. Ik kan alleen maar hopen dat haar personages groeien en dat ze deze positieve verhaallijn kan vasthouden. Een actiethriller zowel geschikt voor de jongvolwassenen als ook voor volwassenen.