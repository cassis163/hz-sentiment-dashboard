Samenvatting

Kipper is het liefste hondje van de wereld. Hij is vrolijk, nieuwsgierig, grappig en ondeugend. Hij betovert alle kinderen en ouders zodra zij begonnen zijn met lezen van zijn verhalen.
In dit boek speelt de verjaardag van Kipper een rol.
Kipper is jarig en hij viert dit groots.
Hij schrijft op de uitnodigingen dat hij morgen een feest viert.
Dan gaat hij aan de slag met de voorbereidingen en bakt een taart daardoor is hij moe en verstuurt de uitnodigingen de volgende dag met alle gevolgen van dien.

Leesbeleving
Het boek ziet er mooi uit. Goed formaat en stevige kaft. De illustraties zijn prachtig.
De consternatie die ontstaat rond het gisteren, morgen en overmorgen is voor kinderen erg leuk en voor ouders herkenbaar. De spanning voor het jarig zijn, de cadeautjes, taart en de verjaardagsvisite is ook herkenbaar voorkinderen.
Het boek is geschikt als voorleesboek. Het is zo'n soort boek wat je elke avond weer 'moet' voorlezen van je kinderen. Er zit humor in en de kids hier voelde mee met de teleurstelling van het zielige hondje.
Het lettertype is lekker groot dus misschien dat beginnende lezertjes het boek zelf zouden kunnen lezen alleen is de tekst dan misschien weer net te lastig.
Het briefje geschreven in gebroken Nederlands vond ik persoonlijk een beetje jammer. Het boek is voor de peuter en kleuterleeftijd en dan is het effect een beetje weg denk ik..

Ik kende de boeken van Kipper nog niet en vind het mede door de illustraties een echte aanrader voor in de kinderboekenkast!