Commissaris Van In wordt geconfronteerd met een lijk dat aan wal spoelde in Zeebrugge. Geen papieren, geen identiteit en een heleboel kijklustigen voorspellen niet veel goeds. Een gokker belde de politie maar van In is niet van plan deze man met rust te laten. Blijkbaar had er nog iemand datzelfde plan, want de man wordt samen met zijn vrouw en de buren dood aangetroffen. De hulp van Hakim, de Syrische vluchteling komt als geroepen. Hakim weet als geen ander hoe het er in Brussel aan toe gaat, Van In en zijn team beginnen een klopjacht tegen 2 Russische misdadigers die dienen als huurmoordenaars maar wie is hun opdrachtgever? Algauw beseft Van In dat terroristen hun slag willen slaan, waar en wanneer is niet te achterhalen of toch? Als toch iemand van In probeert te helpen wordt deze abrupt afgestopt en Van In wil weten of zijn team wel te vertrouwen is. Hakim lijkt voor de hand liggend als dubieus. Zoals je kan ervaren in de serie Aspe, is Van In verplicht alle gebeurtenissen te overlopen en te herbekijken, waar zit het lek en zullen de terroristen slagen in hun optie?
Ik vond het een goed en niet alledaags thema. Vele aspecten van terrorisme, vluchtelingen, geld en macht komen aan bod. De na√Øviteit van hulpverleners maar ook van politiemensen komt helemaal naar boven. Niemand is wie hij is, kennis is macht.  Dit vlot geschreven boek is zeker het lezen waard. Het is niet bijster spannend maar toch voldoende om door te lezen. Wie trekt uiteindelijk aan het kortste eind?