Wees onzichtbaar. Niet opvallen. Dat is wat Metin leerde van zijn moeder toen hij met zijn zus uit Turkije bij hun vader in Duitsland kwamen wonen. Ze verbleven daar bij verschillende familieleden. Omdat ze in Duitsland geen huis konden krijgen vertrokken ze naar de Bijlmer toen Metin 5 jaar was. Metin vertelt op indringende wijze hoe hij daar opgroeide met een tirannieke vader, die naar eigen zeggen, 'communist' is. Hij had wel aandacht voor zijn boeken en vrienden maar niet voor zijn gezin.
De moeder probeert het gezin bij elkaar te houden, haar kinderen te beschermen en de eindjes aan elkaar te knopen omdat de vader niet wilde werken in een kapitalistische maatschappij. Daarbij vond ze ook een baan en langzamerhand ontwikkelt zij zich tot een zelfstandige vrouw die uiteindelijk ook haar man kan trotseren.
Doordat zijn vader een scene maakt op school, omdat hij het niet eens was met de uitslag van de CITO toets belandt Murat op het VWO. Daar voelt hij zich niet thuis en wordt bovendien erg gepest omdat hij uit Turkije komt en Turken alleen maar goed genoeg zijn om schoon te maken. Metin heeft gehoord van zijn vader dat hij een Za is. Een klein Iranees volk dat in Turkije woont en verwant is aan de Koerden. Met Metin beleef je zijn angst, de vernedering thuis en op school, maar ook zijn vreugde met de vriendschap en zijn ontluikende liefde voor meisjes. Het boek vertelt over de bewoners van de wijk, de vliegramp en uiteindelijk de verpaupering door vooroordelen, het beleid van de regering en de komst van de junks die geweerd worden in het centrum van Amsterdam. Het is een dik boek, maar heel toegankelijk en het boeit van het begin tot het eind. Het toont de Bijlmer van binnenuit maar ook hoe jonge mensen opgroeien in een samenleving die aan de onderkant van de maatschappij staan. Een onvergetelijk verhaal over het leven van Murat Isik.