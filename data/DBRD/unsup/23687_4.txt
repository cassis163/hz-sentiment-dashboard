Wat is nuttig? Dat vraagt de jongen Kabeljauw zich ook af. Hij besluit op zoek te gaan naar het nut. Hij ontmoet tijdens zijn speurtocht al snel het spontane meisje Kristal. Hij vertelt haar over zijn impulsieve plannen en zij besluit gezellig met hem mee te gaan. Samen beleven ze leerzame avonturen en ontmoeten de grappigste mensen en dieren. Maar of dat nu allemaal zo nuttig is?

Kabeljauw en het nut van de wereld is een leuk leesboek voor kinderen. Ondersteund met grappige illustraties en een zeer fantasierijk, humoristisch verhaal wordt een spirituele ofwel filosofische wijsheid op een eenvoudige manier bespreekbaar gemaakt. Een vraagstelling waarover vermoedelijk heel wat volwassenen hun hoofd al hebben gebroken blijkt na dit boek gelezen te hebben kinderlijk eenvoudig.