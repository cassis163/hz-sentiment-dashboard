Verslavend!!
De Orphan X - serie met in de hoofdrol Evan Smoak is wat mij betreft zo'n serie die je MOET lezen, alhoewel je dat natuurlijk zelf mag bepalen hoor ;-)
Na deel 1 – Orphan X en deel 2 – De nergensman is er nu deel 3.
De rekruut.

er verduidelijking – Evan is uit het Orphan-project gestapt en werkt al jaren alleen. Zijn Roamzone (soort telefoon) is hem dierbaar, want daarop bellen mensen die anders nergens terecht kunnen met hun problemen. Vandaar de naam Nergensman. Hij is overal en nergens maar altijd in vorm en paraat om mensen te helpen die op de een of andere manier diep in de ellende zitten. Maar dan wel één missie per keer. Al gaat dat in dit boek ergens compleet de mist in qua voornemen.
Als dan ook op een dag zijn Roamzone gaat krijgt hij zijn “vader” Jack Johns aan de lijn. Jack zit diep in de shit en heeft nog één opdracht voor Evan. Haal een pakketje op en draag daar zorg voor!

Evan gaat met gemengde gevoelens op zoek naar het pakketje en komt dan voor een wel heel grote verrassing te staan. In dit deel komen ook wat meer zijn persoonlijke gevoelens en emoties bovendrijven. Hij zint op wraak en komt tegelijkertijd ook steeds meer in zichzelf tegen waar de opvoeding door Jack toe heeft geleid. Menselijk blijven blijkt ook voor Evan een steeds groter issue te worden. Op persoonlijk vlak lijkt hij steeds in tweestrijd, zijn gevoelens voor Mia en haar zoontje Peter die in hetzelfde complex wonen als hij, kunnen naar zijn idee nooit méér worden dan vriendschap. Zijn leven is gewoon te gevaarlijk om personen waar hij van houdt toe te laten. Het zou zijn zwakke plek kunnen worden waardoor hij ze in gevaar brengt. Zeker nu ex-collega Orphan Y het op alle “oude” Orphans heeft voorzien.

Orphan Y aka Charles Van Sciver, de gedoodverfde concurrent van Evan heeft een lijstje. Op dat lijstje prijkt ook de naam van Evan. Koste wat kost, Evan zal moeten sterven. Dat van Sciver dit in opdracht van iemand moet doen ontdekt Evan later pas, tot hoe hoog reikt dit geheime project?
Wie biedt Charles hulp? Hoeveel mensen moet Evan weten te ontwijken voor hij sowieso in de buurt van de slinkse Y kan komen? Wie heeft er nog meer zo'n grondige hekel aan hem, wie wenst hem de hel in zonder retourticket?
Maar ook Evan weet zich gesterkt door hulp, hulp waarvan hij nooit gedacht zou hebben die zo hard nodig te hebben …

Ademloos gelezen! Geweldige schrijfstijl doorspekt met zulke droge humor dat het een feest op je gezicht zal lijken als iemand naar je kijkt terwijl je leest. Afwisselend zo spannend dat je je lip bijna aan gort bijt en aan de andere kant zo zalig snel en scherpzinnig grappig dat je mondhoeken ongeveer je oren raken. Bij wijze van spreken dan hè!

Kortom:
Wat mij betreft een serie die weer in veel rijtjes terecht zal komen in de komende jaren, tenminste, ik hoop dat er nog meer gaan komen!!
Toekomstig film-, of serie-materiaal … mark my words!! ;-)

https://josesprakeloos.blogspot.nl/2018/02/gregg-hurwitz-de-rekruut.html