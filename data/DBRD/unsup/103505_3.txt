Zwarte lijst is voornamelijk een boek met snelle en blitse actiescènes, je kan je zo een filmische voorstelling maken van het boek, op zijn Amerikaans wel te verstaan. Ook zijn personages spreken onmiddellijk tot de verbeelding. Brad Thor mag dan wel gebruik maken van fictieve personages, de basis van zijn verhaal is toch gebaseerd op feiten. In 2008 heeft hij zelfs een Black Ops-team gevolgd in Afghanistan, deze en andere research klinkt geweldig hard door in het boek.
Het voornaamste thema in het boek is het 'Big Brother is watching you' element. Fictie of realiteit? Thor laat het alleszins allemaal heel erg geloofwaardig klinken. Privé en internet gaan niet erg goed samen en dat zul je geweten hebben na het lezen van dit boek.
Zwarte lijst is een goed actie boek dat leest als een trein en super spannend is. En na het lezen ben je toch ook nog wel een beetje wijzer geworden. Een echte aanrader als je al eens van een snel actieboek houdt, ik heb er alleszins van genoten.