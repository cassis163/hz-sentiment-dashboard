In de winter van 1993 wordt een dood meisje gevonden, die overleden is aan een overdosis.
Haar broer verongelukt kort daarna. De politie ziet dit niet als 2 zaken die verband met elkaar houden dus onderzoeken ze de beide sterfgevallen niet verder.
Na een verblijf van 7 jaar, keert profiler Sasza Zaluska samen met haar dochter, in 2013 terug naar Polen. Ze wil daar een rustig leven voor hun samen opbouwen.
Op een avond krijgt Sasza een telefoontje van een onbekende man die vraagt om een mogelijke aanslag op zijn leven te onderzoeken.
Sasza twijfelt maar besluit dit toch te gaan onderzoeken en lijken de sterfgevallen van 20 jaar geleden gelinkt te kunnen worden aan de maffia en aan recente misdaden.
Zal het haar lukken een duidelijk beeld te schetsen van wat er aan de hand is en zal ze de sterfgevallen van 20 jaar geleden kunnen oplossen?


Deze psychologische thriller is geschreven door Katarzyna Bonda, oorspronkelijk komend uit Wit-Rusland.
In haar thuisland Polen is ze de best verkopende en ook meest populaire misdaad auteur.
Ze heeft journalistiek aan de Universiteit van Warschau en scenarioschrijven aan de filmacademie van Lodz gestudeerd.
Het meisje uit het noorden is in Polen uitgeroepen tot beste boek van 2014.

Een psychologische thriller die al je aandacht vereist. Door de namenlijst voor in het boek is het gelukkig makkelijker om alle personages uit elkaar te houden.
Soms is het verhaal wat verwarrend en moet je terug bladeren om te snappen wat er nu precies is gebeurd. Zeker naar het einde toe neemt het verhaal een sprint en krijg je een plottwist die je niet verwacht als lezer.
Het enige minpuntje voor mij als lezer was dat het profileren zelf eigenlijk te oppervlakkig werd besproken. Iets waar ik juist zo in ge√Ønteresseerd ben maar dat is mijn persoonlijke mening.

Al met al een verdiende 4 sterren en ik kijk uit naar het volgende deel.