Verhaal van een jonge weduwnaar met kind die dankzij de hulp van zijn tweelingzus zijn oude leven als workaholic kan blijven volhouden.
Maar dan gooien een dronken bui en zijn zus roet in het eten en ziet hij zich gedwongen zijn oude leven even 'on hold' te zetten en zelf voor zijn kind te zorgen terwijl hij ondertussen probeert op een nieuwe manier naar het oude terug te gaan... het gevolg van zijn nieuwe situatie is een lange maar gestage ontwikkeling van zijn vaderrol die ons door allerlei vermakelijke verwikkelingen worden getoond.

De diepere laag van het boek is de zoektocht naar de betekenis van familie, liefde, vaderschap, vriendschap en carrière. Het zijn vragen die niet direct gesteld en ook niet direct beantwoord worden en dat maakt het lezen van dit boek tot een aangenaam tijdverdrijf. Als lezer mag je zelf meedenken.

Het is wel de liefde, maar of het de liefde van en voor een vrouw is die hem weer 'heel' maakt is de vraag. En ook dát is een pluspunt van deze roman. De schrijver heeft ons een geloofwaardige weduwnaar voorgezet en toch is het leuk.

De vertaling is goed en vlot - een verademing!