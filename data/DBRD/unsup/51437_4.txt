Stella raakt raakt gemotiveerd om een boek te schrijven over de ware toedracht van de moord op het jongetje Jordi de Wit in Hilversum. Drie puber jongens, Ingmar, Julian en Remi, zijn voor deze moord veroordeeld en hebben hun celstraf uitgezeten. Stella is ervan overtuigd dat ze onterecht in de gevangenis zijn beland. Ze wil contact leggen met de drie jongens en de nabestaanden van het slachtoffer om zich een duidelijk beeld van de zaak te vormen om er vervolgens een boek over te gaan schrijven. Ze raakt verliefd op Ingmar en dit maakt het er niet makkelijk op om objectief te blijven. Stukje bij beetje komt ze de waarheid op het spoor.

Het verhaal is zeer realistisch geschreven. Zo nu en dan wordt terugverwezen naar recente verdwijningen en moorden die in het echt hebben plaatsgevonden. Of het verhaal in dit boek ook echt heeft plaatsgevonden is mij onbekend maar het zou heel goed kunnen. Dit is dus echt een perfect pluspunt van dit boek.
Een vlotte en soepele schrijfstijl maken dat het geheel makkelijk weg leest. Je beleeft het verhaal door de ogen van Stella. Mooi beschreven is wat haar motiveert en hoe ze research doet voor haar boek.
De personages zijn prima uitgewerkt. Het milieu waar ze vandaan komen, hun jeugd en het karakter geven een duidelijk beeld van de personen.
Een perfecte literaire thriller met diepgang