Marisha Pessl - Nachtfilm

Het boek begint met een korte proloog met een aantal krantenknipsels over Stanislas Cordova een beroemde film noirregiseur die zich nog nooit heeft laten zien. Hierna volgen we Scott McGrath, die al jarenlang een obsessie heeft voor Stanislas Cordova. Wanneer de dochter Ashley Cordova zelfmoord heeft gepleegd, geloofd hij er niets van en wordt zijn obsessie alleen maar aangewakkerd en gaat Scott op onderzoek uit. Tijdens zijn zoektocht krijgt hij ongevraagde hulp van Nora en Hopper. De zoektocht leidt hen uiteindelijk naar een duistere nachtclub, de wereld van de zwarte magie en dan is er nog het landhuis The Peak waar Cordova zich schuil houdt.

Marisha Pessl heeft haar best gedaan om er een goed verhaal van te maken, dat is ook goed gelukt. Wel is zij hierbij vergeten de personages goed uit te werken, zodat je jezelf niet in kunt leven in de personages en deze overkomen als zijn ze van bordkarton en verschillen onderling niet veel. Het verhaal is met veel vaart geschreven, maar af en toe vraag je jezelf af gebeurd er wel wat, of gebeurd er nu niks. De zoektocht is dan ook af en toe wat vergezocht. Iets te simpel wordt al snel weer een volgende locatie voor het onderzoek gevonden, waardoor het verhaal een zekere spanning op moet roepen, maar iets wat je als lezer zeker niet zo snel als spanning ervaart. Wel leuk is dat Mariska in het onderzoek ook plaats in heeft geruimd voor krantenknipsels, verslagen, internetsites en fotos van de familie Cordova, waardoor het lijkt of deze personages echt hebben bestaan. Ondanks de wat negatieve klank is het toch een leuk boek om te lezen en heeft zo zijn spannende momenten. Het zorgt met zijn 770 paginas (ebook) toch voor enkele dagen vermaak. De plot zit goed in elkaar en de ontknoping is goed maar het verhaal is al af 70 paginas voor het einde, toch kan Pessl het dan niet laten om er nog wat achteraan te knopen, jammer en een totaal overbodige toegift. Ondanks dat heb ik toch wel genoten van het boek en geef hem 4 sterren.

Spanning: 4 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren