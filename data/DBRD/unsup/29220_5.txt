Wild storm is een prachtig verhaal over Jersey die door een tornado haar moeder en zusje verliest. Haar stiefvader Ronnie wilt haar niet in zijn eentje opvoeden en daarom komt ze bij haar biologische vader terecht die ze niet kent. Hier krijgt ze te maken met haar twee halfzussen Meg en Lexi die allesbehalve blij zijn met haar komst. Ook haar vader kun je geen vader noemen en ziet haar liever vertrekken dan blijven...maar ja waar kan ze heen?

Haar oude woonplaats is op ruim drie uur afstand en daarmee dus ook haar vriendinnen en vriend Kolby. Na een voorval met haar halfzussen besluit ze toch te vertrekken en belt ze haar vriendin Dani met het verzoek haar moeder te vragen om haar te komen halen. Uiteindelijk is het stiefvader Ronnie die komt en haar meeneemt maar niet om bij hem te blijven, hij brengt haar bij haar opa en oma (van moeders kant) maar ook deze mensen kent ze niet aangezien haar moeder al jaren geen contact meer met haar ouders had. Haar moeder heeft haar altijd voorgehouden dat haar ouders haar op straat gezet hebben...maar is dat wel zo? Jersey komt erachter dat niet alles is zoals haar moeder haar verteld heeft.

Wild storm een prachtig boek over de gevolgen van een tornado, rouwverwerking en het leren leven in het heden. Een absolute aanrader!!