Ongelooflijk wat een schitterend juweeltje
dit boek. Naast de 3 andere pareltjes uit
mijn top tien zoals "Marcelo en de echte wereld"
van Francisco Stork; "Het jaar dat de zigeuners kwamen"
door Linzi Glass en niet te vergeten "De boekendief" door
Markus Zusak krijgt ook dit prachtige boek
een plaatsje in mijn top 10.

Het vierde boek dat valt onder de catogorie
Coming of Age; Cross over; Adolescenten literatuur of
hoe het tegenwoordig wordt genoemd Young adults.
Laten we het gewoon maar "Jonge volwassenen literatuur"
noemen hoewel dit ook niet klopt want ik ben 41 jaar en
een fan van dit genre.

Ik ben het dan ook helemaal eens met recesent Bas Maliepaard
die in een artikel in Trouw pleit voor een aparte kast in
de boekenwinkel en bibliotheek voor mijn favoriete genre.

Ook heel speciaal voor mij is dat ik de tip om boeken van Gail Giles te
lezen, kreeg van Francisco Stork himself.
En oh wat ben ik blij met deze tip want Gail Giles raakt bij mij
met "Right behind you" net zo'n gevoelige snaar als Francisco
met "Marcelo en de echte wereld".

Marcelo en Kip McFarland zitten beide in mijn hart.