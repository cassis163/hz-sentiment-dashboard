eigenzinnig werk van deze Kjell Ola Dahl, schrijver uit Noorwegen. ,In Etalagemoord, het tweede boek van Kjell Ola Dahl, Noor, ontmoeten we wederom het merkwaardige duo Gunnarstranda en Frølich. Deze keer moet de moord op de 79 jarige Reidar Folke Jespersen onderzocht worden. Hij wordt dood aangetroffen in de etalage van zijn winkel bedekt met merkwaardige tekens. Vanaf het begin zijn er vele verdachten en dankzij intensief speurwerk van het Noorse tweetal komen we steeds meer te weten over deze Reider Folke, zijn leven, zijn verleden en zijn geheimen.

Etalagemoord is degelijk opgebouwd. Door voortdurend te deduceren, sporen te volgens, mensen te ondervragen en na te denken komt men steeds een stapje verder. Op de achtergrond is een Scandinavisch decor aanwezig met vooral veel sneeuw en ijzige kou. We worden ook deelgenoot van de privé-beslommeringen van beide speurders. Ze twijfelen allebei over een relatie. Gunnarstranda kan nog moeilijk loskomen van zijn overleden vrouw en Frølich loopt tegen allerlei twijfels aan. Het is overigens een interessant, niet alledaags duo.

Dit is geen doorsnee misdaadroman. Daarvoor gebeuren er teveel merkwaardige dingen. De man in de etalage, een actrice die telkens weer ingehuurd wordt door een oude man. De merkwaardige broers van het slachtoffer. Een taxichauffeur die moeilijk te plaatsen is. Een uniform dat opduikt en verdwijnt. Een deel van de Noorse geschiedenis komt voorbij. Dit alles maakt dat het een boek is dat me waarschijnlijk bij zal blijven. Ik kan me ook voorstellen dat sommige lezers meer vaart op prijs zouden stellen. De beschrijvingen zijn soms wel erg uitvoerig. De plot vond ik overigens niet helemaal overtuigend, hij komt wél als een verrassing. De finale is spannend.

Sfeervol, eigenzinnig werk van deze Kjell Ola Dahl, schrijver uit Noorwegen.