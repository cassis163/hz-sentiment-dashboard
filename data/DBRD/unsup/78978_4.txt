Dit is niet alleen de eerste graphic novel in de Plaza Patatta-serie, het is ook mijn eerste graphic novel. Ik kende het begrip al wel, heb ook al weleens in de bieb met boeken als Leven van een loser in mijn handen gestaan, maar gelezen had ik er nog geen een.

Het thema van dit verhaal is denk ik herkenbaar voor veel jonge meiden (& jongens): doe je mee met wat de rest doet, veilig, of ben je trouw aan jezelf en volg je je eigen weg, spannend. Luna komt voor dit dilemma te staan als ze een thema heeft bedacht voor het klassenfeest van groep acht; Sprookjes. Alleen heeft ze zelf een ander beeld bij sprookjes dan de andere meiden in de klas. Luna wil als heks gaan, alle anderen gaan als Disney-prinses. Kan Luna zich dan niet beter aanpassen? Zeker als de jongen waar ze een beetje verliefd op is meegaat in de Disney-prinsessengekteâ€¦

Het verhaal is erg grappig, je krijgt echt een kijkje in het hoofd van een (eigenwijze) tiener en maakt haar dagelijkse strubbelingen mee. De gedachten van Luna worden perfect en zeer komisch neergezet in de illustraties van Silvester. Door de combinatie van niet al te veel tekst en heel veel grappige illustraties lijkt het net een soort stripboek, maar dan anders