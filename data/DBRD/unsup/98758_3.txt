In Het boek Verwelken vertelt schrijfster Lauren DeStefano over de lotgevallen van
Rhine Ellery.
Zij leeft in een nieuwe wereld waarin alleen nog De Verenigde Staten van Amerika bestaan en de rest van de huidige wereld onder water is verdwenen. In deze nieuwe wereld, die door Destefano tot in detail angstaanjagend wordt beschreven, overheerst een kwaadaardig virus.
De gevolgen zijn onvoorstelbaar: De vrouwen worden niet ouder dan 20 jaar en de mannen
overlijden op 25 jarige leeftijd.

Als Rhine Ellery het slachtoffer wordt van De Verzamelaars wordt ze overgebracht naar een omgeving waarin ze de bruid wordt van huisheer Linden. Ze beseft dat ze voortdurend in gevaar is, dat ze gevangen wordt gehouden en zoekt vertwijfeld naar een mogelijkheid om te ontsnappen.

Verwelken is een spannend en hoopvol verhaal met verdriet om de vroegtijdige dood van geliefden, maar ook met liefde voor familieleden en ontluikende gevoelens van jonge mensen.
Het is een mooie Fantasy Roman met fraaie cover voor Young Adults.