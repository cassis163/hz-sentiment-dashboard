Joni, Deb, Eden en Trina zijn op een middelbare op een bijzonder manier vriendinnen geworden. Ze gaan jaarlijks een weekje met z’n vieren op stap. Maar sinds ze getrouwd zijn en 3 vriendinnen moeder zijn geworden, voelt het jaarlijks uitje meer en meer als een verplichting. Joni komt met het plan om door middel van het schrijven van een persoonlijke (anonieme) brief elkaars geheimen te delen. Maar dan begint de ellende pas echt. Vooral als er een vijfde brief opduikt met een wel heel bijzondere en verontrustende boodschap … Wie heeft deze brief geschreven en wie is er nog te vertrouwen?
Het boek leest vlot en heeft een toegankelijke schrijfstijl. De karakters van de 4 vriendinnen worden voldoende uitgediept en als lezer kun je je een goed beeld vormen van de personages. Het blijkt nu dat ze elkaar echt niet zo goed kenden als ze dachten.
De pastoor heeft een merkwaardige rol in het boek en aan het eind zelfs een zeer verrassende rol!
Een verrassend, meeslepend, maar ook een spannend boek. Ik heb het boek met veel plezier gelezen en bij de laatste zin schoot ik zelfs in de lach: wat een grappig en verrassend einde!
Ik geef het boek 4 sterren.