Aan het hof van Eden is geschreven door een Amerikaanse Young-Adult auteur genaamd Joelle Charbonneau. In Nederland is ze vooral bekend van 'De Test'-trilogie en de thriller 'Nodig'. Nu komt de auteur met een nieuw boek 'Aan het hof van Eden'. Het boek wordt vergeleken met de fans van Game of Thrones, aangezien het genre fantasy is.
Het boek begint met de dood van de vader en oudste broer van de koninklijke tweeling Adreus en Carys. Ze kwamen onverwacht te overlijden. Al snel raakt het koninkrijk Eden op stelten en maakt de bevolking zich zorgen over wie het land gaat besturen. Er is namelijk dringend behoefte aan een nieuwe koning, maar er is nog onduidelijk wie van de tweeling de meeste zeggenschap heeft en die koning wordt van het rijk.
Na advies van de profeet, besluit de Raad van Ouderen de tweeling te laten strijden in een serie voor duels. Degene die de meeste stemmen van het volk weet te krijgen, zal de rechtmatige troonopvolger worden van Eden. De tweelingen komen voor het eerst in hun leven tegenover elkaar te staan. Beide voelen de rivaliteit en druk op zich en willen troonopvolger zijn.
Toen ik het boek binnenkreeg sprong de cover meteen op. Het is een eenvoudige afbeelding met aan de ene kant wit en aan de andere kant zwart. Dit vat het boek goed samen. De rivaliteit komt zo meer naar voren. De troon op het midden van de kaft en de zwaard vormen de link naar het kasteel en koninkrijk, terwijl het bloed de verdeling en strijd weergeeft.
De schrijfstijl van Joelle Charbonneau is eenvoudig en maakt het boek daardoor ook geschikt voor een jeugdig/ jonger doelgroep. Het is vlot te lezen, dus ben je niet al te lang bezig met het boek.

Als jij een fan bent van de thematieken: strijd om de troon, machtspellen, duels, geheimen en verraad, dan is ''Aan het hof van Eden'' echt een boek voor jou!