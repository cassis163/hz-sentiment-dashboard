Geen evident thema, zwarte huishoudelijke hulpen die voor blanke bazinnen werken. Dit zou daarom een 'zwaar' boek kunnen lijken, maar door de manier waarop het geschreven werd komt het zowaar redelijk luchtig over, misschien lichter dan had gemogen. In het begin duurde het een tijd voordat ik door het verhaal meegesleept werd, maar hoe verder in het boek, hoe meer ik ook wilde weten hoe het zou aflopen.
Extra bijzonder vind ik het hoofdstukje op het einde over de schrijfster zelf, en haar opgroeien met een zwarte huishoudelijke hulp. Dit geeft het hele boek nog net iets meer, omdat je daardoor voelt dat ze (toch minstens een beetje) weet waarover ze het heeft.