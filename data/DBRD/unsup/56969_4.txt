‘Zijde.’
De stof van de onderrok gleed tussen mijn vingers door, koel en glad als de huid van een zeemeermin. Het lamplicht gaf de zijde een zachte glans. De warmte in de kleine kamer maakte een vrouwelijke geur los: geparfumeerde zeep een een vaag, zurig lichaamsluchtje. Ik tlde voorzichtig de stroken van geplooid taf op en zag een dunne rand straatvuil aan de zoom.
‘Geen klasse, stoephoer,’ mompelde ik zacht, zodat het niet gehoord zou worden. ‘Wel mooie knoopjes,’ liet ik er hardop op volgen en ik maakte het bovenste los: een rozetje van roze zijde.
‘Ho!’ Een rode vrouwenhand tikte me op mijn vingers. ‘Voorzichtig daarmee.’
Ik keek betrapt op, recht in het gezicht van luitenant Nell, een heilsoldate die volgens mij onderrokken van kamelenhaar droeg.
‘Ik ben voorzichtig.’ Ik legde de onderrok terug in de mand waarin hij was binnengebracht. (blz. 1085)

De relatie tussen Adrian en Vincent is over. Vincent kwam erachter dat Adrian als prostituee had gewerkt en dat vond hij verschrikkelijk. Zo’n iemand wilde hij niet meer kennen… Adrian voelt zich bedrogen en in de steek gelaten. Hij wil wraak!

Het is stil geworden in Londen. Oscar Wilde is veroordeeld voor homoseksualiteit en steeds meer mensen uit de purperen hofhouding, de vriendenkring rondom Oscar Wilde, gaan het land uit. Ook Trops besluit naar Parijs te gaan. Adrian blijft achter. Hij wil wraak nemen op Vincent en neemt daardoor een reeks domme beslissingen…

Hoe zal Adrian wraak nemen op Vincent? Zal Adrian weer van het leven gaan houden? Blijft zijn vriendschap met Trops bestaan ook nu deze in Parijs woont?

Lees de rest van mijn recensie op Ikvindlezenleuk