David Hewson is vooral bekend van zijn Nick Costa boeken en daarnaast heeft hij de drie seizoenen van de Scandinavische serie de killing bewerkt tot een drietal boeken.

Het verdwenen meisje is het tweede boek van de zogenaamde Amsterdam serie.

De aftrap van het boek is Nederlandser dan Nederlands, de viering van Sinterklaas.
De ontvoering van de 8 jarige Natalya Bublik, de dochter van een uit Georgië gevluchte raamprostituee is een vergissing maar blijkt een opmaat te zijn naar een vakkundig opgebouwd verhaal en politiek steekspel.
Het in het poppenhuis geïntroduceerde duo Pieter Vos en Laura Bakker zetten alles op alles om het meisje te vinden, en stuiten daarbij op een samenzwering die tot aan de top van de AIVD reikt..
In een prettige schrijfstijl heeft Hewson een fijn boek geschreven, Het boek blinkt niet uit in originaliteit, plot of spanning, maar heeft mij gewoon een aantal fijne leesuren bezorgt

David Hewson heeft zich fantastisch geïnformeerd vwb locaties en gebruiken, wat tot uiting komt in de waarheidsgetrouwe beschrijvingen van de Nederlandse kneuterigheid. Misschien wel iets te goed want een Nederlandse auteur zou niet snel schrijven "hij pakte de fiets van het merk Batavus, of ze namen een kopje koffie met een speculaasje". zinnen die ook weinig toevoegen,

Spanning: 3 ***
Plot: 3 ***
Leesplezier: 4 ****
Schrijfstijl: 3 ***
Originaliteit: 3 ***
Psychologie: 4 ****