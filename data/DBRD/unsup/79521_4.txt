Heel goed verhaal maar wel met een afnemende spanningsboog en dat
is een beetje jammer (het enigste minpuntje). Het boek bestaat uit
drie delen, het eerste deel in het dikst en het laatste het dunst.
Het eerste deel in loeispannend, af en toe durfde ik bijna niet
verder te lezen maar ik kon het ook niet wegleggen, het tweede deel
is gewoon lekker spannend en het laatste is eigenlijk helemaal niet
spannend meer. Lemaitre heeft een heel eigen schrijfstijl waar ik
even aan moest wennen maar eenmaal in het verhaal las het lekker
weg. Commandant Camille Verhoeven heeft zo zijn eigen problemen, en
zijn mederechercheurs hebben ook een heel eigen karakter. Alle
personages worden goed uitgediept. Ik ben heel benieuwd naar de
vervolgen hierop en ga deze ook zeker lezen.