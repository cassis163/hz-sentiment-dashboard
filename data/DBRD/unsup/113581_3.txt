Het voordeel van deze serie is dat je in elk nieuw boek nieuwe personages leert kennen maar tegelijkertijd ook op de hoogte blijft van hoe het met de karakters uit de eerdere verhalen gaat. Het nadeel … tja, het lijkt na een tijdje een herhaling te worden.

De situatie is anders en de personages hebben natuurlijk andere karaktertrekjes en passies maar grotendeels is het niet meer dan een variant op een vast stramien. Een beetje zoals de films uit het RomCom-genre. Die zijn vrijwel steeds ontspannend en ze bevatten zowel romantiek als humor. Daarnaast bevatten ze echter ook een hoge voorspelbaarheids-factor.

Die omschrijving gaat ook op voor de boeken van Jennifer Probst. Enkele elementen zijn bijvoorbeeld steeds aanwezig: hoofdpersonages die elkaars tegenpool zijn, vriendschap, humor, romantiek, erotiek én schattige huisdieren. Ook dit keer was dat niet anders …
...