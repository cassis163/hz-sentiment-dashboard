Ik heb de Stem met veel plezier gelezen. Het karakter Maarten raakt aan alle kanten de huidige maatschappij. Een onzekere gescheiden en zichzelf niet al te best kledende man in een uitzichtloze baan is heimelijk verliefd op zijn Lisa, zijn meerdere bij het bedrijf waar hij werkt. Maarten hoort op een zekere dag een Stem die hem op een leuke manier sturing probeert te geven in zijn uitzichtloze leven. Maarten begint steeds beter in zijn vel te zitten door de Stem maar raakt ook zijdeling betrokken bij machtsmisbruik, fraude, verduistering hetgeen aan hem grotendeels voorbij gaat maar waarbij Lisa betrokken raakt. Met alle gevolgen van dien. De Stem is een erg goed geschreven boek met een psychologisch verhaal waarbij het zeker een psychologische roman of zelfs psychologische thriller mag heten. Doordat de hoofdstukken telkens een personage in het verhaal belicht is het boek zeer prettig leesbaar en heel mooi opgebouwd. Daarnaast heeft de auteur een zeer eigen schrijfstijl die makkelijk leest maar toch diepgang toont.