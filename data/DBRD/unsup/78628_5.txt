In dit boek gaat de strijd op leven en dood nog verder. Het is wederom weer een super spannend en prachtig beeldend verhaal geworden. Je volgt het verhaal vanuit verschillende personages.

In Carthena is Nordfried aan het proberen om de stad te behouden en zijn mensen te beschermen. De Tsaseeers vechten als leeuwen om de stad in handen te krijgen. Het is een zeer ware belegering. Ain kan niet helpen met zijn leger, hij moet naar het Kristaleiland om het laatste stuk kristal te bemachtigen, zodat hij Nemroth kan vernietigen. Hij probeert een zo groot mogelijk leger op de been te krijgen om het te kunnen overleven op het eiland. Want daar stikt het van de donkere wezens die vechten tot de dood. Ain heeft twijfels of hij wel de Ene is……
Er zit ook weer veel verdriet, vriendschap en liefde in het verhaal. Karathan en Nihr zijn een dolgelukkig koppel. Karathan vindt haar wel een beetje koppig, omdat ze overal bij wilt zijn. Hun trouwerij bij de elfen komt ook dichterbij. Dit is echt prachtig beschreven. Even wegdromen dus!
Een karakter wat mij het meeste aansprak in dit boek was Gialt. Of hij nu goed is of slecht, hij blijft vechten. Een zeer sterk personage. Ik voel met hem mee, maar af en toe kon ik hem wel schieten!
Serathan en Karathan krijgen ook nog een verassing van persoonlijke aard. Oude bekenden uit vorige boeken duiken weer op. Vrouwe Thai en haar draak helpen ook mee vechten tegen Nemroth.
Veel prachtige zwaardgevechten, en niet iedereen komt ongeschonden uit de strijd.
Het is vanaf het begin weer spannend en laat je niet meer los. Wat een heerlijke serie is dit!
De draken zijn ook prachtig, ik zie ze zo voor me. Ik heb een drakentik, dat weet iedereen.
De cover is ook weer zo mooi, met de draak en het kristal. De titel gaat je ook duidelijk worden, maar niet snel. Net als de andere boeken duurt dat even, maar dat blijf ik leuk vinden. Een titel mysterieus laten zijn en er dan achterkomen waar de titel opslaat. Ik dacht het eerst te weten, maar was toch weer heel iets anders;-). Dus dat is echt weer een verassing!
Het plot vond ik zeer goed en ik wil alweer meer lezen….LOL… 5sterren*****