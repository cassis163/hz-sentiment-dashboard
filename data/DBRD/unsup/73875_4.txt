Een leger van ondode geleid door een necromancer heeft een groot deel van het land verwoest. De magiÃ«r Yrith ontwerpt een magische kelk die de krachten van de necromancer in zich opneemt en eindigt zo de oorlog. Helaas sneuvelt hij zelf ook. Seth, die gewone en zwarte magie heeft, verbergt in opdracht van de orde van Yrith de 3 delen van de kelk apart zodat deze krachten zich nooit meer kunnen verenigen.
Wat de orde niet weet is dat de necromancer niet dood is en zijn krachten graag terug wil.
Jaren na de oorlog leert Bibi over de kelk en zij weet dat ernaar gezocht wordt. Zij gaat op een queeste om de delen als eerste te vinden en zo het kwaad voor te zijn.

Ik vond het verhaal erg leuk klinken en was dan ook zeer benieuwd. Ik moet zeggen dat het mij niet heeft teleurgesteld. Ik heb een nieuwe magische wereld ontdekt vol met leuke karakters. Bibi, de hoofdpersoon, is een fijn karakter die handelt vanuit haar eigen gevoel voor wat goed is. Doordat zij innemend is ontmoet zij ook fijne personen die haar helpen bij haar queeste. Jayden, een gewone jongen die goed kan overleven in het wild en Bibi vergezelt op haar tocht.
Zehavi een sjamaan in opleiding die ook de opdracht heeft gekregen te kijken wat er in de wereld gebeurd en zich aansluit bij Jayden en Bibi.

Er zit genoeg spanning in en er zijn momenten dat je je afvraagt of het wel goed komt. Zou het kwaad overwinnen?
Wat mij betreft een geslaagd debuut en ik ben dan ook zeker benieuwd naar het volgende boek van Mark Tamminga.