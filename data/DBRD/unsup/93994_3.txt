Bij het zien van de schitterende cover krijg je al een klein beetje een idee waar het boek over kan gaan. De titel geeft duidelijkheid.
Op een toegankelijke manier beschrijft Piet de Rooy in Een geschiedenis van het onderwijs in Nederland in 8 delen de geschiedenis van het onderwijs in Nederland. Hij geeft er zijn kijk op, vertelt hoe hij denkt over het onderwijs vroeger en nu en over zijn vader die leraar was. Hij laat je anders naar het onderwijs in Nederland kijken.
Het is mooi om te lezen hoe het onderwijs in de loop der eeuwen is veranderd, hoe de scholen zijn veranderd, de lessen, de leraren, hoe het vroeger ging en hoe het er heden ten dage aan toe gaat. Je krijgt daar een goed beeld bij. Je moet je soms wel verplaatsen in de tijd, dat men vroeger een andere denkwijze had dan heden ten dage zoals bijvoorbeeld hoe men dacht over meisjes die wilden doorleren en waar het geloof vroeger een veel belangrijkere rol speelde dan heden ten dage. Het boek gaat niet alleen over het onderwijs, maar ook over de bijkomende zaken als opvoeding en wat voor rol de politiek in het onderwijs speelt.

Lees verder op https://surfingann.blogspot.nl/2018/04/een-geschiedenis-van-het-onderwijs-in.html.