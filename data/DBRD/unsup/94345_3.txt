Dit is alweer het achtste boek van de Mma Ramotswe-serie. Vaak is het zo dat een serie in kracht afneemt. Op de boeken van Alexander McCall Smith vind ik dit niet van toepassing. McCall Smith weet de lezer in dit boek net zo te boeien als in zijn eerste boek.

In de goede echtgenoot van de Zebra Drive worden Mma Ramotswe en haar 'team' ingeschakeld om een aantal delicate kwesties tot een goed einde te brengen. Dit gaat ook nu weer een het rustige en relaxte tempo dat zo eigen is voor het echte Afrika.

Behalve het reilen en zeilen rond het detectivebureau komen ook de alledaagse dingen van de hoofdpersonen aan bod. En, net als de onderzoeken, komen de problemen die zich hierbij afspelen weer op z'n pootjes terecht.

Zoals op de voorkaft van het boek als vermeld staat, Alexander McCall Smith is een geboren verteller. En daar is geen woord van gelogen. Dit was namelijk ook weer een heerlijk boek om te lezen.