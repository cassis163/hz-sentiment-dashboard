Op de kaft schrijft Tess Gerritsen: "Ondraaglijk spannend en ontzettend ontroerend. Een ijzersterk boek".
Absoluut waar. In stilte gehuld is werkelijk een prachtig boek!
Heather Gudenkauf creëert een sfeer vol weemoed, alsof iedereen een diepe pijnlijke herinnering met zich mee draagt.

Als twee zevenjarige meisjes verdwijnen laat Heather Gudenkauf in ieder hoofdstuk afwisselend betrokkenen hun verhaal vertellen.
Hun gedachten en belevingen lopen naadloos in elkaar over. Gudenkauf laat kennis maken met hun schrijnend verleden om in de gruwelijke werkelijkheid van het heden te eindigen.
Teder zijn de beschrijvingen van de twee kleine meisjes Calli en Petra, liefdevol de moeder Antonia. Ben, de lieve en beschermende broer. De wanhopige vaders van de meisjes, de hulpvaardigheid en heimelijk gevoelens van de hulpsheriff.
Heather Gudenkauf geeft hun allen maar één doel: het vinden van de meisjes.

Met zorgvuldige gekozen woorden heeft Heather Gudenkauf een sfeer getroffen die In stilte gehuld doet uitblinken.