Ik kan niet ontkennen dat J.D Robb kan schrijven. Er zit vaart in haar verhaal en leest heel vlot. Maar het genre is niets voor mij, erotiek gecombineerd met misdaad. Ik heb hetzelfde probleem met Karen Rose, ik hou vooral van de boeken waarin ze de romantiek een beetje in de hand houdt.
Dit is mijn 2de boek uit de serie dat ik lees, eigenlijk het begin. Ik vond de karakters een beetje leeg en oppervlakkig en wou meer te weten komen over de relatie tussen Roarke en Dallas, hoe ze verliefd geworden waren, hoe alles begon. En om eerlijk te zijn ben ik een beetje op mâ€™n honger blijven zitten, diepgang heb ik niet gevonden, maar misschien moet ik dat van deze serie niet verwachten. Hij is natuurlijk ongelooflijk knap, sexy en rijk, de natte droom van heel wat vrouwen, vandaar misschien het succes van de reeks. Ik moet toegeven dan de clou van het verhaal nu heel wat beter is dan in Ritueel Vermoord maar nogmaals, romantiek en vooral in deze reeks de seks mag voor mij nooit de overhand krijgen op het oplossen van de moord(en).