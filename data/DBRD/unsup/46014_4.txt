Theresa, gescheiden vrouw met een zoon. Ze is op zoek naar de liefde, maar na vele afspraakjes heeft ze dat nog niet gevonden.
Totdat..............ze een fles met brief op het strand vindt. Een ontroerende brief, heel mooi geschreven, een hartekreet en die komt totaal binnen bij Theresa.

Dan begint eigenlijk het met gevoel geschreven verhaal, want het draait nu om die brief en wie heeft hem geschreven? Na een zoektocht en wat hulp komt ze erachter en gaat op zoek naar die persoon.
Hierna ontwikkelt zich een romance, die echter niet gemakkelijk verloopt omdat de man, Garrett zijn verdriet nog helemaal niet verwerkt heeft.
Daarbij wonen ze een heel eind uit elkaar en komt het dilemma naar voren.....wie gaat zijn huis,werk en omgeving opgeven.

Dit verhaal krijgt een onverwacht einde, wat alles op zijn kop zet en je als lezer vertwijfelt achter laat.