In "Drie minuten" is Piet Hoffmann in Colombia geïnfiltreerd in de drugskartels. Hij werkt nu voor de DEA en dankzij zijn tips rollen de Amerikaanse Crouse-troepen de ene na de andere cocaïnehandel op. Maar dan wordt voorzitter Crouse gevangen genomen en belandt Piet Hoffmann op de dodenlijst.
Piet Hoffmann zijn leven wordt door elkaar geschud en hij moet niet enkel oppassen dat zijn infiltratiewerk niet in het gedrang komt, maar hij moet ook zien te overleven.
Kan hij rekenen op de hulp van zijn baas? Kan zijn infiltratiewerk geheim blijven?

In het vervolgverhaal op "Drie seconden" sleurt het schrijversduo Roslund & Hellström je opnieuw mee in het leven van Piet Hoffmann en Ewert Grens. Ze blijven je aandacht vasthouden. Dit keer doen ze dat met hun verhaal rond de drugskartels in Colombia en het machtsmisbruik binnen de top.
Het realiteitsgehalte zorgt ervoor dat de lezer geboeid blijft. De schrijvers gaan geen enkele uitdaging uit de weg en confronteren ons met de wreedheden en gruwel die plaats vindt in de wereld vol drugs en geweld.

Het is niet noodzakelijk, maar ik zou toch beginnen met eerst "Drie seconden" te lezen. De plot van dat verhaal komt terug in "Drie minuten". Op die manier ben je meteen mee in het verhaal.

Roslund & Hellström leveren opnieuw een pareltje af, waarbij de realiteit zo goed wordt weergeven dat je verschillende emoties door elkaar voelt. Spanning, emotie, gruwel het loopt allemaal dooreen en het boek leest als een sneltrein. Kortom, een echte pageturner.