In Glossy Boerin maken we kennis met Cat (Cathelijne). Ze is hoofdredactrice bij een zeer goedlopend blad Glossy, ze heeft een relatie met een bekende acteur en heeft een moeilijke verhouding met haar moeder die ook een BN-er is geworden.
Maar na het verbreken van haar relatie met de onbetrouwbare Marc en na een heftige gebeurtenis in haar vriendenkring, besluit ze haar leven om te gooien.
Ze vertrekt naar de boerderij van haar oma, ooit een bloeiend bedrijf met schapen, maar na het overlijden van opa is het afgetakeld.
Voor Cat de kans om het helemaal anders te doen. En anders gaat het, maar niet zoals ze had gepland.

Het is een boek met een vlotte schrijfstijl. Cat maakt nogal wat mee, soms gaat dat allemaal net wat te snel en worden gebeurtenissen wel erg snel afgerond. Toch is Cat een persoonlijkheid die je redelijk goed leer kennen. Als lezer leef je met haar mee, ze krijgt best veel voor haar kiezen en ze weet er het beste van te maken. Gelukkig heeft ze een hoop mensen om haar heen die haar helpen.

De combinatie van een glamourvrouwtje op het platteland pakt best goed uit. Omdat ze in haar jeugd als veel op de boerderij kwam, is het contrast niet te groot. Geen extreme hilarische toestanden. Behalve die ene keer als er een fotoshoot moet worden gedaan, dan is het precies de juiste balans van glitter en boerenleven.

En ontwikkeling van Cat is dus best oke, en de prille relatie, die redelijk voorspelbaar lijkt, wordt toch zo ingevuld dat het realistisch is.

Mooi is de scene als de schaapjes lammetjes krijgen. Voor Cat eindelijk een moment dat ze zich even helemaal kan laten gaan. Dat werd ook wel tijd.

Een leuk boek, er gebeurt veel, tegenslag en voorspoed met een lekker feelgood happy end.