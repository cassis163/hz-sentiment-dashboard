Halsoverkop is het eerste boek van Aline van Wijen, en als het aan mij ligt niet het laatste.
Wat een heerlijk verhaal, op een zonnige dag met een lekker glas in de tuin, maar ook bij de kachel om een warm gevoel te krijgen.

De hoofdpersoon Nicole, is verslaafd aan lezen, ze is single maar niet happy. Haar twee vriendinnen, met wel een relatie helpen haar en elkaar te relativeren. Dan ziet ze tijdens haar middagpauze een man zitten met een boek en ze raakt Halsoverkop verliefd. Wie is hij? Is hij ook in haar ge√Ønteresseerd?
Dit alles wordt uitgebreid onder het genot van menig glas wijn met haar vriendinnen besproken.
Dan gebeurd er iets op het werk van Nicole waardoor Halsoverkop haar hele leven op zijn kop staat. Maar zoals het hoort in een Feelgood roman, komt er natuurlijk een happy-end.

Aline van Wijnen is er in geslaagd een zeer vlotte, lekker lezend verhaal te schrijven, met een lach en een traan.
De gevolgen van de gebeurtenis die Nicole aan het einde van het boek overkomt, hadden van mij wat meer uitgewerkt mogen worden. Het is nu mijn perceptie van wat er gebeurd is, maar misschien is dat ook wel de bedoeling van Aline. (Maak er je eigen verhaal van?)

Mijn boek heb ik al doorgegeven aan mijn dochter, en volgens mij is dat de bedoeling van een goed boek!
Beoordeling:****