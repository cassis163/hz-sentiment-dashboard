Het boemerang principe is een misdaadroman geschreven door Christian De Coninck, een commissaris en woordvoerder van de Brusselse politie. Het boemerang principe laat de lezer vanaf de eerste bladzijde volop in de actie belanden.
Stijn Goris is commissaris en tevens hoofdpersonage. Samen met zijn kompaan Stef Pauwels is hij getuige van een overval op een juwelierszaak. Uit onderzoek blijkt dat de overvallers het niet gemunt hebben op een grote buit maar op hemzelf. Een reeks aanslagen op de commissaris en zijn vrouw volgen. Stijn haalt alles uit de kast om hen opnieuw een veilig leven te verzekeren en de daders te arresteren.
De auteur is goed op de hoogte van de procedures aangezien hij in het dagelijks leven tewerkgesteld is bij de politie. Dit verzekert het realistische aspect van de verhoringen en arrestaties. Het boek is ingedeeld in hoofdstukken die afwisselend de bezigheden weergeven van de daders en de speurders op dezelfde dag. Dit maakt deze misdaadroman begrijpbaar en het creëert variatie. Na de eerste aanslag op de commissaris wordt een flashback over het pijnlijke verleden van hem weergeven. Later blijkt dit een grote invloed te hebben op de misdaden. Het verhaal is op een inventieve en onvoorspelbare manier uitgewerkt. De opeenvolging van verschillende overvallen op de commissaris en de aanhoudende spanning geven het boek ongetwijfeld een meerwaarde. De geschreven aanwijzingen in dit avontuurlijke verhaal krijgen allemaal een betekenis op het einde.
Liefde had evenzeer een belangrijke rol.
Ik wil niet bij je weg. Ik ben niet onder de indruk van die mannen met hun pistolen. Zij gaan er niet voor zorgen dat ik onderduik en dat ik mij verstop, antwoordde Sacha opstandig. Stijn keek in haar azuurblauwe ogen en legde zijn wijsvinger op haar lippen.
Ik hou van je, Sacha. Stijn kuste haar innig.
Het romantische aspect versterkt hun relatie en geeft de lezer een ontroerend, indrukwekkend en emotioneel gevoel.
Bovendien is de titel op een raadselachtige manier representatief. De originaliteit hiervan blijkt pas als je het boek gelezen hebt. Zo uit deze roman een mooie samenhang.
Doorheen het verhaal vallen ontzettend veel doden. Er wordt niet alleen gedood met voorbedachte rade, ook toevallige voorbijgangers of onschuldige slachtoffers geven de geest. Dit is een minpunt omdat in het echte leven op een efficiëntere manier gehandeld wordt door de politie.
Het boemerang principe is een boek boordevol actie. Het verhaal is op een begrijpbare manier geschreven. De verschillende aanslagen zorgen voor een aanhoudende spanning en houden de lezer aan het boek gekluisterd. De titel in combinatie met het verhaal leveren een prachtige misdaadroman.