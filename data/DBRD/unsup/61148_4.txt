Rindert Kromhout levert weer een rijk verhaal af met vele flamboyante personages. Onvermijdelijk om niet aan de Bloomsbury Group te denken die de hoofdrol speelt in zijn eerdere trilogie. Denk aan de 'vrije' opvoeding en de verhoudingen tussen de personages.
Nu staat de familie Mann centraal - bekend van de schrijvers Thomas en Heinrich Mann en later ook zoon Klaus.
Naar mijn mening krijg je als lezer een best volledig beeld van Klaus en zus Erika, omdat de schrijver hen als hoofdpersonages bestempeld heeft.
Om eerlijk te zijn had ik Klaus niet als vriend kunnen hebben - egocentrisch als hij is - maar in dit verhaal past zijn karakter. Voornamelijk natuurlijk omdat Kromhout zijn research gedaan heeft.
Als ik in de buurt van München kom, breng ik zeker ook een bezoek aan de Poschingerstraße!