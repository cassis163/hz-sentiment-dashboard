Via uitgeverij Nau mocht ik de erotische roman onder pseudoniem van Robin van Rheijn lezen. Er is veel te doen om dit pikante verhaal. Geschreven door een echte advocaat met echt gebeurde verhalen van zijn advocaat broeders

De verhalen zijn tot één vloeiend verhaal samen gebracht met één hoofdrol speler, de advocaat Joost Lindemans. Na 50 tinten en de Cross serie hebben we hier een heerlijke erotische roman van eigen bodem. Geen onderdanige seks gebeurtenissen maar seks om te ontladen. Seks om de seks waarbij geen liefde komt kijken. Als er op een gegeven moment toch liefde in het spel komt, wordt de relatie door Joost op een laag pitje gezet, hij wil pure seks waarvan zowel hij als zijn partner geniet en geen vaste verbinding. Van seks met mannen wil hij niets weten ook geen trio, maar met twee vrouwen is wel een droom.

Ik krijg zo een massage van ene Dirk die gespecialiseerd schijnt te zijn in gestreste mannen, mannen die zich moeten leren ontspannen en mannen die moeten afvallen. Misschien kom ik er achter dat het niet alleen seks is wat ik nodig heb, om te overleven en te ontspannen.

Erotische romans staan hoog in de verkoop cijfers in Nederland, alleen wordt er niet veel over gepraat. Vrouwen maar ook mannen lezen dit graag alleen worden boeken vaak in het geheim gekocht en gelezen. Sinds bij de bibliotheek de selfservice is geïntroduceerd en je niet meer met je boek langs de balie hoeft, is de uitleen van de erotisch getinte boeken explosief gestegen. Gelukkig wordt de taboe om deze boeken te lezen wel steeds minder, doordat de boeken een steeds grotere afname vinden en het Nederlandse leesvolk meer en meer uit komt voor wat ze leest

De advocaat Joost bindt zich op een gegeven moment toch aan één vrouw, Margot, zij kan hem helpen zijn droom in de advocatuur waar te maken, een eigen praktijk. Toch kan hij andere vrouwen niet laten en de relatie tussen Margot en Joost komt enkele keren op de tocht te staan. Joost gaat vreemd, maar wil dat de vrouw waar hij op dat moment een seks relatie mee heeft alleen voor hem is. Dit kan natuurlijk niet en Joost begrijpt op de duur dat hij dat niet meer kan eisen. Zal Joost ooit zijn wilde haren afgooien en een keurige echtgenoot worden voor Margot of blijft de seks met andere vrouwen trekken.

Ik zegde mijn huurwoning op en ging terug naar Margot. Dit keer zou ik echt bij haar blijven en niet meer naar andere vrouwen kijken. Ik was klaar met dit vreemde en vermoeiend leven en zou weer hard aan het werk gaan. Gewoon, ongecompliceerd. Ik was er zeker van dat het nu werkelijk ging lukken …………

Een heerlijk boek,die ik heb gelezen met een wijntje in de jacuzzi, ik genoten van deze stoute advocaat en zijn avontuurtjes. Ben benieuwd of we ooit horen wie hij werkelijk is, want ik heb wel een klein bruin vermoeden ……….