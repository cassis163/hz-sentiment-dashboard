Van #AmboAnthos uitgevers mocht ik dit boek vooruitlezen, waarvoor mijn hartelijke dank.


Het eerste dat opvalt aan dit boek is de prachtige cover van een vlinder.
Op de voorkant zelfs in 3d. Maar als je goed kijkt, is het een duistere vlinder met doodskoppen en botten er op. Heel toepasselijk voor dit boek.

Het boek beschrijft het leven van Tom en zijn zoontje Jake die na de dood van hun vrouw en moeder verhuizen naar Featherbank. In het verleden is daar een seriemoordenaar opgepakt die de Fluisterman werd genoemd. Tom weet daar echter niets vanaf totdat er weer een jongen verdwijnt. Dan komt het voor Tom en Jake plotseling heel dichtbij.

Het verhaal wordt vanuit diverse personen vertelt. Dat maakt het interessant om te lezen. Het zijn fijne korte hoofdstukken. Geregeld werd ik ontroerd en ik kon het boek moeilijk weg leggen omdat ik graag wou weten hoe het zou aflopen.
Alex North heeft hiermee een uitstekend debuut en ik hoop in de toekomst nog vaker iets van hem te lezen.