Het verhaal gaat over Hendrik, die weggelopen is uit het aalmoezeniershuis ten tijde van de laatste dagen van de Franse overheersing in de 19de eeuw. Hij wordt liefdevol opgenomen door de boekverkoper annex uitgever Jan ten Brink om zijn leerling te zijn. Maar de onrust over de Franse overheersing gaat niet weg en hierdoor gaat Hendrik een pad op die hem alleen maar ten gronde kan richten.

Het is een spannend jeugdboek geworden die een aardige kijk geeft van die tijd. Je ziet de onmacht van Hendrik groeien, verliefd worden en zich in het onheil storten. Het is meeslepen geschreven en je waant je zo in die tijd. En daarnaast is het ook leerzaam om over een tijd te lezen die toch al wat vergeten is.

Naast dit spannende boek is er ook een website die je meer laat ontdekken over de tijd van Napoleon en de Franse overheersing. Zo kan je lezen over de personen die werkelijk hebben bestaan en die een grote tot een kleine rol spelen in het boek.