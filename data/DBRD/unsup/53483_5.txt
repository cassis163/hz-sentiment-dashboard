Je gaat in Kapitein Koen en de piraten mee op een superspannend avontuur met stoere Koen, zijn vriendje Joris en zijn dreumesbroertje Casper.
De illustraties zijn lief en sfeervol, of ze nou in kleur zijn of in grijstinten, zoals in dit prentenboek het geval is. En samen met het zeer fantasierijke verhaal, wat helemaal aansluit op de belevingswereld van een kleuter, is het een heel geslaagd prentenboek om voor te lezen. En dat het zo fijn is om voor te lezen komt ook doordat het verhaal op rijm is, dat loopt altijd zo lekker vind ik.
Mijn kleuter, een piratengek, heeft er net als ik van genoten. En het is voor hem ook nog eens herkenbaar, want hier thuis beleven grote broer en dreumesbroer ook samen avonturen.
Stap jij ook in de fantasiewereld van Kapitein Koen? Echt een aanrader voor stoere kleuters!