Dit boekje is een historische roman, die ik met plezier heb gelezen. Dun, vlot geschreven en het speelt zich af in een vissersdorpje wat ook mooi beschreven is. Even heb je het gevoel dat je in die tijd leeft met al zijn beperkingen. Het dialect is ook leuk om te lezen. Achterin staat gelukkig een verklarende woordenlijst. Ook de visserstermen worden verklaard. De afwisseling in voor en tegenspoed maakt dat je nieuwsgierig wordt naar het vervolg van dit verhaal. Soms bekroop me wel een beetje het gevoel van onwerkelijkheid. Dingen die in het echt nooit zo zouden kunnen gebeuren. Maar ja, in een boek mag dat wat mij betreft wel.
Ik heb genoten van dit heerlijke dunne historische boekwerkje.