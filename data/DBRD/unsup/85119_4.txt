Als thrillerdebuut verdient het boek zeker de nodige lof. De verhaallijn zit tot drie vierde van het boek goed ineen met de nodige spanning. Naar het eind toe wordt het een beetje rommelig. Zo zat ik naar het einde toe toch nog met een aantal vragen (waaronder de prangende vraag waarom?). Een aantal vragen werden dan in de laatste pagina's in een paar zinnen uitgelegd. Het motief had ik graag wat beter uitgesmeerd gezien over het ganse verhaal.
De auteur hanteert een vrij toegankelijke schrijfstijl waardoor het boek zeer vlot leest.

Het boek is tevens een ode aan de Noorse thrillerauteurs, Gunnar Staalsen, Unni Lindell en Jo Nesbo. En de auteur weet dit op een ingenieuze manier te verwerken in zijn verhaal.

Conclusie: Goed maar niet meesterlijk. De uitgeverij had beter de oorspronkelijke titel behouden omdat dit het verhaal beter typeert.