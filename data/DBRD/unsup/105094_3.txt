We zijn een jaar na het overlijden van Zach, de man van Lizzie. Hij is overleden nadat zijn auto tegen een boom is geknald. Ze gaat voor het eerst naar de plek waar het gebeurd is om nadien door te reizen naar het buitenverblijf waar Zach zijn atelier heeft. Ook daar is ze sinds het gebeurde niet geweest.
Lizzie voelt zich schuldig want ze had vlak voor het ongeluk, vlak voor Zach afreisde naar het buitenverblijf, een brief verstuurd waarin ze uitlegt dat ze hem gaat verlaten, ze wil scheiden. Ze denkt dat die brief daar nog moet liggen, ongeopend, dat Zach hem niet gelezen heeft.
Wanneer Lizzie aan de boom komt met haar bloemen, ziet ze dat er al bloemen liggen. Van een andere vrouw. Dat brengt haar aan het twijfelen aan haar man. wie was hij, had hij een minares? Wat weet ze nu echt over hem en zijn verleden. Ze gaat op onderzoek, te controleren zaken leggen naast wat hij haar verteld had. Zijn leugens ontrafelen.

Dit is geen actie boek, wel een boek dat zich langzaam opbouwt. De spanning zit in de hoofden van de personages. Niet direct een boek dat lang gaat blijven hangen bij mij.