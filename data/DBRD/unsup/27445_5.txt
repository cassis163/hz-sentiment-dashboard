Niet allemaal zo eenvoudig, de thema's die Anya Niewierra hier in een mix van fictie en non-fictie laat samenkomen, voortdurend flirtend met de geschiedenis. Balancerend op de slappe koord tussen het reeële en het fictieve weet de auteur de lezer te raken.
De vlotte manier van schrijven van Niewierra en haar kennis over de diverse thema's maken dat het boek van begin tot einde, van de eerste tot de laatste bladzijde een onafwendbare aantrekkingskracht blijft uitoefenen op de lezer: zonder gebruik te maken van eindeloze zinnen of ingewikkelde constructies. En vooral, zonder een overvloed aan personages. De personages die in dit boek de dienst uitmaken zijn tot in de puntjes afgewerkt, door de auteur neergezet, zowel ' de goeden ' als ' de beulen.'
De manier waarop de auteur ' het goede ' en ' het kwade ' behandeld en dat overzet in het gedrag van haar personages laat ons toch wel op een confronterende en pijnlijke manier ervaren dat mensen een immens verschillend idee hebben over menselijkheid!!

Wanneer Josta op een vreemde manier wakker wordt en zij tot het besef komt dat zij het slachtoffer werd van orgaanroof zal haar leven drastisch veranderen.
Haar DDR verleden en een verdwenen dossier ( een dossier in verband met het vervalsen van kunstwerken ) gaan zich, zelfs na de val van de Berlijnse Muur, nestelen in haar dagelijkse doen en laten. Een aantal dramatische gebeurtenissen laten haar beseffen dat haar overlevingskansen klein zijn en dat zij ternauwernood en met geluk ontsnapt is aan de dood.
Maar Josta vecht en strijd voor haar leven en haar vrijheid, een strijd die zij tenslotte, met de hulp van de juiste mensen op het juiste moment wint.
De manier waarop Niewierra dit boek heeft geschreven draagt mee aan de vlotte leesbaarheid: als lezer ben je onmiddellijk mee met het heden omdat je voortdurend met het gruwelijke verleden van Josta geconfronteerd wordt,.......

Op persoonlijk verzoek van Anya Niewierra heb ik een deel uit mijn recensie geschrapt.
Ik heb dat voor haar gedaan omdat ik niet had stil gestaan bij het neerschrijven van een bepaalde passage die inderdaad té veel van de plot verraadde.