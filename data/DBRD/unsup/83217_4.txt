De klas krijgt vandaag een nieuwe juf. Ze horen haar aankomen over de gang, maar het duurt een hele tijd voordat de nieuwe juf het lokaal binnen loopt. Maar ze zegt helemaal niets. Ze gaat achter haar bureau zitten, doet haar hoed af en haalt een steen uit haar haar. Dan begint ze te praten, maar niet tegen de klas. Ze praat tegen haar steen… De klas heeft al snel door dat juffrouw Charlotte geen doorsneejuf is. De dagen erna mogen de leerlingen zelf onderwerpen aandragen waar ze wat mee willen doen. Ze moeten ‘s ochtends wat verplichte dingen doen, maar daarna wordt het leuk in de klas.
De directeur en andere leerkrachten van school vertrouwen de nieuwe juf niet. De directeur komt steeds door het raam kijken. Hij kan niet wachten om juf Charlotte ergens op te betrappen.
Op een dag ziet juf Charlotte twee kinderen uit haar klas vechten en ze is compleet van slag… Ze neemt onmiddellijk ontslag. De klas blijft verbijsterd achter. Juf Charlotte maakt vast een grapje… Ze komt toch wel weer terug? Maar de volgende dag hebben ze een nieuwe leerkracht. De leerlingen bedenken een plan om juf Charlotte terug te krijgen. Zal dat lukken?

Mijn mening: Het is een grappig verhaal over een bijzondere juf.

Mijn uitgebreide recensie vind je op Ikvindlezenleuk: https://www.ikvindlezenleuk.nl/2017/12/demers-nieuwe-juf/