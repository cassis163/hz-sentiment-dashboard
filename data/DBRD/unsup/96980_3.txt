De laatste tour – Inge Duine

BERGEN OP ZOOM – Ze kroop in de huid van een rechercheur, een wielrenner en een journaliste om een thriller te schrijven over de wereld van topsporters, doping en harde concurrentie in de wielrennerij. De Laatste Tour is het debuut van de in Bergen op Zoom woonachtige schrijfster Inge Duine (31). Het verscheen op 17 mei bij uitgeverij De Fontein. Inge heeft haar kinderdroom om ooit een boek te schrijven eindelijk vervuld. “Ik kon me er niet toe zetten om zomaar een te boek schrijven maar door mee te doen aan de Schrijf & Huiver wedstrijd is het gelukt”, vertelt Inge trots. Ze won de wedstrijd en sleepte daarmee een auteurscontract bij de uitgeverij in de wacht. “Mijn volgende manuscript komt boven op de stapel en het idee voor een volgend boek krijgt al steeds meer vorm.”
De laatste Tour van Inge Duine is een thriller over matchfixing en doping in de wielersport.

Rouen is in de ban van de start van de Tour de France. De nukkige rechercheur Pierre Thilliez heeft er weinig mee op, maar wanneer coureur John Ryder vlak voor de start dood wordt aangetroffen in zijn hotelkamer, staat de Tour op zijn kop. Ryder won de Tour de drie voorafgaande jaren en is heersend Olympisch kampioen op de weg. Onderzoek wijst uit dat Ryder overleed aan een hartstilstand en dat hij sporen van doping had in zijn bloed. Vanwege de impact die de dood van Ryder heeft, komt er een uitgebreider onderzoek en de nukkige rechercheur Pierre Thilliez ziet zich, zeer tegen zijn zin, genoodzaakt met het peloton mee te reizen om de zaak op te lossen. Er gebeuren dingen die op het eerste gezicht bij een normale wielerwedstrijd horen, maar dan is er een nieuw sterfgeval: de geletruidrager stort tijdens een bergrit in een ravijn. Een ongelukkig toeval… of is er meer aan de hand?
Mijn mening:
De tour de France is een van de weinige sportevenementen waar ik totaal geen interesse in heb. Vooral de dopingschandalen van afgelopen jaren heeft mijn desinteresse alleen maar versterkt. Als ik via thrillerlezersblog de uitnodiging krijg om toch dit boek eens ter hand ter nemen pak ik die kans, ben net een sporter. Het boek speelt zich af tijdens de tour de France, 2 topsporters vinden op miraculeuze wijze de dood en sportjournalist Patricia Wale bijt zich gelijk in deze zaak vast. Ze is er vast van overtuigt dat beiden niet door toeval om het leven zijn gekomen, zij wordt hierbij geholpen door Stephen. Tijdens het lezen is de echte tour ook volop bezig en als er dan ineens een mega valpartij plaats vindt moet ik toch even met voelsprieten aanzetten en goed kijken of hier geen opzet in het spel is. Kortom het boek laat je twijfelen aan de echtheid van de tour de France en waar de sport overgaat in macht, spel, verraad en het verdienen van geld, hier doorheen zijn dan ook nog de privelevens van sommige sporters, journalisten en politieagenten verwerkt. De lange dagen en weken van huis komen zeker niet alle relaties ten goede. Het is een boek wat bij mij veel vragen oproept over fictie en non-fictie. De laatste tour is een boek wat ik eigenlijk niet snel zou lezen maar wat mij toch zeker wel verrast heeft, de spanningsboog deed mij niet op het puntje van mijn stoel zitten maar ik zal zeker elke keer als ik beelden zie van de tour de France in mijn achterhoofd aan dit boek herinnerd worden. Het las verder heerlijk weg al moet ik wel eerlijk bekennen dat de hoeveelheid namen mij zo af en toe even teveel werd en en ik even moest terugzoeken wie wie ook alweer was, sommige waren ook moeilijk uit elkaar te houden.
Als Inge Duine besluit nog een boek te gaan schrijven zal dat zeker mijn aandacht krijgen, een prima 3 sterren debuut.