Kinderen van de Regenboog is het vierde boek van de Belgische auteur Danny Beyens, van wie ik voor het lezen van dit boek nog nooit gehoord had.
In het boek wordt de studente Evy vermist en gaan de inspecteurs Coppens en Degraaf op onderzoek uit en komen in de wereld van het paganisme terecht.
Ze ontdekken dat Evy naast haar gewone leven nog een ander leven leidde.
Het boek is vlot geschreven, je zit vanaf het begin meteen in het verhaal.
Danny Beyens hanteert een prettige schrijfstijl.
We komen veel Belgische woorden en uitdrukkingen tegen, die het boek sfeer geven.
Bovendien komt in het boek de nodige humor voor.
De auteur houdt de spanning er lang in en pas aan het einde komen de verschillende verhaallijnen mooi bij elkaar.
Ik heb het boek met veel plezier gelezen.