Tijdens onderhoudswerkzaamheden in de tuin van een villa van de familie Narcing in Amsterdam stuit een tuinman op een schedel.
Rechercheur Maud Mertens wordt ingeschakeld met haar team.
Als snel worden er meer lichaamsdelen van vrouwelijke slachtoffers gevonden.
Aangezien de villa net aangekocht was, moeten de vorige bewoners, de familie Demsterwold, er meer van hebben geweten.
Maud richt zich op de dementeerde Ina Demsterwold, haar personeel, en haar in het buitenland wonende kinderen Carla en Vincent.
Maar haar collega Niels Bingsten stort zich op de inmiddels overleden en omstreden politicus Ruud Demsterwold.
Dit veroorzaakt onderlinge spanningen tussen Maud en Niels.
Ook Kyra Slagter die in dezelfde straat woont volgt het politie-onderzoek op de voet.
Vanwege haar studie Forensisch onderzoek aan de Hogeschool van Amsterdam wil ze dit onderzoek gebruiken en niet onbelangrijk haar speurtocht naar haar verdwenen zus Sarina.
Zal er eindelijk een einde komen aan de onzekerheid over het lot van haar zus Sarina die al vijf jaar vermist wordt?




Het boek bestaat uit korte hoofdstukken met vier verhaallijnen; Maud en haar gezin bestaande uit haar vriend en puberdochter Roos. Druk met haar baan en op de achtergrond haar dementerende moeder in een verzorgingshuis.
Kyra Slagter die zich thuis wat eenzaam voelt en haar speurtocht naar haar verdwenen zus Sarina.
De vondelinge in Londen, Sarah, haar hoofdstukken worden cursief geschreven.
en de dader die pas laat ontmaskerd wordt.
Het leest als een trein doordat het vlot geschreven is en de personages ook erg tot de verbeelding spreken.
Sommige feiten in het boek zijn ook waargebeurd of ge√Ønspireerd op gebeurtenissen.



'Ritueel' is het derde deel in de serie van de Noordzeemoorden.
'Galgenveld' en 'Ijskoud' gingen hier aan vooraf.
Isa Maron weet de spanning op te voeren door elk boek met een cliffhanger te eindigen.
En we nog steeds met de vraag blijven zitten waar is Sarina?
Ik vond de eerste twee boeken erg goed maar ik vind dit laatste deel top. Kijk ook halsreikend uit naar deel vier en dan wel met de wetenschap dat het dan helaas het laatste deel is in de reeks.
We zullen dan wel weten wat er met Sarina gebeurd is.

Ik had al eerder boeken gelezen van Isa Maron, die ik ook goed vond, maar deze serie heb ik echt verslonden.
Mijn waardering is dan ook 5(dikke)*****.