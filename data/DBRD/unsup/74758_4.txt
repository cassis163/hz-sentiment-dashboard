Fijne hongerspelen, en mogen de kansen immer in je voordeel zijn. De woorden waarvan Katniss Everdeen, winnaar van de Hongerspelen, hoopte nooit meer te hoeven horen. Maar daar dacht de president duidelijk anders over. Na de scène met de bessen in het vorige boek werd er in enkele districten al wat rebellie aangewakkerd maar na de zegetoer kwamen er steeds meer en meer opstanden. President Snow wil dit onderdrukken en plaatst Katniss daarom terug in de arena van de 75ste Hongerspelen.

De 75ste Hongerspelen of de kwartskwelling is een speciale editie waarbij elk district één mannelijke en één vrouwelijke overwinnaar van vorige Hongerspelen moet sturen. De arena die Suzanne Collins ontworpen heeft voor deze editie van de Hongerspelen is veel complexer en creatiever dan de vorige. Ik heb de volledige trilogie gelezen en naar mijn mening scoort Vlammen op originaliteit de meeste punten. Het is een zeer aangrijpend en verslavend boek. Er zijn veel bekende personnages maar ook een heleboel nieuwe gezichten en Katniss weet niet of ze hen kan vertrouwen hoewel dit vertrouwen van levensbelang zal zijn. Er zijn veel geheimen en complotten in het boek die pas helemaal op het einde onthult worden en dat maakt het spannend. Doordat Collins een cliffhanger op het einde van Vlammen gebruikt wou ik meteen het derde en laatste boek van de Hongerspelen lezen. Ook voor mensen die niet graag lezen is deze trilogie een echte aanrader. Je kan het boek bij meerdere genres plaatsen, zo komt er bijvoorbeeld ook romantiek aan te pas. Katniss begint steeds meer te twijfelen aan haar gevoelens. In dit boek komen er ook wat romantische scènes met Gale die er voor zorgen dat ze nog harder gaat twijfelen. Maar echt kiezen tussen de jongens kan ze niet want het Capitool heeft haar opgelegd om de zogenaamde gedoemde geliefden met Peeta te blijven spelen. Hoewel Vlammen vooral uit fictie bestaat zitten er ook diepere betekenissen achter. Collins geeft in Vlammen en in de volledige trilogie heel wat maatschappijkritiek. Net zoals in Panem bepalen ook in totalitaire regimes de machtshebbers het leven van het gewone volk en wie er tegen in opstand komt, wordt stevig gestraft. De auteur heeft ook kritiek op de media. Door de media en technologie komt er een gebrek aan privacy en deze is vooral berust op sensatie ook al gaat dit ten koste van de bevolking. Doordat je het boek op verschillende niveaus kan lezen is het ook geschikt voor volwassenen.