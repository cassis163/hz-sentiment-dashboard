Deze novelle moet je absoluut lezen, zo`n klein, mooi en compleet verhaal. Een klein juweeltje met een prachtig verhaal over de knoppenkist die Gwendy krijgt van de mysterieuze meneer Farris. Een knoppenkist? Ja, je leest het goed en het is ook precies wat je denkt dat het is een kist met knoppen. Maar waarom krijgt Gwendy`s de kist en wat doet de kist precies? Dat is de vraag in dit juweeltje.

Met Gwendy hebben Stephen King en Richard Chizmar een interessant meisje geschapen. Onzeker over alles, maar door de knoppenkist groeit ze uit tot het mooie meisje dat ze kan zijn. Het is heerlijk om te lezen over haar groei, al had ze haar oude vrienden misschien niet moeten vergeten. De mysterieuze Meneer Farris is een ijzersterke toevoeging tot het verhaal. Voegt de mysterie en de twijfel toe.

De spanning in het verhaal zit vooral in de vragen en die zijn er genoeg. Niet op alle vragen krijg je antwoord aan het einde van het boek, maar dat geeft niet. Het is zo`n compleet klein verhaal geworden, dat ik van het eerste tot het laatste woord heb genoten.

Zo sterk dat de auteurs in een relatief klein aantal woorden je volledig kunnen meevoeren naar een andere wereld, de wereld van Gwendy en haar knoppenkist en dat is puur genieten. De invloed van Richard Chizmar is dat de tekst iets minder ruw is, maar verder is totaal niet te ontdekken wie welk stuk heeft geschreven. Het is een compleet geheel.