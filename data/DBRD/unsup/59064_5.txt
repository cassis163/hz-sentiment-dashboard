Caroline Dumoulin gaat corresponderen met een gevangene, ze heeft hem zorgvuldig uitgekozen. Maar waarom. En waarom heeft ze een online alias?

Lilith van Winckel is getrouwd met Jim, samen hebben ze een dochter Zoë en een tweeling , de jongens Alex en Yves. Voor de buitenwereld is het een perfect huwelijk, echter Lilith gaat gebukt onder het leven met de dominante Jim, ze wordt mishandelt en het huwelijk is verre van liefdevol.
Als op een dag Alex verdwijnt stort Lilith in. Ze besluit een einde aan haar leven te maken en springt van een viaduct voor een rijdende trein. Eigenlijk is niemand echt verrast is door deze daad, gezien haar psychiatrische verleden.
Dan blijkt ze voor haar dood een plan heeft bedacht dat grote gevolgen heeft.

Pat Craenbroek heeft gewerkt als gerechtsarts en de kennis die ze beroepshalve heeft is duidelijk voelbaar in het boek.
Het is knap hoe thema’s als mishandeling, wraak, moord, verraad, vriendschap en vertrouwen in het boek verwerkt zijn. De psychische overwegingen maken dat je als lezer extra in het verhaal meegezogen wordt.
In het begin vraag je je af waar het naar toe gaat. Er zijn diverse verhaallijnen die naast elkaar lopen en niets met elkaar te maken lijken te hebben, maar dan gaan deze zich ineens vervlechten en komt alles op een verrassende manier samen.
Het boek heeft diverse plotwisselingen en zit knap in elkaar, tot en met het einde word je als lezer verrast.
Het is geschreven in een vlotte makkelijk te lezen schrijfstijl en de verdeling in proloog , hoofdstukken en een epiloog is ook erg prettig. Na het lezen van de epiloog vraag je je toch af of er nog meer uit de pen van Pat zal vloeien ….er broedt iets!

Een geweldig debuut dat ik waardeer met vijf sterren.
Ik ben heel benieuwd naar Pats volgende boek, het zal een hele klus worden om Uitgebroed te evenaren.