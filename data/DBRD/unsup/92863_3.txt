Ik had tevens hoge verwachtingen na het lezen van 'Wodka-jus'. Ik ben redelijk tevreden over 'Broeinest', maar het is niet te vergelijken met 'Wodka-jus', wat ik echt een nog beter verhaal vond.
Het thema rondom het geloof en macht, vind ik erg interessant. Ik vind het altijd boeiend om te lezen hoe mensen hun hele leven bezig kunnen zijn met het geloof. Het verhaal liep lekker en het plot was goed uitgewerkt (met nog een onverwachte twist).
Een paar keer moest ik bijna huilen, omdat Loes den Hollander er in slaagt de gevoelens binnen de familie zo goed te beschrijven. Ik merkte dat ik echt met de familieleden mee ging leven.
Punt van kritiek was het grote aantal personen die in het begin van het boek aan bod komen, zonder geintroduceerd te worden. Dit gebeurt later wel, maar in het begin zat ik constant in de knoop met de namen.
Al met al denk ik dat ik binnenkort nog wel een Loes den Hollander ga proberen. Ik hoop dat het dan meer als 'Wodka-jus' is.