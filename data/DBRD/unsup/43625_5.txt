Bij voorbaat is het natuurlijk een heilloze missie om een alomvattend overzicht te maken van de gehele wereldliteratuur. Welke schrijvers en boeken benoem je immers wel en welke niet? Dat blijft een ontzettend subjectieve aangelegenheid. Toch is deze gids van (de helaas te vroeg gestorven) NRC-literatuurrecensent Pieter Steinz een hele goede en zelfs bewonderenswaardige poging. Uit de ruim 400 schrijversbeschrijvingen en het veelvoud van boekbeschrijvingen blijkt in ieder geval een aanstekelijk enthousiasme en een oprechte liefde voor de letteren. En zijn beschrijvingen zijn soms prachtig raak, zoals die van David Mitchell, de door mij zo bewonderde schrijver van ‘Cloud Atlas’ en die van mijn andere favoriet Paul Auster. En zo is dit echt een prachtig pareltje; een boek ook om niet in een keer uit te lezen, maar om er geregeld nog eens bij te pakken. Bijvoorbeeld om inspiratie op te doen welk boek zeker nog gelegen moet worden. Top!