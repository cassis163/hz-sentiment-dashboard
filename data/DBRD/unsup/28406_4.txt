Soms heeft een thriller alles in hem waar je als lezer al lange tijd op zit te wachten. Zelden komt zon boek ook maar echt je langs. Getuige van Lars Kepler is een boek in die categorie dat bij me lang is gekomen.

De maatschappelijk werker Daniel Grim wordt gebeld als er moorden zijn gepleegd in een opvangtehuis voor meisjes. Commissaris Joona Lina, geschorst voor een eerdere zaak, komt in het tehuis en zet grote vraagteken achter de verhalen die hij hoort. Er is ook een meisje vermist, die zou hij heel graag spreken omdat alle aanwijzingen haar richting uit wijzen.
Vicky is op de avond van de moorden spoorloos verdwenen en de politie wil het onderzoek niet voortzetten omdat zij duidelijk de dader is alleen denkt iedereen dat ze is overleden.

Joona Lina is psychisch zwaar belast door het leven van zijn vrouw en dochter, dat ze door zijn toedoen nu leiden. In een eerdere zaak heeft de moordenaar Jurek Walter beloofd om wraak te nemen op Lina. Dit gegeven speelt mee in de moordzaken in het jeugdtehuis.
Hij vindt aanwijzingen dat Vicky niet is overleden en wil ze kost wat kost vinden. Alleen via haar kan de echte moordenaar worden ontmaskerd.

Ruim 500 paginas lang zit je met een brok spanning in je handen. Kepler is het ook nu weer bijzonder goed gelukt om de hoge eisen die goede thrillers vragen allemaal in te willigen. Daarmee kan Getuige zeker tot de top van dit auteursduo worden gerekend. Buitengewoon interessant verhaal met veel wendingen en steeds maar weer de vraag wie de moordenaar is en wat hij nu weer gaat doen.