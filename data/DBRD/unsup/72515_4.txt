Ik ben echt enorm blij dat De Fontein Urban boeken gaat uitbrengen. Het is echt helemaal mijn ding.
Ik ben altijd op zoek naar nog meer boeken waar weerwolven inzitten. En hier zitten ook nog eens vampiers in en heksen en Fae.

Mercy (Mercedes) Thompson is een Coyote. Ze kan er in veranderen wanneer ze wil. Ze heeft dus een zeer goede neus en kan ook beter horen dan normale mensen. Ze heeft haar eigen autogaragebedrijf. Ze heeft niet alleen mensen als klanten, maar ook de Fae, Weerwolven en Vampiers weten haar te vinden als er iets mis is met hun auto. Ze heeft alleen heel veel werk en kan wel wat extra hulp gebruiken. Op een dag staat er een mysterieuze jongen in haar garage. Hij wil graag voor haar werken. Ze ruikt meteen aan hem wat hij werkelijk is. Hij wordt alleen op de hielen gezeten door een groep nogal duistere figuren, die hem terug willen hebben. Ze besluit hem te helpen en vanaf dat moment gaat het echt snel. Haar leven en die van de mensen die ze liefheeft zijn niet meer veilig. Ze moet vechten om hun leven te redden.
Je leert haar personage echt goed kennen. Ze is niet voor de kat! Ze heeft een scherpe tong en zegt bijna altijd wat ze denkt. Ook als ze daardoor in de problemen komt. Ze heeft echt lef! Ook zit er best wel wat humor in, van haar kant. Ze is een hele sterke jonge vrouw.

Ze wordt geconfronteerd met haar verleden als ze probeert in veilige havens te komen.
Mercy is grootgebracht bij de weerwolven, dus ze weet hoe ze met hun om moet gaan.
De weerwolven worden echt prachtig omschreven. Ze hebben allemaal een ander patroon in hun vacht, waaraan je ze kunt herkennen. Ze zijn ook enorm groot. Je ziet ze echt voor je!

Het speelt zich af in de wereld van nu! Dus ik vind het echt van deze tijd. Haar band en ergernis met sommige personages spat ook van de paginaâ€™s af. Er gebeurt qua spanning meer dan genoeg, dus het boek is na een bladzijde of 50 echt moeilijk weg te leggen.
In het begin leer je vooral Mercy goed kennen en dat is ook erg belangrijk. Haar karakter is goed uitgewerkt en ik kijk dus ook al uit naar boek 2! Het einde was goed en het plot ook.
Er zijn redelijk veel personages, maar je volgt het vooral vanuit haar ogen allemaal. Voor weerwolf liefhebbers echt een mustread!
Het leest lekker vlot, alleen zijn de hoofdstukken soms wel erg lang. Je leest er niet zomaar 1 voor het slapen gaan. Maar omdat je het toch niet kunt laten, doe je dat wel. LOL.

Dit boek krijgt van mij het cijfer 8, dat komt neer op 4 sterren!