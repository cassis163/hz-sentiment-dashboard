Hoewel ik na ieder Frieda Klein deel zit te springen om het volgende deel, viel dit deel me helaas tegen. Het verhaal is anders dan de voorgaande delen.

In de Theems wordt een lijk gevist van een man waar Frieda een relatie mee heeft gehad. Door verdachte omstandigheden wordt Frieda als de mogelijke dader aangewezen. Frieda duikt onder in een poging om haar onschuld te bewijzen, maar brengt met deze drastische beslissing haar hele vriendengroep in gevaar.

Dit boek is een andere beleving dan de voorgaande delen. In dit boek is Frieda het 'slachtoffer'. Ze moet onderduiken om uit te zoeken wie haar vroegere liefde heeft vermoord. Een ander politiekorps is naar haar op zoek. Haar vrienden proberen haar te dekken. En veel meer dan dat is het verhaal niet. Dat is jammer. Het boek mist de spanning uit de voorgaande delen. Hopelijk is het volgende deel weer gewoon het oude vertrouwde wat we van deze serie gewend zijn.