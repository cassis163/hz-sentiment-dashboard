Rock 'n Roll Diaries - Naar de top, vormt het eerste deel van de serie, geschreven door James Scallion. Toen ik het boek opende, was ik sceptisch: weer een boek over een bandje, weer een boek over een talent. Verzin eens wat nieuws! Echter, dit boek is anders. Het verhaal gaat over een jongensband, het is geschreven vanuit de jongens. Dat maakt het verhaal toch interessant, uniek en mooi. Voorzichtig durf ik te zeggen dat het toch wel een aanrader is. Ik wil deel II in ieder geval wel proberen!

Burt besluit op een dag dat hij een band wil vormen, om het mooiste meisje uit de klas in bed te krijgen. Hij kiest de nerd van de school als 'maatje' en samen richten ze een band op. In het begin lijkt het een bende te worden, maar dan komt er toch wel een beetje vorm in. Ze besluiten op te gaan treden. Vanaf dat moment verandert hun leven.

Het boek wordt vanuit verschillende perspectieven beschreven. Je kijkt mee met Burt, maar ook met Egg (de nerd). Ook kijk je mee met de andere bandleden. Dat maakt het verhaal anders. Het verhaal wordt afgewisseld met stukjes uit het dagboek van de heren. Dat zorgt ervoor dat je ook leert kennen wat de personages denken en voelen. Dit gebeurt ook bij de 'mannen' in het verhaal. Dat maakt het boek aantrekkelijker voor de mannelijke lezers onder ons! Ik denk daar om ook zeker dat het boek geschikt zou zijn voor de jongens! Geef het een kans!