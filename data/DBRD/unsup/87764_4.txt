De 28-jarige Roxanne Renkema, beter bekend als Roxy de superster leeft al tien jaar met een groot geheim. Als ze oververmoeid raakt door een opeenstapeling van dingen maar vooral na het plotselinge overlijden van haar beste vriendin wordt ze door haar manager terug naar Nederland gestuurd om eens goed voor zichzelf te gaan zorgen.

Terug in het dorp van haar jeugd valt het Roxy niet gemakkelijk zich aan te passen aan haar ‘nieuwe’ leefomgeving. Van uitrusten komt niet zoveel en voor zichzelf zorgen is dan ook niet hetgeen wat Roxy goed lukt. Ze zit midden in een rouwfase, haar druggebruik is niet onder controle en de familiebanden staan op scherp.

Stiekem zou ze het liefst zo snel mogelijk terug gaan naar haar oude leven als superster maar ook dat lijkt onmogelijk. Als Roxy uiteindelijk haar angsten onder ogen ziet en een klein zetje uit onverwachte hoek krijgt lijkt het allemaal goed te komen.
Of dat ook daadwerkelijk zo is lees je natuurlijk zelf het beste in Helemaal het einde.

Helemaal het einde heeft een super korte proloog en is daarna opgedeeld in vijf delen.
De afwisselende perspectieven (Roxy van nu maar ook van vroeger en de dagboekfragmenten van Arno) zijn goed te onderscheiden door het gebruik maken van andere drukstijl.
De schrijfstijl van Lisette is zéér vlot, bevat afwisselende elementen, sommige stukken wat voorspelbaar maar bovenal grappig.

Helemaal het einde is een echte feelgoodroman maar wel eentje met die niet alleen maar over de (romantische) liefde gaat. Rouw heeft uiteindelijk ook met liefde te maken net als de familiebanden van Roxy die op scherp staan. Want vaak doen we dingen uit liefde voor elkaar maar heeft het ‘Hêmmenaks’ met romantiek te maken.

Helemaal het einde ik denk dat ik IMU!!

Wil je weten waar IMU voor staat?
Dan moet je echt Helemaal het einde lezen en dan ontdek je vanzelf waar het voor staat. Helemaal het einde is een roman die je laat lachen maar ook af en toe frustratie zal oproepen en wellicht moet je nog een traantje wegpinken.