Iedereen kent deze serie wel! Het zijn enorm bekende boeken, en ook ik ben gevallen voor het zoetsappige maar spannende liefdesverhaal! Er zijn niet veel meisjes meer over, het einde komt steeds dichter bij!

Er komen twee rebellen op bezoek, en hoewel ik het totaal niet vertrouwde, was ik blij dat de rebellen iets meer in beeld zouden komen. Tot nu toe vond ik het allemaal een beetje vaag. Hoewel je in de eerste twee boeken redelijk wat te weten komt over Illea en haar geschiedenis, was ik nog niet helemaal tevreden. Dat ben ik nog steeds niet, want ik had nog veel meer details willen weten, maar ach, dat is niet het belangrijkste. Uiteindelijk blijkt dat de rebellen te vertrouwen zijn, en dan komt er eindelijk wat actie!

Hoewel America eerst wat onzeker overkomt (in de hele serie), vind ik dat ze een hele grote ontwikkeling doormaakt! Ze komt steeds vaker op voor het volk en daar hou ik wel van. Soms is ze wat impulsief, maar ik ben het helemaal met haar eens, dus ik vind het totaal niet erg.
Wel vind ik het een beetje jammer dat ze Aspen en Maxon zo aan het lijntje houdt. Ik was bij het eerste boek voor Maxon, bij het tweede deel vond ik Aspen weer wat leuker, maar nu weet ik het echt niet meer! Maar ze moet gewoon een keuze maken! Ik snap dat het lastig is, maar doe het gewoon!

Er komt duidelijk meer diepgang in het verhaal. Het gaat niet alleen meer over de liefde, maar ook over de oorlog met de rebellen, zoals ik al eerder zei. Toch blijft het makkelijk geschreven. Dat vind ik helemaal niet erg, maar het is wel kenmerkend voor deze serie.

Het einde was onverwacht. Ik schrok heel erg van de reactie van Maxons reactie, maar toen ik erover nadacht vond ik het terecht. Dat het opeens bloedstollend spannend werd, zag ik dus echt niet aankomen. Toen ik van de schrik bekomen was en helemaal in het verhaal zat, was het alleen al voorbij. Het was gewoon alweer klaar! En toen snel snel snel naar het einde van het boek, en toen sloeg ik het dicht. Wat?! Heb ik bladzijdes gemist? Ik kan het toch niet nu al uithebben? Maar… Zucht. Het was dus wél uit. Dat vind ik nog steeds heel erg jammer. Het einde was heel abrupt en ik heb echt geen afscheid kunnen nemen van sommige personages. Ik zal niet verklappen wie dat zijn, maar ik vind het echt heel erg jammer. Het was niet helemaal afgesloten. America en Maxon hadden toch een heel hechte band met die personen?

Het einde was dan wel kort, de rest van het boek was wel heel erg leuk. Er komt meer spanning in het verhaal, geheimen komen boven water… Geweldig! Ik kijk enorm uit naar De Prinses, en de cover van The Crown is ook al uit!

Lees meer van mijn recensies op https://rabbitbookz.wordpress.com/