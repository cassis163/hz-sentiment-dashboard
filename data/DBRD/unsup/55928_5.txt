Op de cover van De perfecte moeder staan twee vrouwengezichten afgebeeld, ééntje in het licht, eentje in het donker. Dit geeft de perfecte en de duistere kant aan van de twee hoofdpersonages waar het boek over gaat.
Nelleke groeit op in een arbeidersgezin waar drank en misbruik schering en inslag is. Haar ‘ontsnapping’ uit deze wereld is zo snel mogelijk trouwen met de man die haar bezwangerd heeft, Jacob. Hij komt dan weer uit een welgestelde familie waar Nelleke niet echt met open armen ontvangen wordt.
Jacob is veel van huis voor zijn werk en Nelleke zoekt haar vertier in drank waardoor ze haar dochter Helena begint te mishandelen.
Helena is een slim maar schuchter meisje maar haar blauwe plekken blijven niet onopgemerkt. Hierdoor wordt ze uit huis geplaatst.
De perfecte vrouw is een schrijnend verhaal over twee sterke vrouwen die het goede in het vaandel dragen maar door omstandigheden zichzelf in de vernieling helpen. Beide vrouwen zitten in een vicieuze cirkel waaruit ontsnappen praktisch onmogelijk lijkt.
Esther Boek schrijft onomwonden en zeer vlot het verhaal van Nelleke en Helena neer door middel van tijdsprongen. Dit geeft een totaalbeeld vanaf beide vrouwen hun jeugd tot volwassen leeftijd.
De layout is weer prachtig verzorgd door Hamley Books door middel van zeer duidelijke onderscheidingen tussen de hoofdstukken waarbij ze van het klassieke lettertype zijn afgestapt.
Zowel voor Esther Boek als voor de uitgeverij een dikke pluim om een sterk verhaal zo mooi af te werken.