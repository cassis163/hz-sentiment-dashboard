Voor de blogtour van Dutch Venture Publishing mocht ik mee doen met het boek Ster van Acht.

Het is een romantisch paranormaal YA boek, wat verschijnt op 9 otober 2017 in het Nederlands.

Romantisch vind ik heerlijk, paranormaal wat minder.

Toch heb ik na het lezen van dit boek er weer een genre op mijn lijstje bij. Het boek was moeilijk weg te leggen en ik kon me helemaal verplaatsen in het verhaal.

Hoe Jennifer je mee neemt naar het onbekende, is soms zo goed geschreven dat je erin gaat geloven.

Na het dicht slaan van het boek liet het boek mij met dubbele gevoelens achter.

Want er staat geschreven:

‘Zijn engelen zal hij opdracht geven

Om over u te waken’

Lucas 4:10

Hier begon het boek mee en ik dacht is het een Bijbels boek?

Teagan is een gelovig meisje en samen met haar moeder gaat zij iedere zondag naar de kerk. Haar vader is jaren geleden verdwenen en er is nooit meer iets van hem vernomen.

Teagan heeft één hele goede vriendin, Claire, die haar ’s-Morgens met de auto ophaalt om naar school te gaan, omdat Teagan niet goed tegen bus rijden kan.

Op school is er een groepje meiden dat het op har voorzien heeft maar wanneer Claire bij haar is wordt ze niet gepest. Maar zodra Claire alleen oog heeft voor haar nieuwe vriendje, is Teagan het middelpunt van pesterijen.

Wanneer Teagan en Claire steeds meer uit elkaar groeien en Claire haar karakter aan het veranderen is, trekt Teagan steeds meer naar de nieuwe hunk van de school, Garreth.

Hoe kan het toch dat Garreth zo vertrouwd voelt en hij zoveel van haar weet, het lijkt wel of ze hem haar hele leven al kent. De knappe jongen heeft alleen oog voor het gewone meisje Teagan en lijkt niet gecharmeerd van alle aandacht van de overige meiden.

Teagan heeft last van duistere dromen waarbij het lijkt of er een grote zwarte vogel in haar kamer staat, maar sinds ze Garreth kent zijn de dromen heftiger geworden en echter dan voorheen.

Maar zelfs wanneer ze haar duistere dromen droomt, is er Garreth die haar troost.

Zonder duisternis geen licht

Ik ben Katholiek opgevoed en dit boek laat je nadenken over de vraag is er meer tussen hemel en aarde.

Een prachtig beschreven zoektocht van een meisje naar de betekenis van haar zwarte dromen en het gevecht tussen goed en kwaad.

Het spreekwoord ‘er zit een engeltje op je schouder’ kwam in dit boek wel heel erg tot betekenis.

download (40)

Leesplezier 4
Plot 4
Spanning 4
Originaliteit 4
Psychologie 4
schrijfstijl 4