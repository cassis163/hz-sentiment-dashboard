Een boek waarbij ik aan het begin niet precies wist wat ik kon verwachten. De enige verwachting die ik had, was dat er een zekere soort spanning te vinden zal zijn in het verhaal door de opdruk voor op het boek ‘’Literaire thriller’’. Maar mogelijk ben ik hierdoor verkeerd het verhaal ingegaan en was ik eigenlijk alleen maar aan het wachten tot er echt wat zou gebeuren, waardoor mijn beoordeling over het boek minder positief uitvalt.

Naar mijn idee gaat het verhaal vooral over de hoofdpersoon, die binnenkort overlijdt en nog een laatste keer iedereen die hem dierbaar is wil zien tijdens een diner. Het hele verhaal lijdt uiteindelijk ook deze kant op. Je leest over het verleden van Leonard, wat ik het meest interessante stuk vond en tussendoor over het leven van de andere personages. Op het einde van het verhaal vallen de puzzelstukjes in elkaar en weet je precies, wie welke rol van betekenis heeft in het verhaal.
De schrijfstijl vond ik prettig, het had iets bijzonders,waardoor het toch boeiend bleef, ondanks dat het verhaal soms wat te langdradig was in mijn gedachten. Toch heb ik het boek in twee dagen uitgelezen, mogelijk omdat ik wilde weten waar het hele lange verhaal uiteindelijk op uit kwam, maar ook ergens omdat het mij te lang duurde voor er echt wat gebeurde en ik achteraf een soort blij was dat het boek uit was.

Ik heb gewoon een heel dubbel gevoel bij dit boek. Of ik het zal aanraden aan anderen, op dit moment niet. Maar misschien lees ik het boek later nog eens opnieuw(ook al weet ik dan waar alle verhalen naar toe lijden), maar dan met de insteek dat het toch meer een roman is en dat ik al wat meer van de personen weet en er op een andere manier naar kijk. Ik weet het nog niet.
Ik heb nog meer boeken van deze auteur in de kast en had er goede verwachtingen van. Ik hoop dat de andere boeken toch iets anders zijn. De schrijfstijl is bijzonder, het idee van het verhaal ook, maar het had allemaal wat ‘’vlotter’’ geschreven mogen zijn..