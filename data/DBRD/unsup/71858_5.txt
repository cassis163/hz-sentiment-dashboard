Het boek beschrijft een leven waarin schepsels: heksen, vampieren en demonen, en mensen samen leven. Nou ja, samen is niet echt de manier waarop leven. Ze gedogen elkaar. In een zeer oud verbond is ooit besloten dat de schepsels zich alleen met hun eigen soort bemoeien. Diane Bishop, historicus, heks, en een zeer zelfstandige onafhankelijke vrouw heeft magie afgezworen vanwege een nare gebeurtenis in haar familie. Ze is de laatste in deze familie, die zeer sterke lijn heksen voortbracht.
Alleen door het noemen van haar familienaam dwingt ze al respect af bij haar mede heksen en zelfs bij de andere schepsels. Dat is iets uitzonderlijks, want ze minachten elkaar. Als Diane een magisch alchemistisch manuscript vindt, merkt Diane dat ze de magie niet meer uit haar leven kan bannen. Door haar beroep komt ze in contact met een vampier, Matthew Clairmont. Hij betrapt haar op het gebruiken van magie, iets wat ze misschien 5x per jaar doet, alleen bij grote uitzondering. Ze worden vrienden, iets wat zeer ongebruikelijk is in deze wereld en slechts zelden voorkomt.
Deze vriendschap ontwikkelt zich langzaam maar zeker in een hartstochtelijke relatie. Ze verbreken hiermee het verbond en dit heeft grote gevolgen voor de wereld van vampiers, heksen en demonen.

Harkness schrijft boeiend, af en toe had het wat meer tempo mogen hebben, maar het verhaal kan het hebben.
Vooral de historische aspecten die ze in het boek gebruikt maken het dat je goed kan inleven,
meer wilt weten en er zelf wel bij zou willen zijn als dat zou kunnen. Het einde smaakt naar meer, veel meer...
Allerzielen, een boek wat je bijblijft en zich van begin tot eind in je macht houdt.