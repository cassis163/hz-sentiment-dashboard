Soms lees je een boek wat je niet weg kunt leggen en het liefst in een ruk uit wilt lezen. Another Brooklyn is zo’n boek.

Jacqueline Woodson beschrijft hoe een meisje vanuit Tennessee meegenomen wordt naar Brooklyn door haar vader in de jaren zeventig. Haar moeder blijft achter in Tennessee, de vraag is of haar moeder nog leeft. Samen met haar 4 jaar jongere broertje leert zij zich staande te houden in deze stadswijk.

Dan ontmoet zij rond haar 10e jaar haar 3 boezemvriendinnen en beschrijft de auteur op ontroerende wijze de ontwikkeling van meisjes naar adolescenten en hoe de levens van de 4 vriendinnen zich ontwikkelen en uiteindelijk uit elkaar groeien.

Op de achtergrond worden heel wat thema’s besproken die in de jaren zeventig een rol speelde in Amerika, en vooral ook een rol spelen in wijken zoals Brooklyn. Het einde van de Vietnam oorlog, Nation of Islam, drugsproblematiek en de vraag hoe je je als meisje/ jonge vrouw kunt ontworstelen aan armoede en vooroordelen over jongeren in ghetto’s.