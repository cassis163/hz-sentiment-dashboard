Verbreek de ketenen! Leef voor een hoger doel! Deze hartverscheurende opdracht krijgt Darrow van zijn vrouw Eo. Dankzij haar moed zal Darrow transformeren van een onderdanig lid van de laagste kaste, een Rode, tot een onverschrokken lid van de machtigste opperkaste, een Gouden.

Het verhaal speelt zich af in een dystopische maatschappij op Mars, waarin de mensheid is onderverdeeld in kasten die naar kleuren zijn genoemd. De Roden zijn de immer ondergronds levende arbeiders die de laagste kaste vertegenwoordigen. De Gouden staan, zoals ze zelf zeggen, aan het einde van een evolutionaire lijn en zijn de leiders van de lagere kleuren. Darrow is een Rode, maar na een uitgesproken moedige actie van zijn vrouw wordt hij uitgekozen door de verzetsbeweging Zonen van Ares om zijn volk van de onderdrukking te redden.

Rood is een fantastisch meeslepend boek over moed, opoffering, misleiding en overwinning; na de laatste pagina lonkt meteen boek II, Gouden Zoon!