De Zweedse kinderboekenauteur Petter Lidbeck brengt onder het pseudoniem Hans Koppel zijn eerste volwassenenthriller uit onder de titel, Ze komt nooit meer terug.
Het boek herbergt een aantal actuele themaÂ’s die door hem feilloos zijn gecombineerd en tot een psychologisch beladen en emotioneel spannend verhaal zijn gesmeed.

Ylva Zetterberg is getrouwd met Mike en samen hebben ze een dochter van zeven jaar, Sanna. Als Ylva op een avond niet thuis komt, is Mike in eerste instantie niet ongerust maar wordt dat in de loop van de volgende dag wel als hij nog steeds niets van haar heeft gehoord.
Ylva op haar beurt, kan niets van haar laten horen omdat ze, een paar honderd meter verderop in de straat, door een echtpaar in hun kelder is opgesloten.

Aan deze gebeurtenis die veel impact heeft, ligt een geval van pesten door kinderen ten grondslag. Ylva wordt door de man stelselmatig misbruikt en kan door een monitor de straat en haar eigen huis zien. Zo wordt ze constant geconfronteerd met beelden van haar man en dochter maar kan er niets tegen ondernemen.

Ze komt nooit meer terug is een aangrijpend verhaal over de impact en de gevolgen wat pesten onder kinderen kan veroorzaken. Maar het leed van de ouders laat Koppel niet ongemoeid. Zij moeten verder in een leven waarin het verlangen naar hun overleden kind alleen nog wordt overheerst door de haat- en wraakgevoelens tegen de veroorzakers van hun leed.
Hans Koppel heeft deze problemen op een bewonderenswaardige wijze gebundeld tot een aangrijpend en spannend verhaal. Een top debuut, deze volwassenenthriller!



Eindoordeel: 4 sterren

Plot: 5 sterren
Spanning: 4 sterren
Leesplezier: 4 sterren
Schrijfstijl: 4 sterren
Originaliteit: 5 sterren
Psychologie: 4 sterren