Dit was het eerste boek dat ik las van Asa Larsson, ik had hiervoor zelfs nog nooit van haar gehoord. In het begin had ik wat moeite met de namen in het boek, maar gelukkig waren het er niet al te veel dus het was snel genoeg gewend. Er lopen 2 verhaallijnen in het boek die in eerste instantie niks met elkaar te maken lijken te hebben, maar dat is natuurlijk niet zo. De 1e verhaallijn speelt zich af in 1914 en de 2e verhaallijn in het heden. In het heden lees je al hoe het met sommige personages is vergaan, terwijl je dat in de verhaallijn in het verleden nog niet weet, maar dat is absoluut niet storend. Uiteindelijk is de verhaallijn uit het verleden van essentieel belang voor de huidige verhaallijn en valt alles mooi op zijn plek in een spannende ontknoping. Alles bij elkaar genomen vond ik dit geen super spannend boek (alleen het plot was redelijk spannend) maar ik vond dit zeer zeker een aangename kennismaking met Asa Larsson.