Ik mocht van Hebban het debuut van Vera Lundi lezen. Ik heb nog nooit van haar gehoord en kwam erachter dat het een pseudoniem is.
Het boek gaat over Monica en Roy die gelukkig getrouwd zijn. Ze hebben twee dochters, Esther en Myra. Roy is een politieagent die op een avond zinloos wordt vermoord. Door een berichtje dat Monica onder ogen krijgt, wordt de woede die ze voor de dader voelt aangewakkerd tot onmetelijk haat. Ze heeft nog maar een doel en dat is om de moordenaar te laten lijden. Net zoals zij al die al die jaren doet. Om haar daden te rechtvaardigen wikkelt Monica zich in een web van leugens.
De voorkant van het boek ziet er spannend uit en de recensies zijn lovend. Maar ik vind dat de personages in het boek oppervlakkig worden bescheven. Ze worden niet als echte mensen neergezet..Het plot van het boek is goed gevonden. Maar het eind van het boek wordt te snel dicht getimmerd. Deze schrijfster heeft het wel in zich. Ze heeft een leuke schrijfstijl. Korte zinnen, grote letters en korte hoofdstukken. Je leest het boek vrij snel uit. Maar ik vind wel dat er een aantal verbeterpunten zijn.