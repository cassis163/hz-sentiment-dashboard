Stijn en Carmen zijn gelukkig getrouwd. Ze hebben een dochtertje, Luna en hebben elk hun eigen bedrijf. Kortom, ze hebben alles wat ze willen, maar dan krijgt Carmen op een dag te horen dat ze borstkanker heeft en begint een verhaal van ziekenhuisbezoeken en leren leven met kanker. Niet enkel Carmen moet ermee leren omgaan, maar ook Stijn, die langzaam maar zeker helemaal ontspoort.

Komt een vrouw bij de dokter is een relaas over kanker en vertelt zoals het echt is. Het is een rauw en meeslepend verhaal, dat niets verbloemt of niet vermeldt. Zowel de bijwerkingen van de chemotherapie, als het leven met kanker en de manier waarop anderen je zien wordt besproken, maar ook Stijn die compleet ontspoort en zijn gade zoekt in drugs en uitgaan speelt een belangrijke rol in het verhaal. Stijn heeft het moeilijk met de kankerdiagnose van zijn vrouw en vindt uiteindelijk iemand met wie hij zijn vrouw bedriegt. Hij ontvlucht constant de situatie thuis en gaat naar zijn maîtresse, Roos, bij wie er geen stress of zorgen zijn, maar naarmate hun relatie blijft duren, verlangt Roos steeds meer en meer van hem. Stijn is op sommige vlakken soms nogal egoïstisch, maar op de momenten die er toe doen is hij er wel voor Carmen. Hij ziet echter dat haar situatie uitzichtloos is en besluit ook zijn relatie met Roos verder te zetten, maar na heel zijn escapade leert hij prioriteiten stellen en is hij er ook voor Carmen wanneer hij er moet zijn.

Dit boek bevat interessante karakters die psychologisch gezien mooi geschetst worden in het verhaal. Het verhaal is niet alleen herkenbaar voor mensen die te maken hebben (gehad) met kanker, maar het brengt ook inzichten mee over de ziekte. Het is namelijk een wrede ziekte en hoe gezond je ook lijkt te zijn, het kan ieder moment toeslaan bij om het even wie. Het is een boek die inslaat op je zoals een mokerslag en dat je doet inzien dat het leven op deze aardbol korter kan zijn dan je zelf gepland had. Dus een gezonde combinatie tussen werk en ontspanning is ten zeerste aan te raden, want er moet niet alleen hard gewerkt worden, maar men moet ook genieten van het leven zolang het duurt. Komt een vrouw bij de dokter is een opeenvolging van korte hoofdstukken die zeer vlot geschreven zijn en randinformatie over de verschillende plaatsen die bezocht worden en personages die meespelen. Kortom het is een vlot, afwisselend verhaal dat echt een aanrader is.

Kluun baseerde zich bij het schrijven van dit verhaal op zijn eigen leven. In 2001 verloor hij zijn eerste vrouw Judith op 36-jarige leeftijd aan kanker. Hij was actief in de marketing, maar verkocht na haar dood zijn marketingbureau en vertrok met zijn 3-jarige dochter naar Australië om daar zijn ervaringen te verwerken in zijn debuutroman Komt een vrouw bij de dochter. Het boek kreeg aanvankelijk slechte recensies in Nederland, maar kende wel succes in het buitenland en is ondertussen al in meer dan 30 verschillende talen vertaald. In 2006 won Kluun de NS Publieksprijs met dit boek en op 26 november 2009 ging de verfilming van dit boek in première.