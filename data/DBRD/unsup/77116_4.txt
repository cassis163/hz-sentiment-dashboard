Toen ik dit boek aan het lezen was las ik tevens een bericht over ene Demmink en hoe een aantal directeuren van gevangenissen in Nederland toch nog eens aan de bel wilde trekken aangaande diens betrokkenheid bij misbruik van minderjarigen. Onze huidige minister van Justitie vindt deze hele affaire onzinnig en doet er schijnbaar alles aan om deze hele affaire een zachte dood te laten sterven. En dat gaat waarschijnlijk ook lukken als er niet telkens van die onverlaten zijn die de affaire Demmink niet telkens oprakelen.

Het boek van Ross gaat over de dood van een minderjarige jongen ten gevolge een uit de hand gelopen seks orgie in een Praagse nachtclub genaamd Pinocchio. De consequenties van die affaire zijn groter als de betrokkenen ooit gedacht hadden. Vele jaren later worden enigen van hen afgeperst en de club die betrokken was bij de onfortuinlijke dood van een Tsjechische jongeling betalen het bloedgeld en pogen tevens uit te vinden wie of wat achter deze chantage zit. Zo politiek en machtig deze groep geworden is zij kunnen niet voorkomen dat er gewelddadige moorden plaatsvinden die ogenschijnlijk het gevolg zijn van een nacht in Praag met een foute afloop. En het lijkt erop dat de tijd van de eindafrekening is gekomen.
Paul van Geel was die nacht ook in de nachtclub en als hij vele jaren later vanuit Frankrijk komt om zijn moeder te begraven vindt hij zichzelf al ras midden in deze onappetijtelijke affaire en wordt zo waar verdacht.

Tomas Ross weet wederom realiteit en fictie op een fascinerende wijze te combineren in een spannend verhaal dat zich aanvoelt als een spannende Franse politiethriller uit de jaren '70-'80. Het verhaal begint op zijn gemak en hoe langer het verhaal duurt hoe hoger de urgentie wordt om het uit te lezen. De hoeveelheid kritische geluiden richting echte personen uit het Haagse milieu en hun rol in de vaderlandse recente geschiedenis zijn legio en dienen hun doel. Neerlands grootste samenzwerings deskundige heeft wederom een boek geschreven waarin pedoseksualiteit en machtsmisbruik op een intelligente wijze gebruikt wordt om een verhaal te vertellen. Zeer zeker een Europees produkt waardoor het echter/realistischer aanvoelt als menig Amerikaanse thriller, die ongetwijfeld beter verkoopt vanwege naamsbekendheid, en als zodanig te prefereren is.

Zeer zeker de moeite waard om te lezen.