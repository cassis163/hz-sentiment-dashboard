Margot Vanderstraeten is schrijfster en journaliste. Zij heeft gestudeerd aan de universiteit Antwerpen voor vertaalster en tolk.

Het verhaal begint in 1987, Margot reageert op een advertentie waarin een student wordt gezocht die de vier kinderen van de Fam. Schneider kan begeleiden bij hun huiswerk. Na eerst afgewezen te zijn wordt zij later alsnog gevraagd te komen helpen.
De familie Schneider is orthodox-joods en de religieuze wetten worden streng nageleefd. De vier kinderen Simon, Jakov, Elzira en Sara zitten op streng Joodse scholen en hebben niet veel vrienden. Margot trekt het meest op met Elzira de oudste dochter en Jakov de jongste zoon.
Er breekt voor Margot en de familie Schneider een periode aan van aftasten, luisteren, vragen en begrip opbrengen voor elkaar.
Margot leert heel veel over de Joodse cultuur, , de tradities, vasten, feesten en de steun aan elkaar onderling. De familie. Schneider heeft het moeilijk met de manier van leven van Margot die ongehuwd samenwoont met haar Iraanse vriend. Margot stelt de kinderen en ouders kritische vragen en dat is andersom ook het geval. Beide leren van elkaar met groot wederzijds respect.
De band met de familie blijft ook als de kinderen al het huis uit zijn. Margot correspondeert met Elzira en zoekt haar zelfs op in New-York waar zij na haar huwelijk woont. Ook bij Simon in Israel heeft zij een goede tijd.
Dit boek geeft op een mooie en open manier een inkijkje in de gesloten gemeenschap van de Orthodoxe -Joden. En hoe wij allen met onze grote verschillen kunnen samenleven.
De prettige schrijfstijl met humor en verrassend eerlijk houden de lezer tot het einde geboeid.
Het boek is gedeeltelijk autobiografisch maar de namen van de hoofdpersonen zijn fictief, dit in verband met hun privacy