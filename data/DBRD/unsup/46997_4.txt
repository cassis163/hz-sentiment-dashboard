Inmiddels heeft Theo van Rijn zijn vierde bundel met korte verhalen Het tippelteefje en andere verhalen geschreven. Deze verhaaltjes prikkelen de fantasie van de lezer. De verhaaltjes zijn uit het leven gegrepen en wie de programmaâ€™s van Farce Majeur nog kent, leest herkenning. Zelfs mijn zelden lezende man heb ik kunnen overhalen om een aantal verhalen uit Het tippelteefje te lezen. En ja, hij genoot zichtbaar. De bundel is doorspekt van droge humor en woordgrapjes en regelmatig moest ik glimlachen. In bijna alle verhaaltjes is Theo van Rijn een scherpe observator van gebeurtenissen, die hij op een meesterlijke wijze weet neer te zetten.
De schrijfstijl van Theo van Rijn is vlot en makkelijk en de korte verhalen lezen makkelijk weg.
Echt een aanrader deze bundel korte verhalen, die zeer geschikt is voor een verjaardagscadeau!