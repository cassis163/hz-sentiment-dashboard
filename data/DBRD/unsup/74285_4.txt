Als Tom vijftien jaar is verdwijnt zijn waterfobie volledig. Sinds de verdwijning van zijn waterfobie krijgt hij visachtige kenmerken als hij nat wordt. Als hij samen met zijn vriendin Shantea en zijn vader mee gaat naar de Marianen eilanden komt hij stukje bij beetje meer te weten over zijn familie en zijn lijf.
Vader Johan wordt ontvoerd door Fango de haaimeerman. Shantea en Tom raken verwikkeld in een strijd om vader Johan te bevrijden. Het blijkt dat de ontvoering een van de manieren van Fango is om de prismaparels die hem macht kunnen geven in zijn bezit te krijgen. Stukje bij beetje komen Tom en Shantea er achter dat ze van een zeemeermensen afstammen die in de onderwaterstad Anumoria wonen.
Een spannend avontuur breekt los om Fango te overwinnen en de ondergang van Anumoria te voorkomen.

Een mooi onderwater avontuur dat prachtig wordt weergegeven. De omgeving waarin het zich afspeelt word heel fantasierijk weergegeven evenals de metamorfoses die de hoofdpersonen ondergaan. Hierdoor kun je je goed inleven in het verhaal en de personages. Een fantasy boek in een originele settting. De onderwaterwereld met kleurrijke vissen, koralen en anemonen trekken je heerlijk mee in dit avontuur.
Ook heeft dit boek sciencefiction kenmerken dat mooi in het fantasy verhaal verweven is.
De schrijfstijl is prettig. Het leest makkelijk weg en is zeer levendig. Mooie beschrijvingen van de omgeving en personages. Er gebeurd veel, een mooi avontuur. Hierdoor is het boek moeilijk weg te leggen. Een pracht parel!