Lee Child heeft al menig boek gevuld met de avonturen van Jack Reacher. Dit is er één uit de beginfase en niet direcht zijn allerbeste. Het duurde lang voordat het me echt kon boeien, maar het eind is daarentegen van hoog gehalte.
De geschiedenis van Reacher met Quinn reikt 10 jaar terug, tot het moment dat Quinn als verrader ontmaskerd wordt. Op het moment dat Reacher erachter komt dat Quinn nog leeft en met nieuwe zaken bezig is die het daglicht niet verdragen kunnen, zet hij alles op alles om dit keer definitief met hem af te rekenen. In flashbacks wordt de lezer gedurende de huidige missie in het drama meegenomen. Reacher moet letterlijk heel diep gaan.

Child weet met name in de eerste helft van het boek niet te overtuigen maar maakt dat duidelijk goed met het bloedstollende einde. Voor Reacher-liefhebbers toch een must om gelezen te hebben.