Voordat ik aan dit boek begon had ik nog geen boek uit de serie van Frieda Klein gelezen.
Dit geeft helemaal geen belemmering bij het lezen van dit verhaal. Hooguit heeft het me nieuwsgierig gemaakt naar de overige delen waarbij de hoofdpersonen uit dit boek andere gebeurtenissen beleefd en ervaren hebben. De hoofdpersonen zijn interessant en voldoende uitgewerkt ook als je dit boek op zichzelf leest zonder de andere delen gelezen te hebben.

Het boek leest heel makkelijk en je zit meteen in het verhaal. Er worden geen overbodige of moeilijke woorden gebruikt. De verhaallijn is steeds verrassend. Het wordt pas laat in het verhaal duidelijk wie de moordenaar is. Omdat ik het niet kan vergelijken met de andere Frieda Klein boeken heb ik wel de indruk dat dit verhaal niet het sterkste of het meest indrukwekkend is. Ik vond het af en toe zelfs een beetje ongeloofwaardig. Dit heeft wel mijn interesse gewekt naar de andere delen om erachter te komen waarom deze serie zoâ€™n succes geworden is. Het einde van het verhaal heeft me wel voldoende geprikkeld om toch weer het volgende boek te willen lezen omdat de rode draad in deze boeken in de vorm van de persoon Dean Reeve nog het meest mijn interesse gewekt heeft. En ik graag meer over hem en het vervolg van zijn handelingen zou willen weten.