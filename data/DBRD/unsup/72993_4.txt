In het eerste hoofdstuk wordt de lezer meteen al getuige van de moord op een jonge Zweedse vrouw. Gepleegd door een ogenschijnlijk gewone man, met thuis vrouw en kinderen. Maar waarom deze moord wordt gepleegd, is voor iedereen een raadsel.

Op een politiecongres in Londen raakt een aantal politiemensen met elkaar in gesprek. Tijdens dit gesprek blijkt al snel dat in diverse landen onverklaarbare en onopgeloste moorden hebben plaatsgevonden. Van de daders ontbreekt ieder spoor en het ziet er ook niet naar uit de er snel een oplossing komt. Toch ontdekken ze een verband. Dat hen naar Rusland leidt. Waar uiteindelijk een compleet moordnetwerk wordt ontmaskerd.

Moord.net is het debuut van de schrijvers Buthler en Ã–hrlund. Een debuut dat er mag zijn. Van begin tot eind boeiend. Waarbij de onderhuidse spanning langzaam maar zeker wordt opgevoerd. En je je als lezer afvraagt hoe de wereld eruit zou zien als er werkelijk een moordnetwerk bestaat.