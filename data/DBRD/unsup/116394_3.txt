Alexander groeit op in een arm gezin in ’t Hoofd. Alexander ligt in de knoop met het geloof. In de bijbel staan immers zoveel angstaanjagende zaken, en zinnen die elkaar tegenspreken. Net op het moment dat Alexander vol vrees de uitspraak ‘en god zocht hem te doden’ onderzoekt, is hij een getuige van een moord. Daarbij lijkt het dat de moordenaar zijn wapen op hem richt. De angst dat god hem zoekt te doden en dat die persoon hem ooit nog echt zal vermoorden, zorgen ervoor dat Alexander, zelfs wanneer hij niet meer in god gelooft, bang blijft om vermoord te worden. Hij wil absoluut te weten komen wie de dader van de moord is, het motief kennen.

Het werk van Maarten ’t Hart kenmerkt zich door autografische elementen. Dit is ook duidelijk in Het woeden der gehele wereld te merken.
De gebeurtenissen spelen zich vaak af in een streng gereformeerd milieu (’t Hoofd), waaraan de hoofdpersoon moeilijk kan ontsnappen. Ook het thema ‘anders zijn’ (Denk aan homoseksualiteit en travestie) komt veel naar voren in zijn werken
De roman gebouwd rond een waar gebeurd verhaal waarbij Maarten ’t Hart ooit was betrokken. Tijdens een evangelisatiecampagne in 1956 werd in Maassluis een man doodgeschoten. Maarten speelde voor die bijeenkomst op het harmonium. De moord gebeurde een paar honderd meter van hem vandaan en werd nooit opgelost.

Maarten 't Hart doet aan geweldige sfeerbeschrijvingen en op humoristische wijze wordt de beklemming van het leefmilieu van de hoofdpersoon beschreven.

Voor mensen die heel erg thuis zijn in de klassieke muziek, zal het werk van Maarten ’t Hart nog meer aanspreken. Alexander, die uiteindelijk uitgroeit tot componist, leeft voor de muziek. In Het woeden der gehele wereld komen veel componisten en muziekstukken voor.

"'Lees je nog wel eens in de bijbel?' vraag ik. 'Ja goed dat je ernaar vraagt, we hadden het over het berouw van God, weet je nog? En wat er staat in het bijbelboek Samuel: God kent geen berouw, want Hij is geen mens. Maar verderop staat: En God had berouw, dat hij Saul tot koning over Israël had aangesteld.'"

"Hoe eigenaardig dat je op zo'n zonverlicht moment denkt dat het hele leven voor je ligt, terwijl zo'n moment zelf achteraf het ware leven blijkt te zijn."




.