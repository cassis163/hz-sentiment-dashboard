Becca (Dutch) komt uit een Nederlands gelovig gezin, en heeft na een moeilijke periode alles thuis achter zich gelaten om een jaar te gaan studeren in de VS.
Al snel ontmoet ze de sportieve en toch wel bijzonder knappe Thor, die op zijn beurt ook een hele geschiedenis met zich mee draagt. Beide ondervinden al snel dat ze meer gevoelens voor elkaar hebben ondanks hun verschillen en problemen uit het verleden.
Lis weet het zo te brengen dat je vanaf het eerste moment al volledig mee bent in het verhaal.
Ze laat je genieten van de beginnende liefde tussen Becca en Thor, en het toch wel bijzondere personage Dee. Ik heb het boek veel te snel naar mijn zin uitgelezen, met een lach en een traan, maar wat heb ik genoten.

Het was mijn eerste kennismaking met een boek van Lis, maar zeker niet de laatste. Dit is veruit één van de mooiste boeken die ik de laatste tijd gelezen heb, en raad het dus zeker aan iedereen aan. Ik kijk uit naar haar andere boeken en zeker naar het vervolg van Grenzeloos.