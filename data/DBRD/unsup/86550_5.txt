Meeslepend verhaal. Het is vooral een geschiedenis van een bijna onmogelijke liefde. Nadat Cecelia en Robbie elkaar gevonden hebben, komt er steeds iets tussen hen in te staan. De karakters zijn goed geconstrueerd. Vooral Briony. Ze is een beetje een kreng, een lieveling van haar moeder, ze probeert een goede zus te zijn en nog belangrijker, zij heeft fantasie. En ze blijkt aan het einde het verhaal verteld te hebben. Aan het einde voelde ik me wel een beetje bedrogen. Het is niet meer duidelijk waar de waarheid ligt. Het boek is door de relaties tussen de verschillende personen spannend en interessant. Daardoor is het een boek dat je makkelijk uitleest. Je moet weten hoe het verder gaat. Je moet gewoon weten of Cecelia en Robbie een toekomst samen hebben en of het lukt om de familie weer bij elkaar te krijgen. Heerlijk boek!