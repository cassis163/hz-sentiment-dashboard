Een boek waar ik bij de eerste pagina's sterk mijn twijfels over had (o nee, alweer een boek dat op het succes van De Da Vinci code wil teren....), maar dat ik mettertijd steeds intrigerender begon te vinden en dat me uiteindelijk tot op de allerlaatste pagina wist te boeien en te verrassen - dat is voor mij De orde van Paul Goeken.

Een verrassende en zeker niet alledaagse verhaallijn, geslaagde karakterbeschrijvingen (die je net genoeg doen meeleven met de personages, maar de spanning daarbij niet te veel onderbreken), en dat alles tegen een werkelijk schitterende achtergrond van prachtige locaties, onder en boven water...

Dit boek was voor mij een eerste kennismaking met Paul Goeken en zijn held Silva, en smaakt naar meer!