Oh, wat is het onbegrijpelijk dat de nieuwe serie van Dee Henderson niet meer aandacht heeft gekregen! Al na een paar bladzijden, toen ik nog helemaal niets wist over de plot of de spanning, voelde dit boek goed aan. Heel fijne karakters, geen doorsnee rechercheur, een verhaal dat uitermate geschikt is voor een groot publiek. Een verhaal met twee cold cases in de hoofdrol (op dat punt doet het aan de Q-serie van Jussi Adler-Olsen denken), het is toch wel bijzonder. Het verhaal wordt zorgvuldig opgebouwd, de auteur neemt voor alles haar tijd, zonder dat het ook maar een moment saai wordt. De plot steekt goed in elkaar, de ontknoping mag er meer dan zijn. Geen einde dat je met een onbevredigd gevoel achterlaat, iets wat naar mijn gevoel te vaak gebeurt in thrillers. Goh, is het duidelijk? Ik ben fan van Dee Henderson en haar Evie Blackwell!