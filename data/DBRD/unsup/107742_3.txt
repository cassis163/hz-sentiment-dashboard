Hoe er voor dit boek zo kwistig vijf sterren uitgedeeld kunnen worden is me een raadsel, ik vind drie wel voldoende.
Het boek leest weliswaar lekker weg, maar het verhaal is te gekunsteld, de personages raken me niet echt (alsof de schrijver afstand bewaart en als de dood is ook maar enige warmte voor hen te voelen), er gebeurt van alles en nog wat, de plotwendingen volgen elkaar in razend tempo op en dan komt er en passant ook nog even een kind uit de lucht vallen. Het kan niet op, maar mij is het teveel van het goede.
Zelfs voor de prijs die ik voor dit boek betaald heb,  3,95, geef ik niet vijf sterren: de bladzijden zijn zó dun en van dermate slechte kwaliteit dat je ze amper durft om te slaan.
Desondanks ben ik inmiddels in een volgende Coben begonnen: Niemand vertellen. Want als 'iedereen' vijf sterren geeft moet Coben toch wel iets hebben. Ik ga nogmaals proberen dat 'iets' te ontdekken.