Inmiddels het vijfde boek met protagonist Graham Marquand van de Nederlandse auteur Jeroen Kuypers (1962,Soest,NLD).onder zijn pseudoniem Roel Thijssen. Oorspronkelijk zou dit een trilogie zijn, maar zoals gezegd dit is dus deel 5.
Gelijk de eerdere delen spelen de verhalen zich af in de indo-China regio, en meer specifiek op en rond de Vietnam oorlog. Dit verhaal verteld het factieverhaal (geromantiseerde feiten) van verzet en het plannen van een coup om het schrikbewind van Mao Zedong's industriële revolutie omver te werpen.

Thijssen bewijst met dit boek dat hij uitermate goed geëngageerd is in de politiek en gebruiken in de regio en verweeft deze kennis tot een boek met elementen van een psychologische thriller, een spionageroman en een oorlogsverhaal. Historisch interessant, maar wie geen kennis heeft van het China ten tijde van de revolutie zal het niet altijd even makkelijk hebben de verschillende groeperingen en ideologieën uit elkaar te houden. De poging om de invloed en gevolgen van het totaliserende regime weer te geven maken het boek zeer zeker interessant maar de ongetwijfeld beklemmende sfeer die in die tijd heerste wordt niet altijd opgewekt.. Al met al een mooie inkijk in het China van de jaren 70 van de vorige eeuw en weer een mooi deel in de helaas veel te weinig gelezen Graham Marquand reeks.