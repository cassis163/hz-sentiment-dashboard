Na het lezen van de voorgaande twee delen was Pluk een roos een must-read op mijn (lange) lijst. Het verhaal begint gelijk spannend en dat blijft het ook wel het hele verhaal door. Door de korte hoofdstukken is het ook makkelijk om even snel tussendoor (bijvoorbeeld tijdens het eten koken) een hoofdstuk te lezen. Ook wel nodig in mijn ogen want dit boek wil je gewoon zo snel mogelijk uit hebben.
Het verhaal wordt uit verschillende oogpunten verteld maar dit kwam niet verwarrend over. In dit boek speelt ook Helen weer de hoofdrol maar er zijn mensen die haar op non actief proberen te zetten wat ook voor een spanning binnen het team zorgt. De opbouw naar het slot is ook prima ondanks dat het een tikkeltje voorspelbaar is.

Wat ik wel jammer vindt is de titel in het Nederlands, in het Engels is dit The Dolls house en dat past toch beter bij het verhaal. Maar goed het kinderversje is blijkbaar ook een kenmerk van deze serie geworden.