Maggie Stiefvater is een Amerikaanse schrijfster en leeft ergens in the middle of nowhere in Virginia. Ze speelt verschillende instrumenten en verslindt boeken als een boekenwurm met tanden. Maar bovenal schrijft ze heerlijke boeken voor jongeren over liefde, fantasy en mysteries.
Het verhaal wordt verteld vanuit het perspectief van Deirdre Monaghan. Zestien jaar en een muzikaal talent. Helaas, heeft ze ook enkele minpuntjes. Zo moet ze vlak voor elk optreden overgeven, altijd, geen uitzondering. Tijdens een van die audities gebeurt dit natuurlijk weer, maar nu gaat het anders dan normaal.
Zelfs in deze toiletten die naar kots stonken, klonk hij sexy, zo weet ze hem even fijntjes samen te vatten.
De hij is in dit geval Luke, een ongelooflijk lekker ding, met een duister randje.
Naarmate ze meer over hem te weten komt, wordt ze onzekerder. Hij brengt problemen met zich mee, en dat is nooit een goed teken. Ze krijgt te maken met haar paranormale ik, duistere klavertjes-vier, kwaadaardige elf-achtige wezentjes en mysterieuze sneeuwwitte duiven.
Het verhaal lijkt vooral in het begin gejat van de boeken van Twilight. Er is weer een speciaal meisje, een superknappe jongen met geheimen, en raad eens: ze worden verliefd op elkaar. Ook in dit verhaal is er een goede vriend van wie je natúúrlijk nooit verwacht dat hij ook nog verliefd wordt op de hoofdpersoon. Het klinkt een beetje nep allemaal.
Maar vergis je niet! Dit boek lijkt in het begin zeker op Twilight, maar naarmate je verder leest, verandert dit echt wel.
Na het deel van: Huh? Dit is net als Twilight!, verwerp je die gedachte meteen. Heartbeat is gewoon een zinderend verhaal vol spanning, verrassende wendingen en onherkenbare aspecten van het puberleven. Heartbeat is een goed leesbaar boek met een geweldige plot en een zeer dramatisch einde. Ook al is dit onderwerp nu wel een beetje uitgekauwd, Maggie Stiefvater geeft je een boek waar je toch zeer goed je tanden in kan zetten!
Ik geef dit boek 4 sterren!