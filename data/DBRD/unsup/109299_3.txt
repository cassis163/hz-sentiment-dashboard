Ik zag een heleboel recensies van dit boek voorbij komen. Het maakte me ontzettend nieuwsgierig naar dit boek. De cover geeft dan ook een heel winters en romantisch gevoel.
Het begin vond ik fantastisch geschreven. Hoewel het tegen mijn eigen moralen inging, kon ik het hoofdpersonage zowat aanmoedigen. De toon werd gezet, maar die verloor ik ook weer snel.
Sommige stukken voelde wat langdradig aan omdat het verhaal tijd nodig had om op gang te komen. Dat vond ik een beetje jammer. Het einde voelde daardoor een beetje snel.

De setting in dit boek is heel duidelijk. Waardoor je als lezer ook visueel heel goed kan volgen. De wereld om je heen is niet enkel beschreven, maar ook op een bepaalde manier getoond.
Op vlak van personages kom je veel unieke exemplaren tegen. Ze zijn vaak gelinkt aan hun rol in het dorp, of verhaal. Dat maakt ook dat je eenvoudiger een band met hen kan opbouwen. Je begrijpt al gauw wie ze zijn en wat ze doen.
De hoofdpersoon vond ik dan weer wat verwarrend. In het begin kwam ze over als een hele sterke vrouw, maar naarmate het verhaal vorderde was er van die vrouw niets meer te merken. Wel vond ik haar op vlak van emotie heel mooi uitgewerkt. Er waren een heleboel punten waar ik met haar meeleefde.

Ik vond het een mooi boek, maar was helaas niet weggeblazen (zoals ik gehoopt had). Zeker een aanrader. Het leest ook lekker vlot weg, de woordkeuze is aangenaam en de schrijfstijl past perfect bij het verhaal dat verteld wordt.