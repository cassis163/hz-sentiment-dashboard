Dit was een leuk boek, dat een paar grappige, maar ook mooie aspecten bevatte.
Het hoofdpersonage, Noah, was een leuk personage. Hij is erg intelligent voor zijn leeftijd, maar nog steeds op een grappig-kinderlijke manier, wat hem erg sympathiek maakt.

Pas op het eind realiseerde ik me dat dit eigenlijk een sprookjeshervertelling is. Een leuk idee, bovendien omdat het van een sprookje is dat nog niet zo vaak is herverteld, naar mijn idee.

Dit is eigenlijk een kinderboek, dus dit is misschien de reden waarom ik het tempo van het verhaal af en toe nogal langzaam vond. Ik was af en toe een beetje verveeld, maar hierna gebeurde er altijd weer iets interessants.

Over het algemeen vond ik dit een leuk verhaal, maar ik ben er niet door weggeblazen. Het was een goed boek, maar ik miste af en toe wat extra spanning/mysterie.

3 sterren