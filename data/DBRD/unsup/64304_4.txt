De burgemeester van Leiden, dhr. Freylink, geeft het startschot voor het plaatsen van ondergrondse vuilcontainers. Hij stort hierbij letterlijk de diepte in, gelukkig raakt hij niet ernstig gewond. Men ontdekt een groot gangenstelsel, maar ook een jongen die helemaal onder het bloed zit. Dan verdwijnen er ook nog eens twee mensen; hoogleraar Arnold van Tiegem en universitair docent Judith Cherev.
De hoofdpersoon in het boek, archeoloog Peter de Haan krijgt via een boodschapper te horen dat hij het mysterie dient op te lossen, hij gaat dan ook op onderzoek uit.
Het boek is doorspekt met informatie over met name Leiden, maar geeft ook veel uitleg in bijbelse geschiedenis, waardoor het niet altijd gemakkelijk leest.
Toch ben je zo nieuwsgierig naar de afloop dat je wel verder leest.......