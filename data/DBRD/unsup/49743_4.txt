Een fijne voorjaarsthriller. Liefhebbers van het genre gaan tijdens het lezen van deze pageturner ongetwijfeld op momenten denken aan het oeuvre van Stephen King (het nostalgische van de vriendengroep uit De Krijtman vertoont gelijkenissen met die vriendenclubs uit It en Stand By Me), Het Smelt van Lize Spit (je voelt dat het heden zindert door een drama dat zich in het verleden afspeelde, maar zich slechts heel langzaam blootlegt) en Sebastian Fitzek (je voelt je als lezer op het verkeerde been gezet, maar het is niet meteen duidelijk of dit komt doordat een protagonist zaken verzwijgt, vergeten is of er helemaal niet van op de hoogte is).

Zeer leuk boek dat ik met plezier heb uitgelezen, al vond ik dat op het einde net wat te veel haast gemaakt werd om losse eindjes op te ruimen...