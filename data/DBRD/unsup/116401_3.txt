De ijsmuts van Prins Karel, Han G. Hoekstra, bevat acht verhalen en versjes op rijm met hier en daar een moraal. Ze zijn met humor geschreven en lezen prettig voor. De manier van schrijven doet mij erg denken aan de stijl van A.M.G. Schmidt en daaraan dragen de heerlijke tekeningen van Fiep Westendorp waarschijnlijk ook bij.
De verhalen zijn eerder uitgegeven en bevatten een mate van nostalgie, maar dat staat het zelflezen vanaf ongeveer 7 jaar of het gezellig voorlezen vanaf 4 jaar zeker niet in de weg.