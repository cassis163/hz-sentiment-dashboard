Als je van beeldende, poÃ«tische en regelmatig overdadige sfeerbeschrijvingen houdt, is Ward Ruyslinck echt het lezen waard. Dit boek zit knap in elkaar. Creatief hoe een ganzenbord en het spelen ervan, wordt gebruikt om (jeugd)herinneringen of andere overpeinzingen naar voren te laten komen. Meerdere verhalen worden zo binnen een duidelijke structuur aan elkaar gekoppeld. Een voorbeeld van een aansprekende passage: "Halina hield stil bij een witgekalkt boerderijtje waarvan het lage, overhangende dak deed denken aan een strohoed die diep over de ogen was getrokken. Uit een gat onder de oversteek kwamen zwaluwen naar buiten zwirrelen als gevleugelde welkomstgroeten in deftige, zwarte rokpakjes."