Het boek dat ik voor mijn neus heb, heeft de titel Lionel ASO,dit is Engeland, met de cover van de engelse versie, dus anders afgebeeld als hierboven.
Desmond Pepperdine, is een vijftienjarige jongen, die door het overlijden van zijn moeder Cilla, wordt opgvoed door zijn onbehouwen 21-jarige oom Lionel, die zijn achternaam Pepperdine heeft om laten smelten tot ASO, omdat dat beter bij hem past.
Het absurde verhaal is dat Des een verhouding heeft met zijn 39-jarige oma, de moeder van Lionel, dat gaat als rode draad door het boek heen.
Lionel komt er achter dat een scholier ligt te rotzooien met een scholier en Des verlinkt hem, waarop de scholier nooit meer wordt gezien.
Het is dus menens met Lionel, en de angst wordt voelbaar bij Des, komt zijn oom er ooit achter dat hij en zijn oma ook iets hebben gehad?
Het verhaal kabbelt verder, in een opsomming van geweld, drank en sex.
Totdat Lionel in de gevangenis krijgt te horen dat hij de winnaar is geworden van de LOTTO (door Des ingevuld) en kan 149 miljoen op zijn conto bijschrijven.
Hoewel het materialistische leven enorm veranderd, veranderd de rest niet,zodat de spanning tot het einde toe blijft, zelfs als Des een gezinnetje sticht en Lionel het vaderzijn in rook ziet opgaan door een miskraam.
Dan overlijdt oma Grace en zou er een punt achter de geschiedenis gezet kunnen worden, zou....

Een rauw boek, met evenveel absurde als hilarische weerspiegelingen van een in Londen opgroeiende asociale familie met al hun beslommeringen, met name die tussen Lionel en Des.