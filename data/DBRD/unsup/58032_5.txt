Een meesterstuk, vanaf de eerste bladzijde was ik gepakt door de vertelwijze van Esther, het is een aangrijpend verhaal waarin duistere zaken hand in hand samen gaan met lichte no nonsense psychologie dat op zeer nuchtere wijze wordt verteld.
Esther kan niet anders dan een wijze oude nieuwsgierige ziel zijn om een verhaal dat doorspekt is van ellende en emotionele ontwrichting zo zuiver en puur te beschrijven dat het lijkt alsof je het zelf meemaakt en toch met een positief gevoel het verhaal kan afsluiten.
Diep respect voor zowel de keuze van het onderwerp als de mooie wijze waarop de menselijkheid door elke zin heen te voelen is. Het blijft ook onbenoemd of dit verhaal geheel of deels autobiografisch is maar de kennis van zaken en weergave van de emoties van de hoofdpersoon doet dit wel sterk vermoeden en juist dat maakt het boek nog waardevoller, een stukje loslaten van een levenservaring gevuld met gemis, verslaving en het zoeken naar jezelf, ik heb mijn stukje levenservaring dat ik in het verhaal herkende in elk geval nog meer een plek kunnen geven na het lezen van dit verhaal.
Een ieder die op welke wijze dan ook iets heeft met Ibiza, hippies e/o leven in Spanje zal een stukje herkenning hebben in dit boek.
Kortom een absolute aanrader!