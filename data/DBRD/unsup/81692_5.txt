Wat een heerlijke novelle om te lezen. De schrijfwijze van de auteur is zo beeldend en vol met leuke vergelijkingen, dat ik regelmatig in de lach schoot. De lezer wordt makkelijk meegenomen in een aantal stille weken in de zomertijd, waarbij de hoofdpersonage door de stad loopt en van alles opmerkt en meemaakt. Knap om in zo'n kort verhaal zo'n duidelijke sfeer neer te zetten waarin veel gebeurt. Hierbij een voorbeeld: "Een regenvlaag draalde boven de wijk en plitsplatste weifelend op de daken, maakte grote ronde spatten op de straat. Het scheen daarboven nog niet uitgemaakt of er wat zou gaan losbarsten. De zon verzilverde de druppels, die zo onzeker waren dat ze in twee verschillende richtingen vielen en elkaar kruisten als flikkerende rapieren." Met plezier kijk ik weer uit naar een ander werk(je) van deze schrijver.