We volgen in de boek de belevenissen van de zeventienjarige Tommy, lid van een arbeidersgezin met een rauw randje. Het goede voorbeeld wordt hem niet echt gegund, rondom hem zijn alcoholisme, relatieproblemen en criminaliteit spijtig genoeg de realiteit van alledag. Gelukkig zijn er de vrienden en de droom om naar Engeland te gaan die hem op de been houden. Via situatieschetsjes leren we de vele kantjes van deze familie kennen, maar dit blijft bij enkele oppervlakkige schetsjes, je kan niet echt spreken van diepgang. De schrijfstijl van Timo is heel vlot, je vliegt echt door het boek en beleeft alles vanop de eerste rij mee. Dit deed bij mij zelfs de vraag rijzen of er een autobiografisch element in deze roman zit. Tommy of Timo is wel heel dicht bij elkaar, maar dat kan maar door een persoon beantwoord worden ... Zeker de moeite waard als debuut, afwachten of er nog een vervolg op deze rauwe roman bij komt.