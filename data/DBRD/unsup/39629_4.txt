Het schrijversdebuut van Peter Perceval
op 26 juni 2016 door So many books, so little time.. +3


Peter Perceval, ik had nog nooit van de man gehoord, maar de korte inhoud van zijn boek De Hollywoodfactor sprak me erg aan. Dus begonnen aan dit boek met eerst de auteur eens te googelen. Peter Perceval heeft in het verleden scenario's geschreven voor verschillende tv-programma's. Daarna heeft hij zich vooral toegelegd op het schrijven, regisseren en produceren van theaterstukken, vooral comedy. De Hollywoodfactor is het eerste boek dat van hem verschenen is.

Alessandra Viccaro is hoofdinspecteur moordzaken bij de federale politie. Haar privéleven verloopt nogal chaotisch, waardoor de zich volledig op haar werk stort. Wanneer de bekende beursmakelaar en delf made man, George Waltz vermoord word terug gevonden, heeft inspecteur Viccaro een moeilijke zaak voor de kiezen waar ze zich op kan storten. De zaak brengt echter ook persoonlijke zaken uit haar verleden weer naar boven. Wanneer de moordenaar contact zoekt met de inspecteur, lijkt de zaak wel erg persoonlijk te worden.

Het verhaal start vrij snel, vanaf het begin is er spanning en mysterie. Ook vooral rond het hoofdpersonage Alessandra hangt een waas van mysterie en die loopt doorheen het ganse boek. Ook de spanning rond de moordzaak en de verschillende mogelijke uitkomsten van de zaak zorgen ervoor dat het boek je meesleurd en dat je geïnteresseerd blijft. De auteur weet erg goed hoe hij de lezer in spanning kan houden, af en toe wordt er een tipje van de sluier opgelicht maar het blijft spannend tot de laatste pagina's. Je wordt regelmatig op het verkeerde been gezet omtrent de dader, en uiteindelijk blijft het een verrassend einde.

Al vanaf het begin van het boek, spelen er zich verschillende verhaallijnen af, sommigen lopen doorheen het ganse boek en bij andere blijf je in het ongewisse. Eerst een beetje jammer maar als je dan leest dat dit het eerste deel is van een serie, maakt het mij benieuwd naar de volgende boeken.

Je merkt wel aan de teksten dat de auteur ervaring heeft in het schrijven, ook is het in comedy en theater. De gebruikte schrijfstijl is vlot, maar niet te simpel dat je doorheen het boek vliegt. Het boek is geen bestseller, maar voor een debuut kan het zeker tellen.