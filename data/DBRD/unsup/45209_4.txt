De Nobelprijs is het eerste boek dat ik lees van Andreas Eschbach. Eerder zag ik al de film Hunt for the hidden relic, de verfilming van Het Messias-mysterie, die me er toe aanzette om de boeken van Andreas Eschbach te lezen.
Het boek begint met een uiteenzetting over alles wat met de Nobelprijs te maken heeft en hoe het in zijn werk gaat. Vervolgens leren we de verstrooide professor Hans-Olof Andersson kennen, een lid van het Nobelcomit√©, die gechanteerd wordt om voor een bepaalde kandidaat te stemmen. Ook zijn enige kind en dochter Kristina is niet meer veilig. Als ook de politie mee in het complot blijkt te zitten, en een journalist (die hij in vertrouwen neemt) omkomt, gaat Hans-Olof te raden bij zijn zwager/schoonbroer Gunnar Forsberg die in de cel zit voor bedrijfsspionage en dra vrij komt.
Vanaf dan neemt het boek een andere wending, en wordt alles verteld vanuit het standpunt van Gunnar Forsberg (ik-personage). Gunnar zet alles op alles om zijn nichtje op te sporen en te bevrijden.
Het boek kent naast een heel verrassend slot, geen open einde.
Een echte aanrader die blijft hangen.