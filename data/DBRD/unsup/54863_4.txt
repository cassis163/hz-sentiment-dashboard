De broers Felix, Vincent en Leo hebben allemaal de gevangenis verlaten nadat ze meerdere jaren vastzaten voor de roof van de eeuw in Zweden. Leo was de laatste die eruit kwam, hij was ook het brein achter de roof. Zijn moeder vraagt maar een ding, dat hij zijn twee andere broers niet mee in zijn plannen betrekt.
Maar Leo heeft weer een plan dat niet kan mislukken en heeft een extra mannetje nodig.
In de cel heeft Leo Sam leren kennen, iemand die zijn vader vermoord heeft om zijn broer te beschermen. Sam en Leo gaan samen iets doen. Want beide hebben een eitje te pellen met hoofdinspecteur Broncks.

Tot in het kleinste detail worden alle voorbereidingen uitgelegd. Ik ben niet zo voor film maken van boeken, maar in dit geval lijkt het me voer voor een spannende actiefilm.
Leo heeft ook de gave om iemand duwtje per duwtje in de richting te duwen die hij wil. Ook al zegt iemand nee, dan blijft hij bezig tot die ja zegt. Manipulatief, dat is hij, maar toch kan ik niet tegen hem zijn. In de grond is hij niet slecht, zoals hij toch ook voor zijn broers zorgt. Het is een hoofdpersonage dat de slechterik is, maar het voelt zo niet. Je zou er bijna sympathie voor krijgen.