Afhankelijk van hoe je het bekijkt, is het een spannend verhaal met filosofische thema's of een filosofisch vraagstuk met een spannend verhaal eraan vast.
In de zomervakantie slaagt Amira er eindelijk in om haar broer Adam mee te nemen naar het zwembad. Hij houdt niet van zwemmen en hun ouders zeggen altijd dat hij niet tegen chloor kan. Ook gaat hij naar geheimzinnige ziekenhuisafspraken. Na het zwemmen slaat Adam plotseling wartaal uit en doet vreemd. Amira snapt niet wat er aan de hand is en gaat op onderzoek uit. Wat is echt en waar?

Met de input van kinderen ging Benali aan de slag voor deze uitgave van de Maand van de Filosofie. Het is tevens zijn kinderboekendebuut. Voor mij kwam het natuurlijk over. Zelf had ik niet verwacht een bepaald verhaalgedeelte daadwerkelijk spannend te vinden. "Mijn broer en ik" is een toffe handreiking om te filosoferen; in de klas of thuis!