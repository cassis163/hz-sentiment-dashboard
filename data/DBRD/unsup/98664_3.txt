Heb dit boek gelezen omdat het op de e-reader stond die ik mocht lenen. Het lezen op de reader beviel eigenlijk best goed. Het boek zelf ging ook wel.
Het was interessant om te lezen over deze periode in de Nederlandse geschiedenis, Jacoba was een vrouw die haar mannetje stond maar echt sympathiek komt ze niet op me over. Koppig en eigenwijs, niet gevoelig voor goede adviezen, dreef ze dikwijls haar zin door. Tunnelvisie zou je tegenwoordig zeggen....

Maar het is natuurlijk ook wel vreselijk wanneer je als 16-jarige weduwe gedwongen wordt zo snel mogelijk weer in het huwelijk te treden omdat je als vrouw zonder echtgenoot wettelijk gezien niet je landen mocht besturen. En als gravin heb je de plicht om de belangen van land en volk boven die van jezelf te stellen, zo wordt haar voortdurend verteld.

Eenvoudig geschreven zonder erg veel diepgang maar maakte me wel ge√Ønteresseerd om een aantal dingen eens op te zoeken.