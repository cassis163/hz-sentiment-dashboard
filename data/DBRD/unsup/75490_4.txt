Het verhaal is losjes gebaseerd op het sprookje van Mevrouw Holle die de kussens op schudt om het te laten sneeuwen. Deze Juffrouw Holle schudt de kussentjes op door de dames wijze levenslessen mee te geven. Het is een chicklit met een hoog sprookjesgehalte.

Ook als lezer kun je er wel wat levenslessen uit halen. Rikka en Liv zijn heel erg herkenbaar. Sterker, nog ik had af en toe het idee dat ik zelfs de hoofdrol speelde. Het is een beetje te vergelijken met al die persoonlijkheidstesten die je op school of op je werk moet doen. Daar rolt dan een bepaalde rol uit, waarbij je sterke punten, zwakke punten en valkuilen moet bepalen. Maar dan is dit boek toch een stuk interessanter.

Het verhaal zit goed in elkaar. Het verhaal is geschreven als een sprookje. Behalve het verzonnen Alpania wordt er ook geen andere herkenbare plek genoemd. Het verhaal kan dus overal plaatsvinden. Ik vond het een erg leuk boek om te lezen.