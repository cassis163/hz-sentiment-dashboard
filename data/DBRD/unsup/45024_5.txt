Bij de rechtzaak tegen kindermoordenaar Naguib Khalid, komt de jury tot de uitspraak niet schuldig. Vervolgens valt rechercheur Wolf de verdachte Khalid aan en komt hiermee in een lastige positie.

Vier jaar later wordt Wolf (William Fawkes) op een bijzonder zaak gezet. Want er is één lijk gevonden met lichaamsdelen van 6 slachtoffers. Één van de slachtoffers is Khalid en het lijk wijst naar het huis van Wolf. Het onderzoek naar de overige 5 slachtoffers wordt gestart.

Andrea de ex-vrouw van Wolf is tv-journalist en ontvangt in haar postvak een pakket met informatie, waaronder een lijst met toekomstige slachtoffers. De laatste op deze lijst is Wolf zelf. Lukt het Wolf en zijn collega's om de dader te stoppen?

De cover past waanzinnig goed bij het boek. Ik vind het een uitnodigende en mooie cover.

Vanaf het begin wordt je meegesleept door een bizar verhaal. De personages zijn goed uitgewerkt en komen heel echt over. Je wordt meerdere malen in het verhaal op het verkeerde been gezet.

Het plot is niet heel erg verrassend maar het verhaal is heel erg goed uitgedacht en uitgewerkt.