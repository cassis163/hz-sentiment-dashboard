Elise, een jonge vrouw uit een gegoede familie, wordt na het overlijden van haar vader gedwongen te trouwen met een man die ze niet kent. Het is 1862, een tijd dat uithuwelijken heel normaal was om geld bij geld te houden en adel bij adel. Omdat haar moeder van haar dochter af wil, stuurt zij aan op een snel huwelijk met een man die in Suriname woont. Dat haar vader een eerder huwelijksaanzoek van deze man afwees, is Elise niet bekend. Daar komt ze pas veel later achter, ook het waarom van die weigering. Onschuldig en na√Øef tekent ze alles wat haar oom, die aast op de erfenis, haar voor houdt. Pas in Suriname beseft ze wat ze heeft gedaan, maar dan is het te laat. Een klein ding heeft haar oom echter over het hoofd gezien. Dat biedt Elise een kans op ontsnapping.
Een verhaal dat speelt rond de afschaffing van de slavernij, met interessante feitjes en kijkje op het leven van de Nederlanders in Suriname. Echte romantiek is ver te zoeken in het verhaal. Het is meer een beschrijving van een korte episode uit het leven van de jonge vrouw.