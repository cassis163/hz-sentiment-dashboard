Allan, de 100-jarige man die uit het raam klom en verdween, is terug! Inmiddels een jaartje ouder beleeft hij weer allerlei avonturen met Julius. Maar ook nu raakt hij weer in de problemen en ontmoet hij de vreemdste personen. De gebeurtenissen volgen elkaar als in een domino-effect achter elkaar op, wat zeer herkenbaar is als een boek van Jonas Jonasson. Soms gaan de gebeurtenissen te snel, maar je moet het beleven en er gewoon in mee gaan. Eigenlijk is het net een achtbaanritje.

Zelf ben ik een beetje teleurgesteld in het boek. Ik had er grote verwachtingen van, omdat ik het eerste boek geweldig vond. Helaas is de humor wat verder te zoeken in dit boek en draait het vooral om de huidige politiek. Wel maakt Jonasson de wat soms zware onderwerpen luchtiger door het met humor te mengen, wat zeker helpt. Het is een combinatie van wat er nu ter wereld speelt met fictie en dat weet hij goed te verwerken.

Al met al blijft het zeker een vermakelijk boek.