Mooi boek, weinig dialoog maar oh zo goed geschreven beschrijvingen van het Spaanse binnenland, de uitdroging van de grond, het overleven in een klein dorpje, met dieren migreren over een doodse vlakte, amper wetend waar er weer water zal zijn.
Een jongen vlucht uit zijn dorp, weg van de dorpsrechter. Wat hij gedaan heeft is niet direct duidelijk, wie hij is ook niet, naamloos.
Tijdens zijn vlucht ontmoet hij een oude herder met enkele geiten die rondtrekt, ook naamloos. Van die herder leert hij te overleven. Hoe hij met water om moet gaan, zich moet beschermen tegen de zon, hoe hij geiten moet melken.
In de oude herder heeft hij ook een bondgenoot want de dorpsrechter zit hem achterna.
Aanrader.