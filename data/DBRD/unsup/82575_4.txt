Remi, een architecte, is gelukkig getrouwd met haar jeugdliefde en politicus Laurens. Ze hebben beide een succesvolle carri√®re, twee kinderen en zelfs een au-pair. Remie komt erachter dat Laurens een verhouding heeft met zijn campagneleider en Remie wil scheiden. Laurens wil alles doen om zijn gezin bij elkaar houden. Als de kinderen worden ontvoerd lijken Remie en Laurens weer naar elkaar toe te groeien. Echter is niet alles wat het lijkt! 

Het boek begint eigenlijk met een deel van het einde. De proloog begint met dag 0 en gaat vervolgens terug in de tijd naar dag 71 en telt vervolgens spannend af naar dag 0. In het begin vond ik dat teleurstellend om meteen het einde te lezen maar gelukkig ben ik behoorlijk op het verkeerde been gezet.

Getelde dagen is wat men in de volksmond als een vrouwenthriller zou omschrijven. Er is een verhouding, seksuele escapades, relatiecrises en spanning. Een vrouwenthriller wordt vaak als iets semi-negatiefs gezien maar dat is in dit geval helemaal niet waar, het verhaal is goed geschreven ende spanning wordt erg mooi opgebouwd. Het boek is ontzettend beschrijvend geschreven, niet tenenkrommend spannend maar je wil graag weten hoe het allemaal zo ver heeft kunnen komen en wat er nog meer gaat gebeuren. De relatie tussen Remie en Laurens wordt duidelijk en krachtig omschreven en ook leer je hun beide erg goed kennen doordat hun gedachten en ervaringen zich in het boek afwisselen.

Ik heb zelf met erg veel plezier het boek gelezen. Ik zou het boek zeker aanraden om heerlijk in het zonnetje op het terras te lezen in de zomer en in de winter natuurlijk met een lekker dekentje voor de haard. Een heerlijke thriller van Nederlandse bodem, die uitnodigt om verder te lezen!