Kyra de Vreeze was 16 jaar toen ze zelfstandig besloot om vegetarisch te gaan eten, tien jaar later ging ze over op volledig plantaardige voeding. Haar prikkelbare darmklachten verdwenen, ze voelde zich fitter en haar lichaam werd soepeler. Jaren later merkte ze dat har lichaam behoefte had aan een aanvulling en voegde ze biologische yoghurt en ghee toe aan haar eetpatroon. Kyra is body & mind chef en activist Ze schrijft onder andere voor Yoga Magazine en SALT, is daarnaast vlogger voor ELLE Eten, ze geeft workshops, bedenkt recepten, organiseert events en is yogadocente.
In haar boek Vegan speelt groente de hoofdrol, samen met volle granen, bonen, noten, kruiden en specerijen tovert ze de lekkerste gezonde maaltijden tevoorschijn. Eenvoudige maaltijden voor door de weeks en wat meer tijd vergende recepten voor de weekenden. Vegan is ingedeeld in praktische hoofdstukken. Start logischerwijs met ontbijtrecepten, waaronder een anijs-smoothie en een pittige ontbijtsalade. Naast ieder recept pronkt een paginagrote foto van het gewenste resultaat.

Na de lunch en recepten voor tussendoortjes kom je al bladerend als vanzelf terecht bij dinersuggesties. Hier valt onder meer een Pasta Melanzana te ontdekken en een aangename zwarte pompoensalade. Het kookboek wordt zoals valt te verwachten afgerond met recepten voor een lekker veganistisch nagerecht. Wat denk je bijvoorbeeld van een chocolade-smoothie of ijstaart?
Bij alle recepten staan een of meerdere handige tips. Bovenaan staat tevens vermeld of het hier om een glutenvrije maaltijd gaat en voor welk seizoen het recept bedoeld is. Voor ieder recept geldt dat de beschrijving duidelijk en eenvoudig is gehouden. Je hoeft geen chef-kok te zijn om het gewenste resultaat zelf te kunnen bereiden. Enkele ingrediÃ«nten zullen misschien niet in de plaatselijke supermarkt te vinden zijn, maar met een beetje wilskracht kun je deze zonder twijfel elders aanschaffen.

Een ideaal boek voor iedereen die een dagje geen vlees wil eten en op zoek is naar eenvoudige gezonde alternatieven. De originele recepten zijn een mooie aanvulling voor doorgewinterde veganisten die toch nog wat meer variatie in hun eetpatroon wensen.