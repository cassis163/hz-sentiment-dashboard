Cordeluna, de naam van een magisch zwaard. Een liefde die niet had mogen zijn, tussen de ridder Sancho en een hoge jonkvrouw Guiomar. De twee worden vervloekt, maar krijgen de kans om het over te doen. Ze hebben duizend jaar de tijd om de vloek te verbreken en ze krijgen drie kansen.

Twee jongeren, Gloria en Sergio worden stapelverliefd op elkaar. Een typisch geval van liefde op het eerste gezegd. Ze weten eerst niet wat er met ze aan de hand is, maar steeds hebben ze het gevoel alsof ze iemand hebben gevonden waar ze al jaren naar zochten. Zij weten niet dat zij eigenlijk Sancho en Guiomar zijn. Met behulp van hun vrienden ontdekken ze allemaal aanwijzingen in het klooster waar ze verblijven die zomervakantie. Ze worden gedwarsboomd door hun coach Barbara, die in een 'vorig leven' Sancho en Guiomar heeft vervloekt.

Het is een mooi boek, maar wel erg voorspelbaar. Eigenlijk weet je al meteen hoe het boek gaat eindigen. Het boek bestaat niet echt uit hoofdstukken. Er zijn twee verhaallijnen: die van Sancho en Guiomar in het verleden en die van Gloria en Sergio in het heden. De sprongen in de tijd worden aangegeven door de sterretjes.

Als je van zoetsappige ridderromans houd is dit wel een aanrader. Je moet het niet erg vinden om steeds over de almachtige God te lezen die het leven al voor je heeft uitgestippeld. Voeg dat samen met een beetje magie en romantiek en je hebt een redelijk mooi boek te pakken.