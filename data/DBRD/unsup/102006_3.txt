Cecilia neemt je mee in een vlot lopend verhaal met de wat aparte en eigengereide Nina als hoofdpersoon. Als vrachtwagenchauffeuse trekt Nina van stadje naar stadje en in elk stadje…..
Nina weet wat ze wil, en Cecilia zet haar sterk neer. In het begin denk je “wat is er toch met jou Nina?” Maar langzaam kom je er achter. Dit geldt ook voor Sebastian, al irriteert hij me wat, maar ja ik hou dan ook niet van dat controlfreakerige gedrag. Toch past het allemaal in het verhaal.
Cecilia weet precies de juiste verhoudingen te vinden tussen sex, romantiek, een vleugje spanning en echt ik kijk nooit meer normaal naar het woord zombie. Héérlijk! In zijn genre klopt dit verhaal van a tot z, en kijk ik zeker uit naar deel twee.
Een totaal van drie en halve sterren voor Trucker Girl.
Corina Nieuwenhuis