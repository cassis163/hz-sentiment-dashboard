In “Max en de superhelden” volgen wel Max en hij is groot fan van superhelden. Hij heeft één echte favoriet en dat is geen superheld maar een heldin: Megapower! Ze is dapper, slim en ongelofelijk sterk, kan computers programmeren en bommen onschadelijk maken en ziet ook nog eens alles met haar laserogen.. Eigenlijk kan ze gewoon alles! Maar het allermooiste van alles is dat Magapower anders is dan alle andere superhelden… en Max.. die weet waarom!

Je hebt altijd prentenboeken die je meer liggen dan andere. "Max en de superhelden" is zo ontzettend leuk, onze absolute favoriet van 2019 tot nu toe. Het is een super stoer verhaal, maar tegelijkertijd zo enorm lief. Je hart smelt er echt een beetje van (zeker als mama zijnde). De tekst is lekker vlot geschreven. Er staat helemaal niet zoveel tekst in dit boek, maar juist in combinatie met de geweldige illustraties maakt het dat dit boek echt uniek en bijzonder is. Ik heb zelf nog nooit een prentenboek gezien zoals deze, het is origineel, eigen, anders, maar echt onweerstaanbaar. Iedereen die de binnenkant van dit boek bekijkt is verkocht!

Wat dit boek ook bijzonder maakt is dat sommige illustraties in stripboek stijl zijn, zo super tof! Dat geeft net een beetje iets extra’s. De illustraties zijn door het boek heen eigenlijk best wel rustig en met lichte kleuren, maar de super pagina’s met Megapower erop, knallen er echt uit. Ze zijn fel gekleurd, met uitroeptekens en vol actie. Voor een prentenboek is dit boek aan de dikkere kant, maar eenmaal gelezen zou je willen dat er nog veel meer pagina’s waren. Ik kan nog wel even doorgaan, maar alles aan dit prentenboek is gewoon positief. Een dikke vette MEGA aanrader wat mij betreft!

Max en de superhelden gaat over een supermoeder en daarom is het dus ook het ideale cadeautje voor moederdag. Wat ook erg leuk is, is dat er achterin het boek een witte pagina zit. Kinderen kunnen daar hun naam op schrijven of bijvoorbeeld een kleine tekening maken of een mooie foto plakken. Zo kunnen ze het cadeautje ook nog eens heel persoonlijk maken. Een cadeautje dat elke mama voor altijd zal koesteren!