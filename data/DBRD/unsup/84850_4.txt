02 apr 2012
In Diamant van Jennifer McVeigh komen oude woorden en oude tijden tot leven in het grauwe Engeland, over de onmetelijke oceaan ,naar het nieuwe Afrikaanse land.

Het is een mooi verhaal over de jonge Francis die liefde ontmoet op het schip dat haar vervoerd naar haar verloofde Edwin, twijfel slaat toe.

Haar aankomst in Afrika is een kennismaking met onbarmhartige omstandigheden.



In haar roman Diamant legt schrijfster Jennifer McVeigh zorgvuldig de problematiek uit rondom de exploitatie van de mijnen voor winning van goud en diamanten in Zuid-Afrika aan het einde van de 19e eeuw.

In sterk verbeeldende bewoordingen beschrijft zij het ellendige lot van de zwarte bevolking die als slaven worden behandeld door de blanke overheersers. De enkeling die zich verzet, zowel zwart als blank wacht een droevig en meestal wreed lot.

Zo vergaat het ook Edwin Matthews, de echtgenoot van Frances, als hij als arts wordt verbonden aan het bestrijden van een Pokken epidemie. Francis heeft geen andere mogelijkheid dan haar man te volgen, ze beleefd bittere armoede, verlangd naar haar verloren liefde en is niet in staat het ware gezicht te zien van de mannen die haar beroeren.





Diamant is een indrukwekkende, sfeervolle en kleurrijke roman waarin de gevolgen van de genadeloze natuurlijke toestand van het land, overeenkomen met de harde werkelijkheid waarin het merendeel van de blanke bevolking en zeker de totale zwarte gemeenschap heeft getracht te overleven 1880 in Zuid-Afrika.