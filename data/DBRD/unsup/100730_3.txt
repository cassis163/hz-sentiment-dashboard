Een abdij erft een villa van een onbekend persoon en twee nonnen gaan hier samen naartoe om een inventarisatie te maken van de inboedel. Al snel blijkt er van alles aan de hand te zijn, zij ontdekken bijvoorbeeld een neergeschoten man in de villa die zij besluiten te verzorgen en beschermen.

Het verhaal is in vlot tempo geschreven en gemakkelijk te lezen, wel maakte het op mij een wat gedateerde indruk - ook vanwege alle beschrijvingen van planten en kruiden. Ik vond het wel een heel charmant boek, vooral vanwege de verschillende karakterbeschrijvingen van de twee zusters.