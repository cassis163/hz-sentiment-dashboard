Eva zou ook wel eens ware liefde willen vinden. In het restaurant van haar vader leert ze de knappe Fransman Lucien Lamoureux kennen. Hij vraagt haar of ze hem wegwijs in Den Haag wil maken.
Natuurlijk wil ze dat.

Eva vind ik al snel een leuk personage. Ze werkt part-time in het restaurant van haar vader en probeert daarnaast om van haar passie fotografie haar werk te maken. Als haar vader besluit het restaurant te verkopen geeft dit toch enige onzekerheid voor Eva over haar vaste inkomstenbron. Daarnaast heeft ze een niet zo fijne relatie achter de rug en aan de ene kant zou ze graag eens haar droomprins vinden, maar door wat er in het verleden is gebeurd is ze iets wantrouwig geworden. Hierin maakt Eva door het verhaal een mooie groei door.

Het boek is fijn simpel geschreven en leest heerlijk vlot. Het verhaal speelt zich af in Den Haag en Parijs en geven herkenbare plekken weer.
Wat ik ook mooi vond was dat het boek een heerlijke knusse sfeer uitstraalt: de personages die lekker nuchter zijn, maar ook de grote familie waarin je je als lezer zeer welkom in voelt.

Ik vond de Franse slag een fijn en knus verhaal. Dit is een leuk romantisch boek dat lekker en snel wegleest.