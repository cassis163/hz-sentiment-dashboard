Mijn volledige recensie is terug te vinden op:
https://www.linda-linea-recta.nl/stormwind/

Na Duingras, is het nu de beurt aan Stormwind, deel twee in de Eilandliefde serie. In dit verhaal zijn Vincent en Milena de hoofdpersonen. Leuke bijkomstigheid is dat je Axel en Wende regelmatig voorbij ziet komen. Milena is namelijk het achttienjarige nichtje van Wende die een rugzak aan ellende heeft en een veilige haven nodig heeft.
Het verhaal wordt vanuit het perspectief van Vincent vertelt, in de ik persoon. Het verhaal gaat verder waar Duingras geeindigd is.

Na drie maanden in het surfparadijs San Diego slaat de verveling toe bij Vincent toe. Hij heeft het helemaal gehad met zijn vrije leventje en de mooie blonde dames. Hij mist het kiten, de wind, het eiland en zijn vrienden.

De schone slaapster op mijn matras wordt niet wakker. het is ook dit keer weer een hele mooie, zie ik toch nog even snel vanuit mijn ooghoek: prachtig blond haar, benen tot onder haar oksels en zo’n rimpelloos poppengezichtje; beugelbekkie zodra alle vaste tanden zijn verschenen en een nosejob voor je zestiende verjaardag, anders wordt de boel nooit strak genoeg. In Californië kunnen ze er wat van op het gebied van mooie meiden produceren; als het niet goedschiks gebeurt, dan maar met grof plastisch chirurgisch geweld. Ik verlang ondertussen bijna naar een meid met scheve tanden en een haakneus.

CONCLUSIE
Hoewel Duingras voornamelijk gaat over Axel en Wende, draait het in Stormwind voornamelijk om Vincent en Milena. Het is raadzaam om de boeken in de juiste volgorde te lezen. Gaandeweg zie je Vincent veranderen, al ziet hij dat zelf niet zo direct. De verandering van de zorgeloze surfende losbol in een serieuzer iemand vond ik leuk om te zien. En zoals het een echte feelgood roman betaamt, speelt de liefde een hoofdrol in dit boek. Ik heb het het met veel plezier en in no time uitgelezen. Op naar het volgende deel: Springvloe