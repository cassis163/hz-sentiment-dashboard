Dit verhaal gaat over een meisje van 7 jaar oud: Millie Bird.
Millie is een meisje met heel veel vragen. En ze stelt ze gewoon aan iedereen die ze tegenkomt. Ze vraagt zich zoveel af. Bijvoorbeeld waar je heen gaat als je niet goed, maar ook niet slecht bent. Dat is dan niet de hemel of de helâ€¦Haar vader heeft geen idee en zegt dan: De Ikea? En toen wist ik meteen al dat ik het boek geweldig ging vinden. Het zit boordevol humor, omdat Millie heel anders naar het leven kijkt. Een meisje van 7 jaar oud heeft veel fantasie. Ze heeft ook een Dode Dingen boek. Wat daar instaat, daarvoor moet je het boek echt gaan lezen.
Millie is een apart en vooral een vroegwijs meisje. Je leeft enorm met haar mee. Ze heeft al veel meegemaakt in haar jonge leven.

Haar moeder laat haar achter in een warenhuis. Millie besluit haar moeder te gaan te zoeken. Ze maakt vrienden met Karl de Typist. Hij is een weduwnaar. Hij heeft ook wel zin in een avontuur. Als ze dan Agatha Pantha ontmoeten is hun team compleet. Je volgt ze op een spannende tocht door Australie. Karl en Agatha zijn beiden ver achter in de 80 jaren oud.
Hun persoonlijkheden zijn echt sterk op papier gezet. Ze hebben ieders hun eigenaardigheden, die ook gewoon heel grappig kunt noemen. Ze raken verzeild in kroeggevechten en worden aangevallen door dronken jongeren. Ze hebben het allemaal in zich om te overleven.

Dit boek heb ik in een ruk uitgelezen. Lekker luchtig, grappig, gevoelig en je vliegt er doorheen.
Het leest heerlijk. Het taalgebruik is grappig en soms ook best grof. Maar het past bij de karakters. Er komen af en toe woorden voorbij, waar je enorm om moet lachen.
Ik kan dit boek iedereen aanraden die wel eens goed lachen wil!
4 sterren****.