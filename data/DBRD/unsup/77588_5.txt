De achterkaft geeft gelukkig niets teveel weg: een enorm spannend boek waarin Ariane, geplaagd door benauwdheid binnen de relatie met haar dominante moeder, familiegeheimen uit het verleden, onzekerheid t.o.v. het aangaan van relaties, zich ontwikkelt tot een veel sterkere vrouw, ondanks de continue anonieme bedreigingen.
Daarnaast zien we de ontwikkeling van een onbekende man. Zonder dat we hem leren kennen krijgen we een psychologisch profiel door gebeurtenissen en gedachten mee te maken die mij regelmatig mijn adem deed inhouden van spanning.

Is "hij" degene die de ansichtkaarten stuurt? Of is er toch iets Abhay die plots haar gevolgd is en er "aparte" machtsspellen op na houdt? Wat is dat met die familiegeheimen waar niemand meer iets over vertellen wil?

Als spreadsheets die over elkaar vallen op de overheadprojector krijgt het verhaal steeds meer vorm. En ook al groeien je vermoedens is het pas tot het eind dat het definitief wordt hoe deze uit controle lopende emoties en driften zich op de alle personages in dit pakkende verhaal laten toepassen.

Een enorm spannend verhaal, met psychologisch sterk uitgewerkte karakters, een zeer lekker leesbare schrijfstijl waardoor je door het boek heenzoeft, in een opbouwende spanning met een sterk plot. Aanrader.