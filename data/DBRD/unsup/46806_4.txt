Slow feelgood-readers-food met een goede dosis spanning, mysterie en familie-romantiek. Aanvankelijk begon het verhaal infantiel en traag, maar eenmaal deze heuvel genomen ontvouwde zich een schitterende familie geschiedenis gezien vanuit de belevenissen en de daaruit voortvloeiende gevolgen voor haar nazaten van de rijke weduwe Christy. De manier waarop McKinley schrijft werkt nogal verslavend op me, waarschijnlijk door haar accenten op gevoelsvlak, haar prachtige beschrijvingen van de omgevingen en rake dialogen. Ook schroomt McKinley niet om onze menselijke kant te tonen. Vooral de buurvrouw van Christy vond ik geestig beschreven. Op zijn Schots. Ik moest me inhouden om niet gelijk door te stomen naar een volgend boek van haar, omdat er nog vele anderen op mij wachten.