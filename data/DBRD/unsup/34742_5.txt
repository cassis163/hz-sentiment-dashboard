Bij het zien van de schitterende cover verwacht je niet wat voor een aangrijpend verhaal erachter zit, maar toch past die bij het boek. De titel is heel goed gekozen, want daar draait het verhaal om, om de vraag wat er die nacht is gebeurd, waarom niets meer hetzelfde is als voor die nacht. Waarom Melanie zo veranderd is na die nacht.
In de proloog krijg je een beeld van het dorp waar het verhaal zich afspeelt en wie haar bewoners zijn.
Het verhaal is op een vlotte, filmische manier geschreven. Langzaam wordt de spanning opgebouwd naar een plot die je totaal niet verwacht, die je niet ziet aankomen.
Vanaf het eerste hoofdstuk wordt je meegesleept in het verhaal. Eenmaal in begonnen, kan je het boek niet meer wegleggen omdat je heel erg graag wilt weten wat er die nacht is gebeurd. Je wilt weten wat er in Melanie is gevaren, waarom bepaalde personen zwart worden gemaakt, hoe Douwe en Carolien met alles omgaan, of de relatie van Lucy & Paul stand houdt.
Toch zit er ook wel een voorspelbaar stukje in, maar dat is niet erg. Bij dit soort boeken is het niet erg als een bepaald gedeelte al op voorhand bekend is, dat je die kan verwachten als je goed leest.
Het verhaal laat zien wat het met mensen kan doen als er verkeerde dingen over ze wordt gezegd, hoe iedereen er weer anders op reageert. Dat er soms niet veel mensen voor nodig zijn om een roddel te verspreiden omdat ze dat met een bepaalde reden doen. Dat er altijd mensen zijn die de roddels geloven en het verder vertellen, er daardoor aan meedoen. Dat soms iets heel anders is dan er verteld of gedacht wordt. Het verhaal laat je ook naar jezelf kijken, dat je ten alle tijden eerlijk naar jezelf en naar anderen moet zijn.
In het nawoord vertelt de auteur hoe zij aan het verhaal is gekomen en begrijp je het verhaal nog beter.