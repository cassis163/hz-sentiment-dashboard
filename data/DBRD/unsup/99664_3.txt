Martijn Lindeboom heeft 13 Horror verhalen bijeengebracht. De verhalen zijn van schrijvers die zich al hebben bewezen binnen het fantastische genre, maar ook van schrijvers die zich voor de eerste keer op het Horror gebied begeven. Hij heeft er een goede mix van verhalen van gemaakt. Voor iedereen die van het fantastische houdt zit er wel wat tussen wat hem aanstaat.

De verhalen zijn van hoog niveau. Je merkt dat verschillende schrijvers al jaren schrijven. Niet ieder verhaal is even origineel, of raakte bij mij een snaar. Dat heb ik bij mijn waardering meegenomen. Hieronder geef ik mijn mening over ieder verhaal afzonderlijk.

Auke Hulst, Vader Zien.
Auke neemt je mee op een gevoelige reis van Elise die haar vader mist. Dit verhaal had ik te snel door, waardoor de ontknoping voor mij niet verrassend was. Het gevoel van Elise wordt mooi beschreven, maar dat was niet genoeg om dit verhaal tot een meeslepend verhaal te maken.

Sophia Drenth, Gedichten van licht en schaduw.
Sophia neemt je meer naar het Parijs van 1900 waar een fotograaf werkt voor de politie en voor hen plaats delicten fotografeert. Hij komt erachter dat er een seriemoordenaar actief is. Sophia zet een goed verhaal neer. Mooie sfeerbeelden, goede ontwikkeling van het verhaal, maar ik walg van verhalen waarin seriemoordenaars worden verheerlijkt. Dit zijn geen verhalen voor mij. En misschien daarom is dit wel een goed geschreven verhaal, dat het dit soort gevoelens bij mij oproept.

Barend de Voogd, De koeien van Starink.
De beschonken wethouder van een klein dorpje vindt het vreemd dat de koeien van boer Starink 's nachts nog buitenstaan en gaat al zwalkend op onderzoek uit. Het eerste gedeelte van het verhaal vond ik prachtig. Hoe de wethouder al ploeterend door het land loopt, maar Barend weet dit verhaal niet af te maken. Na het lezen van het verhaal had ik het idee dat het einde velen maken beter kon. Net of de opbouw niets met het einde te maken had. Dat het Horror gedeelte te veel los stond van de hoofdfiguur in het verhaal.

Martijn Adelmund, Cl√©mentine.
Martijn heeft het verhaal Op hoop van zegen bewerkt tot een Horror variant en dat heeft hij goed gedaan. Dit is een van de betere verhalen van de bundel. Hij neemt je mee naar een sfeervolle vissersdorpje met al zijn verwikkelingen en dan is het niet pluis op zee. Goed geschreven met een angstwekkende climax.

Jerry Hormone, Dood zaad.
Dit korte verhaal is een gimmick. Ik vertel niets over het verhaal, elke hint verraad het einde. Dit verhaal is vol energie geschreven. Het heeft korte stukjes en komt snel tot een eind. Niet helemaal mijn smaak.

Christien Boomsma, De beenderen in haar ogen
Dit is het beste verhaal van de bundel. Wat het aanrijden van een kat voor een gevolgen heeft voor de hoofdpersoon. Christien zet een onthutsend verhaal neer. Het verhaal zit vol onderhuidse spanning, En het einde is zo mooi, maar ook zo tragisch.

Thomas Olde Heuvelt, Tulpen en windmolens in het Land van Champignons.
Ik kende dit verhaal al en met herlezen bleef het nog steeds een spannend en mooi verhaal. Thomas verhaalt over de windmolen bij Monnickenbroek en hoe de gebeurtenissen leiden tot de ondergang van Monnickenbroek. Dit is een mooi opgebouwd verhaal met heel veel sfeer. Je waard je zo bij de oudjes van dagen die terugkijken op wat hun overkomen is.

Tais Teng, Wil je doorgaan? {JA/NEE}
Raoul komt een spel True Love tegen op het net. Als hij het gaat spelen heeft dit verstrekkende gevolgen voor zijn leven. Thijs neemt je mee in een vlot geschreven verhaal met spanning en vervreemding. Alleen de climax aan het eind was voorspelbaar.

J. Sharpe, Echo van een monster.
Op zijn wijze zet Joris een Horror verhaal neer wat er mogen wezen. Het zit zoals een Horror verhaal betaamd vol met spanning, vol gore en bloed en met een huiverende eind. Niet verrassend, maar dat is niet nodig bij dit verhaal.

Martijn Lindeboom, De vernietiging van de Jiten
Anjali, uitgestoten bij de krijgersklasse van de Jiten, probeert het hoofd boven water te houden met gevechten in de arena, totdat ze tegenover een afgezand van de doodsgodin Kaeli staat. Dit is ook een van de betere verhalen van de bundel. In een Fantasy achtige omgeving beschrijft Martijn te strijd die Anjali voert tegen haar verleden, haar omgeving en de krachten die haar proberen te manipuleren. Martijn maakt met al deze elementen een mooi, spannend, Horror en doordacht verhaal van.

Vanessa Morgan, 9
Na een avondje stappen rijdt Polly een kat aan. Dat heeft verstrekkende gevolgen voor haar en haar vriendin Lorenza. De opzet van het verhaal is goed, maar op de een of andere manier kwam ik niet in het verhaal. Het was wat voorspelbaar (het wraak gedeelte) en de wisseling van perspectief werkte niet bij mij. Ik kreeg geen connectie met de twee hoofdfiguren.

Jamal Ouariachi, De Toeristenslager.
Twee Aziatische toeristen genieten van een stad in al haar facetten als ze op vakantie zijn. Zelf de geruchten van een toeristenslager houdt hun niet tegen. Bij dit verhaal duurde het een hele lange tijd dat het Horror gedeelte kwam. En dat is jammer. Jamal weet je aandacht erbij te houden, maar er had voor mij meer bovennatuurlijks in mogen zitten.

Max Tromp, 12,5
En dan als laatste het verhaal van de mysterie schrijver. Max zet een leuke ode neer aan de serie Walking dead en de Night of the Living dead en zijn vervolgen. Je krijgt een kijkje in de wereld van een bewaker op de muur op de grens van Mexico, die de VS moet beschermen tegen "Vreters".

Met al is dit een bundel goed te lezen Horror verhalen geworden.