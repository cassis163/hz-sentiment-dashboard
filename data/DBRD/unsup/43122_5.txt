Bij het zien van de omslag wist ik dat ik iets speciaals in handen had. De voorkant en de achterkant, van de ene kant helder en duidelijk en van de andere kant toch uitermate geheimzinnig. De achterkant laat de wereld zoals zij hem kennen zien, maar dan met een andere verdeling van de economische machtsblokken. En de vookant, tja....Dat oog keek me zo enorm intigrerend aan, dat ik dit boek wel moest gaan lezen.
Na het lezen van de flaptekst wist ik iets over de inhoud, maar eenmaal begonnen aan het boek bleek ook dat dit maar een tipje van de sluier was. Heel erg mooi eigenlijk, want totaal onvoorbereid werd ik gevangen in een totaal vreemde, maar geheel nieuwe wereld. Niets en niemand is wat hij lijkt te zijn, en alles is gebaseerd op de vrije markt. Dit zijn de ingredienten van de wereld zoals Max Barry hem schetst. In deze schepping is de aardbol verdeeld in twee machtsblokken die met elkaar wedijveren, met de vrije markt als mechanisme. Alles draait dus om winst maken en alles staat in het teken van de grote organisatie's zoals wij die nu ook kennen. (denk aan Nike, General Motors enz). Mensen in deze wereld hebben de achternaam van het bedrijf waarvoor ze werken enz. Ik wil hier verder eigenlijk niet ingaan op de inhoud en het verhaal van het boek omdat ik iedereen aanraad: laat het je overkomen.

Op het begin was ik zoekende naar patronen en regels waaraan wijzelf gebonden zijn. Maar ik kwam er al snel achter dat in de wereld van Jennifer Government deze regels niet gelden. Ik vroeg me dus ook af hoe ik tegen dit boek aan moest kijken. Als een aanval op de hedendaagse maatschappij, of gewoon als een humoristisch geschreven op zichzelf staand verhaal. Maar als antwoord vond ik al vrij snel, dat het geen van deze twee uitersten is. Om dit boek te kunnen begrijpen en waarderen moet je het beeld van de wereld zoals wij hem kennen overboord gooien. En de wereld van Max Barry betreden, maar dan ook echt totaal onbevooroordeeld. Als je dit doet dan ontdek je een geniaal geschreven boek.

Eigenzinnig, vlot, spannend, huoristisch, maar toch met een dikke knipoog naar de cosumptiemaatschappij van vandaag de dag. Max Barry heeft me gevangen genomen in de wereld van Jennifer Government, John Nike enz. Ik was totaal overdonderd door het simpele gegeven dat dit boek anders is dan anders. Het is in mijn ogen Max Barry gelukt om de lezer 400 bladzijden lang te boeien, te intrigeren met iets wat helemaal niet bestaat. Jennifer Government is een must voor mensen die eens wat anders zillen lezen dan een standaard thriller. Ren nu nog naar de winkel en laat het je overkomen...