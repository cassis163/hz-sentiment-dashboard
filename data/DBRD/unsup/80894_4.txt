Amber Reynolds komt op tweede kerstdag bij bewustzijn in het ziekenhuis. Ze kan zich niet herinneren hoe zij daar gekomen is, erger nog, zij kan alles horen, maar niet bewegen of communiceren. Ze heeft het zogeheten locked-in syndroom. Ze weet haar leeftijd, dat ze mer Paul is getrouwd, dat haar zus een geheim heeft, maar er blijven nog heel veel gaten. Door middel van flashbacks reconstrueert Amber de week voordat zij in het ziekenhuis beland. Dit steeds afgewisseld met het heden , waarin je gesprekken hoort van het verplegend personeel, gesprekken tussen het bezoek en waarin Amber probeert de puzzelstukjes op zijn plaats te brengen. Een ding is duidelijk, ze ligt in coma, haar man houdt niet meer van haar en soms liegt ze en ze is in gevaar.
Lukt het haar wakker te worden voor het te laat is?

“Soms lieg ik “ is het thrillerdebuut van Alice Feeney. Naast de flashbacks en het heden wordt het boek afgewisseld met dagboekfragmenten , die ruim twintig jaar teruggaan en het verhaal vertellen van een ongelukkig, eenzaam en boos 10-jarig meisje
Dit maakt het verhaal enerzijds complex, maar past prima in het psychologische spelletje wat gespeeld wordt .
Er is een ding wat je als lezer moet weten: Iedereen liegt

Soms lieg ik, een boek vol leugens, onvoorspelbaar en een knappe ontknoping. Een boek geschreven in een prettige stijl wat je achter elkaar wilt uitlezen. Knap en intrigerend debuut, met na afloop nog wel de vraag , weet ik nu alles en wat is nu waar of niet waar!