Natuurlijk moest ook ik me nog eens wagen aan deze overbekende bestseller van Dan Brown. Met de Da Vinci Code had ik me al prima vermaakt, maar dit boek is eigenlijk beter. De plot is door Brown zeer ingenieus opgezet en ondanks dat ik voorbereid had moeten zijn, werd ik toch enkele keren op het verkeerde been gezet door de verrassende wendingen. Hiernaast heeft het boek, waarin de Illuminati een aanval doen op het Vaticaan, dezelfde vaart als de Da Vinci Code, waardoor je toch weer geneigd bent het boek in één keer uit te lezen. Wat dan ook gebeurd is. Conclusie: Ik kan dit boek dus alleen maar aanraden!