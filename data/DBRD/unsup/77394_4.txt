"Als je niet zo goed kon kussen, had ik je allang gedumpt." ~ p15

Soms in het gewoon heerlijk om je te verliezen in een bookcrush... en man, die Gijs die weet wat!

"Als een echte heer uit een jaren zestig film kust hij mijn hand en ik voel hoe mijn wangen in een keer naar dieprood knallen als zijn stevige lippen een tinteling op mijn huid achterlaten." ~ p19.

Wederzijds verlangen vertelt het verhaal van Dindi, die op een verschrikkelijk fout bedrijfsfeestje zit, waar haar vriendje aanpapt met Blondie en haar compleet negeert, terwijl ene Jaap zich aan haar opdringt voor een dansje. En dan is daar Gijs, een enorm lekker ding met een gansterhoed. Zal de avond dan toch nog leuk worden?
Een heerlijk feelgood/NA verhaal dat je gewoon in 1 ruk moet uitlezen, en waardoor je spontaan weer zin krijgt om verliefd te worden.  Oli Veyn weet de personages goed neer te zetten, en zorgt ervoor dat je de kriebel in de onderbuik van Dindi goed meebeleeft. Het enige nadeel is dat die 112 pagina's echt zo voorbij vliegen, terwijl je eigenlijk pas net aan het voorspel begonnen ben...

"Waarom kijkt hij zo naar me? En waarom reageert mijn lichaam zo heftig als we elkaar aankijken?" ~ p23.

Een paar kleine schoonheidsfoutjes, maar absoluut vermakkelijk. Een ideaal formaat voor als je even iets anders tussendoor wilt lezen. En zeg nou zelf, voor die cover alleen wil je hem al hebben toch?