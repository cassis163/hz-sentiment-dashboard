In "achter de voordeur" wordt de lezer meegenomen in het leven van zes bewoners van een bouwval.
Maar wat weten zij eigenlijk van elkaar?
Gedurende het verhaal komen de bewoners steeds meer van elkaar te weten, deels vrijwillig maar ook omdat ze allemaal ergens last van hebben: een huurbaas die duidelijk wat te verbergen heeft.

Doordat het korte hoofdstukken zijn en elk hoofdstuk een andere bewoner volgt, leest het boek makkelijk.
In het begin moet je wel even goed je best doen om de hoofdpersonen uit elkaar te houden, maar al snel gaat dit beter.
Het boek is spannend, maar geen thriller waarvan je bijna niet kunt slapen.
De echte spanning komt bovendien pas later in het boek.
Voor de echte spanningzoeker is dit boek dus niet per se geschikt, maar wel voor degene die zin heeft in een leuk verhaal met een spannend tintje.
Het einde van het boek lijkt een beetje afgeraffeld. Dit is jammer, want verder is de auteur er goed in geslaagd mij mee te nemen in het verhaal.
Al met al een leuk boek om te lezen, maar een echte thriller zou ik het niet noemen.