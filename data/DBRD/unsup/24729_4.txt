Lara Jean is een meisje van 16 jaar, ze zit vol dromen en liefde en ze is gelukkig met haar vader en haar zussen. Ze mist haar moeder heel erg sinds die overleden is maar haar oudere zus maakt veel goed.
Dat is in het kort het leven van Lara, Lara wordt snel verliefd op de jongens om haar heen en ze schrijft ze ook brieven die ze op een geheime plek bewaard. Dan blijkt die plek ineens niet zo veilig te zijn want alle brieven zijn verstuurd, ontvangen én gelezen door de betreffende jongens. Een ramp! Het blijkt dat de veilige plek veel meer voor Lara betekent dan alleen een oude hoedendoos, iemand heeft erin gezeten en iets gedaan wat invloed zal hebben op de rest van de jeugd van Lara Jean. Terwijl het leven verder gaat, ze probeert door te gaan net zoals ze na alle gebeurtenissen in haar leven doorgaat. Haar zus verhuist naar Schotland en zij is nu de oudste. Ze probeert alles net zo goed te doen als haar zus en zorgt goed voor haar jongere zusje. Ze vergeet daarbij soms dat ze zelf ook nog maar een tiener is. Hun vader is druk en probeert ook tijd vrij te maken wat niet altijd lukt.
Dan probeert ze de meest “gênante” situatie op te lossen, want ook de ex-vriend van haar zus heeft een brief ontvangen, door een nep verkering aan te gaan met Peter. Peter is alles wat Josh niet is, populair, lacrosse speler, en hij wil zijn ex vriendin jaloers maken met de nepverkering. Hoe moeilijk kan het zijn. Waren er maar geen gevoelens aanwezig die een rol speelden. Was het maar een spelletje. Ze raken verstrikt in een web van leugens en in elkaar.


Dit is een boek dat heel toegankelijk is, het leest gemakkelijk weg en je zit zo in het leven van Lara Jean, haar zussen en haar vader. Wat me vaak opvalt dat in boeken over tieners de ouders een kleine rol spelen terwijl ze toch een grote rol spelen in hun leven lijkt mij. Lara Jeans karakter wordt soms een beetje kinderlijk omschreven, ze worstelt echt met haar gevoelens en mist haar moeder en later haar oudere zus om hierover te praten. Hoe ze met jongens omgaat, is wel realistisch beschreven. De gebeurtenissen op school, thuis en tijdens het ski-kamp wisselen elkaar mooi af waardoor het geen moment saai wordt. Ik vond het een mooi boek om te lezen, deel 2 heb ik ook gelezen en ik kijk erg uit naar het laatste deel.