Verbroken van Linda Jansma is niet haar eerste boek. Ze heeft al meerdere boeken op haar naam staan waar ze ook vele nominaties en/of prijzen mee in de wacht heeft gesleept. Zo is Verbroken ook genomineerd voor de hebban award in categorie Thriller Nederlandstalig 2015. Dit gaf mij de zet om eens snel een boek van Linda te gaan lezen.

Verbroken gaat over Mara de Wolff die als computerexpert een bedrijf runt. Hier doet ze aan ethisch hacken. Bedrijven huren haar in voor het testen van de beveiliging van hun computers. Hoe veilig is een bedrijf voor hackers.
Nu kreeg Mara een opdracht van de directeur Richard Moorman van Dutch Broadcasting Group een opdracht om hun veiligheidsrisico's te bekijken van het bedrijf. Mara neemt de opdracht aan en begint al snel aan deze grote opdracht, want het bedrijf is best groot. Al snel stuit ze op een IP adres wat anders is dan een andere en komt ze bij een leak uit. Ze wilt dit graag met de directeur bespreken, maar die blijkt ziek te zijn en niet bereikbaar. Er gebeuren steeds vreemdere dingen en Mara weet niet meer wat ze moet gaan doen. Politie of op onderzoek gaan?

Linda heeft een zeer fijne schrijfstijl wat heerlijk vlot leest. In het begin had ik wel wat moeite met de tijdswisselingen en plaatswisselingen, maar toen ik daaraan gewend was hoefde ik daar niet meer te lang bij stil te staan en kon ik het goed plaatsen.
Wat het allemaal ook zo geloofwaardig maakt is het feit dat ze een thriller schrijft over een actueel onderwerp. Je kan je zeer goed inleven en alleen maar hopen dat dit in de werkelijkheid nooit zal gebeuren.