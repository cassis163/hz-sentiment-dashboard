Na zeer genoten te hebbem van boeken zoals de 100 jarige man en het bommenmeisje lagen mijn verwachtingen voor dit boek wel hoog. Ik vind de humor in Jonas zijn boeken geweldig en dit vindt je ook weer in zijn nieuwste werk terug. Allan, die inmiddels 101 is maar nog fief als altijd had weer heerlijke streken uit, praat zich als brugman uit de meest penibele situaties en raakt verstrikt in de meest bizarre gebeurtenissen. Jonas weet dit moeiteloos te combineren met actuele situaties zoals Allan die zichzelf wegwijs maakt op n tablet, kernwapens en het gebeuren rondom Trump. Interessant en leerzaammaar spijtig genoeg haalt dit de vaart erg uit het verhaal en vraagt de lezer zich soms af of het een fictie of een non fictie boek is. Dit maakt dat Jonas zijn nieuwste werk toch minder prettig leest als zijn voorgaande boeken. Jammer!