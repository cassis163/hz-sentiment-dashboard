In De Vertrouweling vertelt Helene Gremillon het verhaal van Camille, een schrijfster die na het overlijden van haar moeder kennis maakt met een verhaal van voor en tijdens de oorlog.

Een verhaal dat accenten van de oorlog, zoals ervaren door de Franse bevolking met ons als lezer deelt, door middel van brieven die schrijfster Camille ontvangt.
Brieven die de vraag oproepen naar de briefschrijver, naar de waarheid, naar Camille d'r jeugd.

Een verhaal dat wat tijd kost om je te binden, door de brieven afgewisseld met de ervaringen in Camille's dagelijks leven. Tegelijkertijd een verhaal dat als het je eenmaal in zijn greep heeft vraagt om antwoorden, om doorlezen.

Een mooi verhaal met een prettige schrijfstijl die, als het eenmaal een geheel vormt je mee voert. Een verhaal dat vooral een roman is, iets wat misschien niet direct door de lezer wordt verwacht.