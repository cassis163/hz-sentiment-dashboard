Het nieuwste hoofdstuk uit het leven van agent Davenport is weer een echte pageturner. Een beetje doorgewinterde lezers zal er dan ook in sneltreinvaart doorheen flitsen. Onderweg volop genietend van wat er aan 'm voorbij trekt. Dit avontuur kun je los van alle eerdere verhalen lezen, maar als je de eerdere boeken kent zal je opvallen dat de grote lijnen in het leven van Davenport netjes worden doorgezet. Hij is inmiddels getrouwd met een vrouw die we in eerdere boeken hebbben leren kennen, woont in het huis dat hij eerder zelf bouwde, enz, enz. Dit alles doet mij deugt, het is alsof je op bezoek gaat bij een oude bekende. Ennuh, of een verhaal over Russen en Amerikanen niet een beetje uit de tijd is? In dit boek zeker niet, van oude spionnen tot moderne maffia, het zit er allemaal in. Een aanrader voor de donkere dagen van het jaar.