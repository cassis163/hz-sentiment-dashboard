Iskari - De Laatste Namsara gaat over Asha, de dochter van de koning van Firgaard. Zij is opgegroeid met de Oude Verhalen en gebruikt deze om draken te lokken, en te doden. Ze is dan ook de meest gevreesde drakendoder van het land. De Oude Verhalen zijn echter gevaarlijk en Asha heeft hier al eerder een prijs voor moeten betalen. Asha wordt uitgehuwelijkt aan Jarek, een verschrikkelijke commandant. De enige uitweg die ze krijgt, is haar vader de kop van Kozu te brengen, de Eerste Draak...

Het verhaal is origineel. Het bevat een feministische boodschap (voornamelijk dat vrouwen net zo badass kunnen zijn als mannen), maar ook krachtige fantasy-elementen, een geweldige world-building en uitgewerkte karakters. Wat het boek vooral speciaal maakt zijn de Oude Verhalen die door het boek verweven zijn. Hierdoor leer je niet alleen de geschiedenis van de Oude, de Iskari en de Namsara, maar deze houden het verhaal ook interessant en origineel.

De karakters zijn goed uitgewerkt, de vader van Asha, haar broer en Jarek zijn personen waarvan je de keuzes en gedachten gewoon begrijpen wilt. Het boek bevat daarnaast genoeg plot-twists en de schrijfstijl is ook niet moeilijk, waardoor je door wilt blijven lezen.

Het enige minpuntje aan dit boek vond ik de geforceerde liefde. Deze was in mijn ogen wat overbodig voor het verhaal, het had dan nog Ã­ets meer om draken mogen draaien. Dan had ik het extra gaaf gevonden en is het mannelijk geslacht misschien ook iets meer gecharmeerd om dit boek te lezen.

Al met al een geweldig, origineel drakenverhaal. Het tweede deel ga ik absoluut lezen, ik ben benieuwd hoe het verdergaat!