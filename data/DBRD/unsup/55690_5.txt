In “de Knerpers” volgen we Lucy Modderman (en eigenlijk alle andere kinderen uit meurstad). Als Lucy op een ochtend wakker wordt zijn haar moeder en alle andere volwassenen spoorloos verdwenen. De meeste kinderen vinden dat natuurlijk geweldig, alles kan en niks moet meer en dus eten ze heeeel veel snoep. Lucy vertrouwt het niet en gaat op onderzoek uit, ze is vastbesloten om te ontdekken wat er is gebeurd. Op een nacht ziet Lucy vier vieze wezens rondkruipen in haar slaapkamer: Grommert, Burp, Krabbert en Snuf. Het zijn de knerpers en zij weten precies wat er aan de hand is… Kan Lucy een manier vinden om alle ouders te vinden? Is zij de held van dit verhaal? (Wat denk jij?)..

Dit boek is werkelijk waar fantastisch. Dit boek is alles wat een kinderboek moet zijn. Jong en oud zullen genieten van dit verhaal. Ten eerste: als je begint is het gewoon niet meer aan de kant te leggen, je moet weten hoe dit verhaal afloopt. Ten tweede die illustraties, komt op! Zo mooi dat je het bijna niet kunt geloven. En niet af en toe een kleine illustratie, nee, een boek bomvol met illustraties. Ik wou dat er zulke boeken waren geweest toen ik jonger was, hiermee moet je kinderen wel aan het lezen krijgen, dat kan niet anders.

Het hoofdpersonage Lucy is een heel stoer en slim meisje. Doordat je het verhaal leest vanuit Lucy en je dus weet wat zij denkt en voelt, kunnen je je goed inleven in haar persoon. Het verhaal is mooi opgebouwd en naarmate je verder komt in het verhaal wordt het ook elke keer net weer een stukje spannender. Naast dat het spannend is, is het ook avontuurlijk en grappig. Ik heb echt wel een aantal keer hardop zitten lachen. Ook de namen zijn erg creatief verzonnen en regelmatig krijg je daar een grote glimlach van op je gezicht. Daarnaast komen er nog personage uit Tom Fletcher zijn ander boek voorbij: “De kerstmisaurus”, erg leuk voor de echte fans, geeft net weer even iets extra’s.

De schrijfstijl van Tom Fletcher in “de knerpers” is heel erg tof, vlot en grappig. Zo schrijft hij aan het einde van elk hoofdstuk een stukje vanuit hemzelf, die stukje zijn vooral erg grappig en ze maken je erg nieuwsgierig naar het volgende hoofdstuk. Ook slaat hij bijv. het dertiende hoofdstuk over omdat dat het ongeluksgetal is en het verhaal op dat moment te spannend is om hoofdstuk dertien te starten. En natuurlijk staan er weer dikgedrukte woorden, extra grote zinnen enz. De vormgeving van dit boek is naast de illustraties heel sterk. Je vliegt door de hoofdstukken van dit boek heen en voor je het weet is het uit. Dit boek hoort gewoon in je kinderboekenkast te staan.

Kortom, dit kinderboek is helemaal compleet, alles erop en eraan. Briljant geschreven en daarnaast aangevuld met fantastische illustraties. Ik raad persoonlijk wel aan om “de knerpers” voor te lezen vanaf een jaar of 8, anders is het misschien iets te eng.

Eerder verscheen al van Tom Fletcher en Shane deVries het boek “de kerstmisaurus”.