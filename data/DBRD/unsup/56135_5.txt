Het boek Fantastic beasts and where to find them is een prachtig boek om op de boekenplank te hebben staan. Een prachtige zwarte kaft met sierlijke gouden letters en afbeeldingen. Deze afbeeldingen van de fabeldieren komen in het boek ook weer terug.
Het boek is een film script en als je begint met lezen is het even wennen maar na een paar bladzijden ben je aan gewend en waan je jezelf in de wereld van Newt.
Ik heb de film (nog) niet gezien en wist dus ook totaal niet wat ik er van kon verwachten. Na het lezen van het boek heb ik op youtube wat sc√®nes bekeken en die kwamen precies overeen met het boek.
Het verhaal zelf is fantasierijk in de stijl van Harry Potter en spanning en humor wisselen elkaar hier af. Kortom een heerlijk boek voor de fan van dit genre.