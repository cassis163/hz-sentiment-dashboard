Een zeer actueel boek over identiteitscrisis maar wat niet zo makkelijk te verwoorden valt in een recensie.
Ik had een hoge verwachting van dit boek. Misschien iets te hoog, maar ben vanuit het standpunt thriller beginnen lezen (waarom weet ik nog niet) en kwam tot de conclusie dat het een roman was.

Een sterk debuut van Patrick Pouw. Zijn ervaring als dagbladverslaggever en redacteur van verschillende televisieprogramma’s schemert heel goed door in zijn boek.
Het verhaal gaat over verschillende alochtonen, allen opgegroeid in Kanaleneiland. Waar de ene, door omstandigheden, in een baan terechtkomt als veiligheidsbeambte, geraken anderen geradicaliseerd. Het boek liegt er niet om dat iemand heel snel de verkeerde weg op gaat als hij meer zoekt “tussen de regels” van een boek, hier dan de koran, dan dat er daadwerkelijk staat.

Ieder denkt op zijn/haar eigen manier, maar voor eenieder is elk denkpatroon anders, wat radicalisme snel in de hand kan werken. En wat als je dan tegenover elkaar komt te staan als familieleden of vrienden?

Zeer goed geschreven boek, maar ik miste iets van spanning in het ganse verhaal. Wat het voor mij aantrekkelijker had gemaakt.

3,5/5