De bezeten minnaar dateert uit 1976 en is opnieuw uitgegeven door uitgeverij Sirene. De bezeten minnaar is destijds bekroond met de Gold Dagger Award. Ik heb hem opnieuw gelezen en het is inderdaad een van de beste Rendell boeken.

Het beschrijft onder andere de gedachten- en leefwereld van Arthur Johnson in al zijn gestoordheid. Vanaf het begin voel je dat er iets helemaal mis zal gaan. Rendell's kracht ligt ook in het feit dat je een zeker begrip krijgt voor de 'gestoorde' hoofdpersoon. Hierdoor hoop je dat het toch nog een beetje goed afloopt. Tevergeefs. Het net sluit zich steeds verder. Briljant.