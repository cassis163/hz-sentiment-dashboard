Mike Campbell en Colin Goss, 2 vrienden van vroeger hebben nu hun weg gevonden in de politiek van Amerika, op hun verleden rust nog een smet waar niemand iets van af weet.

Bij de aanstelling van een vice president gebeuren er merkwaardige dingen bij de kandidaten, 1 voor 1 sterven ze, de laatste door een bizar auto-ongeluk, de eerste 2 door een merkwaardig dodelijk virus, de dokters zitten met de handen in het haar, ze kunnen niet traceren waar het vandaan komt.
Door het wegvallen van de kandidaten wordt nu Mike Campbell aangewezen als vice president.

Karen Embry, een journaliste, denkt dat er geen toeval in het spel is, ze komt steeds verder in haar zoektocht naar de oorzaak van de doden, ze wordt daarbij geholpen door agent Kraig en berichten uit het verleden waardoor ze op het spoor komt van onverkwikkelijke zaken die het daglicht niet kunnen verdragen, sexueel misbruik en machtswellust komen steeds verder naar voren.

Een thriller die mijn goedkeuring kan wegdragen, bleef spannend, zakte eigenlijk helemaal niet in en was weer eens wat anders, bovengemiddeld