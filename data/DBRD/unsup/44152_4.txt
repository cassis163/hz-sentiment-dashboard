Het nadeel van eerlijkheid gaat spectaculair van start. Termes weet me ook met zijn schrijfstijl meteen in te pakken. Dit is tot the point, hard, en ik zit er direct in. Prachtig geformuleerde zinnen, prima dialogen en een verhaal an sich dat intrigeert en spannend is. Ik lees en lees en denk alleen maar wow dit is gaaf zeg.

Verschillende lagen en lijnen zorgen ervoor dat je je kop erbij houdt en de personages worden fantastisch neergezet. Bruno, wat een originele wereldkerel met al zijn gebreken, die ik dan eigenlijk niet als gebreken zie. Het middenstuk is onderhoudend en Termes neemt op fijne wijze de tijd dit gevarieerde geheel uit te lijnen en op te bouwen. Dit gaat gepaard met een hele aparte en pakkende sfeer en het maakt je als lezer steeds nieuwsgierig waar dit naar toe zal gaan, je komt steeds dat  stukje verder. Tot dan uiteindelijk in een vlammend einde alles duidelijk wordt.

Wat een geweldig plot en wat een goed boek!

Conclusie:

Schrijfstijl: 4.5

Originaliteit: 4

Leesplezier: 4.5

Spanning: 3.5

Psychologie: 4

Plot: 4.5

Vier stralende sterren voor Het nadeel van eerlijkheid.

Karin Meinen - Samenlezenisleuker