Jair Mozes een wat oudere Israëlische film regisseur reist samen met zijn goede vriendin en actrice Ruth naar Santiago de Compostella. Hij is uitgenodigd om als eregast aanwezig te zijn bij het retrospectief dat gewijd is aan zijn vroegere films. Hij kan dan nog niet vermoeden wat het allemaal teweeg zal brengen.
Jair Mozes is Jood, geboren in een intellectuele familie in Jeruzalem.
Hij is enig kind en zijn ouders werkten beide hard. Na zijn militaire dienst studeerde hij aanvankelijk economie en boekhouden maar stapte over op filosofie en geschiedenis. Waarna hij een baan krijgt aan een excellente middelbare school in Jeruzalem. Na een aantal jaren kwam er in de klas een zeer getalenteerde Noord Afrikaanse jongen Sjaoel Trigano. Hij viel op door zijn enorme verbeeldingskracht en ideeën en droomde ervan om zelf films te maken.
Sjaoel gaat scenario's schrijven en vraag zijn leraar of hij regisseur wil worden bij zijn films. Na eerst wat aarzeling besluit hij zijn baan op te zeggen en mee te doen. Zij vinden de cameraman Toledano en gaan aan de slag. Zij maken een aantal low budget films die schokkend en absurd zijn en aan de verbeelding niets te wensen overlaten. Ruth de actrice is van kinds af aan al bevriend met Trigano en zij speelt meestal de vrouwelijke hoofdrol.
Na een aantal verwikkelingen, misverstanden en wederzijds onbegrip verbreken zij de samenwerking met elkaar.
Eenmaal in Spanje in de parador waar zij overnachten hangt een schilderij dat aan vroeger doet denken. Het laat hem niet los en hij gaat op onderzoek uit. Uiteindelijk komt hij tot de conclusie dat Trigano hier een grote rol in speelt. Eenmaal thuis probeert hij contact te zoeken met Trigano. Dit is een lastig proces. Door te luisteren zijn ze in staat om elkaar iets beter te begrijpen. Dan vraagt Trigano aan Mozes een groot offer om hem vergeving te schenken. Mozes gaat hiermee schoorvoetend akkoord. Dan volgt er weer een reis naar Spanje en de lezer zit op het puntje van zijn stoel om dit te volgen. Hij maakt zich klein en nietig om aan deze opdracht te voldoen. Het is een prachtige roman. De woordkeus is beeldend en begrijpend en de lezer wordt in het boek meegenomen. De karakters zijn heel mooi beschreven en uitgediept. Kortom een boek wat je vasthoud tot de laatste bladzijde en geen moment verveeld.
Wat een geweldige schrijver is A.B. Yehoshua.