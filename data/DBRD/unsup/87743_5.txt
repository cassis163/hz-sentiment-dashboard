Wij maken kennis met Bill Hamilton inspecteur bij het Internationaal Atoomagentschap I.A.E.N. Bill komt tot de ontdekking dat er veertig splijtstofstaven ontbreken in een kerncentrale van Iran.
Geheimagent Jim Matteos wordt ingezet om er achter te komen wie ze ontvreemd heeft en waar deze zich bevinden.
Jim stort zich er helemaal in en hij stuit op een geheim genootschap en deze beweging gaat over lijken. Tess zijn onvermoeide helpster op de achtergrond steunt hem daarbij. Op verschillende plaatsen zijn aanslagen die deze groep via geheime codes claimt en steeds wat meer prijsgeeft van hun doel. Tijdens het onderzoek wordt hij benaderd door de mooie Soraya die aangeeft hem te kunnen helpen bij zijn doel de daders te vinden. Jim weet niet altijd of hij haar wel kan vertrouwen wat de samenwerking wel moeilijker maakt. Zij worden regelmatig op het verkeerde spoor gezet en de spanning loopt hierdoor hoog op.
De opbouw van het boek is goed en je zit van de eerste tot de laatste bladzijde op het puntje van je stoel, het leest snel en de schrijfstijl is prettig.. Er komen veel verschillende personen voor in het boek en de hoofdstukken met dagaanduiding zijn goed te volgen. De karakters van de hoofdpersonen worden goed beschreven maar zouden iets meer uitgediept mogen worden.
Het thema van het boek is actueel en dat zet je als lezer aan het denken. Het plot is zeer verrassend, dit had ik niet zien aankomen.
De cover is gewoon mooi.