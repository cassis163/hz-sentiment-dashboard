Gisteren heb ik het boek (voor zover je dat kan met een ebook haha) dichtgeklapt. Ik heb er een paar dagen over gedaan en niet omdat het geen goed boek was. Integendeel zelfs. Ik stond, zoals ze in het Engels zeggen, between a rock and a hard place. Ik wou verder lezen, maar ook niet want ik wilde het allemaal wat uitstellen en er langer van genieten.

Het boek is verdeeld in 3 stukken. Het eerste en het laatste deel worden verteld door Moira en in het middelste deel krijgt Finn het woord.

Het verhaal zit vol grappige ad rem dialogen die meermaals mijn mondhoeken deden krullen. Verder bevat het ook suspense en geeft het je stof tot nadenken. Liefde en romantiek komen ook aan de beurt en nog een hele waslijst andere emoties.

Ik vond het idee achter het boek bijzonder origineel en vind het dan ook een echte aanrader.

Nog even vermelden dat de auteur zijn boek gratis weggeeft. Je kan hem bereiken via www.stefanschrijft.nl.

Bedankt, Stefan Tetelepta. Ik hoop in de toekomst nog boeken van je te mogen lezen.