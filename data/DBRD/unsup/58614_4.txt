Een bijzonder boek waarin sluipschutter Chris Kyle openhartig spreekt over zijn beroep en wat dit allemaal met zich meebrengt. Goed om het verhaal van de missies in Irak eens uit een eerste hand verteld te krijgen. De lichamelijke en psychische strijd binnen een oorlog komt goed naar voren. Ook de tegenstrijdigheden waarmee de soldaten te maken krijgen. De vele regels (opgesteld vanachter een bureau) waaraan ze moeten voldoen als ze middenin een gevechtssituatie zijn en vaak direct beslissingen van leven en dood moeten nemen. Soms kan het betekenen dat het je aan de regels houden meer slachtoffers aan eigen zijde kan geven. Via de neergeschreven gedachten en gevoelens van Chris een klein beetje inzicht gekregen in wat er in zijn hoofd allemaal om moet gaan, waar je als buitenstaander geen weet van hebt en kunt hebben. Dat de echtgenote van Chris ook aan het verhaal heeft meegewerkt en haar visie neerschreef is absoluut een meerwaarde. Als je ge√Ønteresseerd bent in wapenarsenaal in brede zin, is dit zeker een aanrader om te lezen.