Drie feiten over Pelecanos: a) hij is heel goed, maar b) niet over één paard maar meteen over de hele kudde getild want c) hij schrijft in wezen altijd hetzelfde boek. Het fatale schot en De grote afrekening of Soul circus, allen bevatten ze dezelfde ingrediënten. Ik moet wel zeggen dat hier, in 's mans eerste, de mix perfect is. De vervolgen borduren enkel wat verder op het gekende recept. Anders uitgedrukt: elk apart staan ze als een huis, maar wanneer je ze zoals ik in serie gaat lezen, ervaar je toch een déja vu-effect. Ideaal dus voor wie er de kantjes van af wil lopen: je leest er eentje en je kan over drie boeken je zegje doen.