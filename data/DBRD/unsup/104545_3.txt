Auteur Lucy Verbart brengt met haar 'Reisjes door Verhalenland' een mix van zeer afwisselende korte verhalen. Het boekje omvat zestien kortverhalen voor jonge kinderen, die daardoor ook ideaal voorleesvoer voor hun ouders vormen. Zoals met alle verhalenbundels heb ik ook ditmaal mijn favorieten; onder andere de eerste vijf verhalen in het rijtje zijn echt top naar verhaallijn toe, en zal ik in de toekomst zeker herlezen of zelfs zelf ook voorlezen. Waarom 'slechts' een flinke 3,5? Persoonlijk stoort de slordigheid omtrent lay-out, interpunctie en taal mij nogal. Voor mij lijkt het of de auteur haar eerste versie van de bundel aan de uitgever heeft gegeven, waarop de uitgever haar script gewoon meteen naar de drukker gezonden heeft, en dit zonder na te lezen op fouten, rariteiten, enzovoort, en het zijn er wel wat; echt zonde als je 't mij vraagt! Er schort bij de meeste verhalen ook wel nog wat aan de inhoud en opbouw ervan; sommige waren ook beter wat verder uitgewerkt geworden, om zo goed te worden als sommige andere in de bundel. Die zouden dan weer w√©l en zeker geoptimaliseerd kunnen worden door enkele goede redactierondes; petje af dus voor Lucy en haar levendige verbeelding. Ook de leuke zwart-wit tekening op de kaft (die mij eigenlijk naar deze auteur heen loodste een tijdje terug) is van haar hand. Doe zo voort, Lucy, want je maakt me benieuwd naar meer uit jouw Verhalenland!