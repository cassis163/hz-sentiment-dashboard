Bronja Hoffschlag, de auteur van P.I.D., is niet aan haar proefstuk toe. Een auteur (en songwriter want ook teksten voor de groep 'Burning' heeft ze op haar palmares) als geen ander. Ze heeft zowel (steengoede!) psychologische thrillers op haar naam staan zoals de Project-X trilogie (derde deel komt binnenkort uit), als de thrillernovelle 'Snuff' en dus nu P.I.D., haar eerste roman. P.I.D. is een uniek boek over de complottheorie dat de echte Paul McCartney reeds overleden zou zijn in 1966 waarbij feiten en fictie mooi met elkaar verweven zijn. Een echte klassieke roman is dit dus niet, een aanrader des te meer.

P.I.D. is niet het eerste boek wat in las van de hand van Bronja Hoffschlag. Net zoals bij DDK (De Dode Kamer) en DSM (De Skinner Methode) zat ik ook hier meteen in het verhaal.

We bevinden ons in dit boek in twee tijdzones: de eerste speelt zich af in 1967 en de andere in 1999.

Het boek vertelt enerzijds het verhaal over Tom Fremont die in het jaar 1967 net 18 geworden is. Tom gelooft dat Paul McCartney overleden is bij een auto-ongeluk en werd vervangen door een lookalike. Met heel sterke argumenten maakt hij zijn bevindingen gedurende het boek duidelijk en zet het je ongetwijfeld ook wel aan het twijfelen - of overtuigd het je zelfs van de theorie.

Het andere verhaal gaat over de moeder van Tom - Beth - die in 1999 al 30 jaar niets meer van haar zoon hoorde. Met de hulp van Syd, haar buurjongen, gaat ze op zoek naar Tom. Komen ze terug in contact? Wat gebeurde nu echt met Tom? Welke rol speelt Syd in het verhaal? En wat is de rol van Charles Manson (want o ja, hij komt ook aan bod in het verhaal)? Een spannend begin en een prachtig einde...

Door de aangename schrijfstijl van Bronja Hoffschlag en de vele flashbacks is dit een boek die je niet snel kan weg leggen en ook na het lezen blijft hij hangen. Want is het nu echt of niet? Ben jij een believer?