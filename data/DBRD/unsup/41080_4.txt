Het begint al gelijk spannend als blijkt dat de 19 jarige Kyra gewaarschuwd wordt door haar broer Jarno, dat er een lijk bungelt nabij het IJ bij het veerpondje. Kyra is helemaal geobsedeerd door alles wat maar met moord en onderzoek heeft te maken (dit door vermissing van haar oudere zus Sarina) en zij vliegt er op af. Nog voor iedereen ter plekke is, kan ze de situatie filmen met haar telefoon. En dan beseft ze ook plots, als ze beter kijkt dat zij deze persoon kent! Haar docent Kunst, Marc Gaullier.
Rechercheur Maud Mertens bemerkt dat Kyra tijdens het onderzoek steeds in de weg loopt en toch wil ze Kyra later in het onderzoek er meer bij betrekken.
Heel apart hoe Kyra en Maud met elkaar omgaan tijdens het onderzoek, af en toe een beetje ongeloofwaardig, maar voor dit verhaal klopt het gewoon.
De plaats van de moord was oorspronkelijk een Galgenveld en steeds meer komt dit naar voren. Niet alles wordt volledig benoemd en ik denk dat dit te maken heeft met het feit dat dit deel 1 is van de serie Noordzeemoorden.
Maron heeft een prettige schrijfstijl en het boek is makkelijk te lezen. Wel is het een echte thriller met een beetje gruwelijke stukken beschreven. Je moet er wel tegen kunnen. Ik hou wel van boeken met een rauw randje en ik kijk dan ook vol spanning uit naar het 2e deel van deze serie!