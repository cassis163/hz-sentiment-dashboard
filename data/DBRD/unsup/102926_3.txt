Robijn is het tweede deel in de Boeken van het begin-serie. Het is een avontuurlijk en vermakelijk verhaal, erg geschikt voor jonge lezers. Je volgt meerdere verhaallijnen, de een voor een boek, de andere wordt later pas duidelijk. Ik ben altijd wel dol op magie in boeken. In dit boek komt de magie ook nog eens uit boeken. In het eerst deel leer je over de Atlas, het boek van Tijd, van Kate. Robijn gaat over de Kroniek, het boek van Leven, van Michael. Ik ben erg benieuwd naar het volgende en laatste boek, het boek van Dood, want dit zijn boeken met de kracht om de wereld te veranderen. Natuurlijk kan een goed fantasy boek niet zonder de nodige voorspellingen, maar die worden heel vaag gehouden.

Je weet alleen dat ze te maken hebben met Kate, Michael en Emma. Hun band is zo mooi om over te lezen, hun steun en bescherming, hun liefde voor elkaar. Ik vond het ook wel wat hebben dat je kon merken dat het echt om kinderen gaat in deze boeken. Hun onschuld, angst, maar ook hun kracht. Dat je meer kunt dan je denkt. Iedereen kan dapper zijn. Dit boek kent veel grappige personages. Zoals Torretje en Jake, die alleen maar lol maken. In het vorige boek had ik de elven gemist, dus ik was blij dat ze in dit boek voor kwamen. Ik heb altijd al iets met elven gehad, maar dan met dwergen. Wilamena is geweldig. Ze is slimmer dan haar gedrag laat zien. Ik ben benieuwd naar het volgende deel, het slotdeel, want er zijn zoveel onbeantwoorde vragen over de ouders, Magnus Ominus en Rafe, waar ik echt van hoop dat het goed mee afloopt.

Ik zie dit boek een beetje als een boek voor kinderen, niks mee, juist niet. Dit boek bevat een paar goede boodschappen over dapper zijn, je eigen kracht vinden, maar ook dat je je daden voor je moet laten spreken en dat je moet durven te leven, je niet moet laten tegenhouden door pijn. Zeker een aanrader wat dat betreft.