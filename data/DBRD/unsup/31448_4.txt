(Recensie komt oorspronkelijk hiervandaan: https://nlboekenrecensies.wordpress.com/2016/08/09/fallen-lauren-kate/)

What if the person you were meant to be with could never be yours?

17-year-old Lucinda falls in love with a gorgeous, intelligent boy, Daniel, at her new school, the grim, foreboding Sword & Cross . . . only to find out that Daniel is a fallen angel, and that they have spent lifetimes finding and losing
one another as good & evil forces plot to keep them apart.

Get ready to fall . . .




De wereld van de 17-jarige Lucinda, oftwel Luce, staat volledig op zijn kop. Vanwege een gebeurtenis in haar verleden moet ze naar een andere school: Sword & Cross.
Op deze school zitten vrijwel alleen maar probleemjongeren, die een keer in hun leven de wet hebben overtreden en 5nu verplicht leskrijgen op Sword & Cross. Je kan niet naar huis gaan bij deze school en zelf in het weekend ben je er. En als je denkt dat je niet in de gaten wordt gehouden, volgen de camera’s je terwijl je door de gangen loopt.
Niet bepaald een school waar je zou willen zijn… Desondanks maakt Luce toch wat vrienden en valt ze voor de aantrekkelijke Daniel. Voor haar was het liefde op het eerste gezicht. Maar het feit dat hij zijn middelvinger op stak, maakt het niet wederzijds.
Uiteindelijk blijkt niets minder waar, als Luce erachter komt wat Daniel daadwerkelijk is. En waarom hij zich zo tegen haar gedroeg.
Daniel is een gevallen engel, en hij is vervloekt. Elke 17 jaar komt hij Luce weer tegen, en elke 17 jaar sterft ze weer in zijn bijzijn.
Komt er ooit een einde aan dit leed?

“What if the person you were meant to be with could never be yours?”

Het eerste wat ik je aanraad als je dit boek daadwerkelijk wilt gaan lezen, is om hem in het Engels te lezen. Ik heb jaren geleden de serie in het Nederlands gelezen, en het is dan ontzettend verwarrend. Er valt geen touw vast te knopen aan het verhaal en de karakters zijn heel anders als ze daadwerkelijk bedoeld zijn.
Waarbij de Nederlandse versie in de eerste 20 bladzijden het niet duidelijk wordt waarom Lucinda nu verblijft op Sword & Cross, wordt dat vrijwel meteen duidelijk in de Engelse versie.

In het boek Fallen zit er weinig spanning, zo af en toe een spannend stukje, maar geen enkel moment nagelbijtend spannend. Gelukkig bouwt het boek wel op in spanning, naarmate je verder komt en achter meer geheimen komt. Echter voelt het als lezer zijnde alsof je bij het einde van de trap valt. Dat is het gevoel wat ik bij het einde had, omdat het echt heel erg verwarrend wordt. Misschien is dit de bedoeling geweest van Lauren Kate, dat je je zo beter zou kunnen verplaatsen in Lucinda, omdat zij ook geen flauw idee heeft wat er nou daadwerkelijk gaande is, maar verder zou ik het niet durven te zeggen. Misschien dat het een aanmoediging is om door te gaan naar het tweede boek, dat het dan wel duidelijker wordt. Wie weet.



“The only way to survive eternity id to be able to appreciate each moment.”

Dit vond ik persoonlijk eigenlijk het slechtste gedeelte aan het boek, het was meer een soort anticlimax, iets waar je als lezer zijnde niet op zat te wachten. Desondanks heb ik toch genoten van het boek, omdat het einde toch een onverwacht stuk bevatte, waarna je als lezer zijnde met je mond open door las.

Ik heb het boek 4.5/5 sterren gegeven.



Overige informatie
Taal: Engels;
Uitgeverij: Delacorte Press;
Aantal bladzijden: 448;
Gelezen versie: Hardcover;
ISBN:978-0-385-73893-4.