Tosca Lee heeft met Bloedverwant een lekker leesbaar boek gelezen. Het eerste hoofdstuk zuigt je direct het verhaal in. Echt een fenomenale opening die zoveel vraagtekens oproept dat je niets anders kunt doen dan het boek lezen. Helaas houdt Tosca Lee deze spanning niet vast. Er was een moment dat ik alleen nog doorlas, omdat ik deelnam aan de leesclub en dat is geen goed teken. Het einde was daarentegen weer zo onverwacht en goed gevonden, dat ik serieus overweeg deel twee toch ook te gaan lezen.
Wat haperde er? Het hele verhaal draait om gebeurtenissen die in het verleden hebben plaatsgevonden. Een leuk detail is dat deze gebeurtenissen daadwerkelijk zijn gebeurd. Het boek heeft me niet kunnen overtuigen waarom deze gebeurtenissen zoveel honderd jaar later nog zoveel invloed kunnen hebben.
Daarnaast was het boek waarschijnlijk interessanter geweest als er meer dan één vertelperspectief was geweest.
Een goed boek voor op het strand, maar zeker niet vergelijkbaar met de Da Vinci Code zoals de uitgever ons voorhoudt.
Drie sterren voor het briljante idee, de geweldige cliffhanger aan het eind en de lekker leesbare stijl.