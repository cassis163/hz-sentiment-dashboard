Doldwaas en hilarisch zijn de aanprijzingen voor dit boek op de billboards die momenteel zelfs in mijn eigen Oudorp hangen. En die kwalificaties kloppen helemaal.

Misschien een beetje gekke vergelijking, maar bij tijd en wijlen deed het me denken aan de avonturen van Bob Evers, de hilarische jongensboeken van Willy van der Heide. Die boeken heb ik vroeger verslonden en ze staan nog steeds in mijn boekenkast. Sommige boeken doe je nooit weg.

Feit is dat ik een vrij trage lezer ben, maar dit boek had ik behoorlijk snel uit. Dat zegt iets. Het verhaal heeft twee lijnen: de avonturen van de 100-jarige die allerlei maffe mensen ontmoet. En zijn eerdere levensverhaal dat je meeneemt door de geschiedenis van 20ste eeuw, waarbij hij de groten der aarde ontmoet. Vooral het gedeelte waarin hij vice-president Harry Truman van de VS onder tafel zuipt, is zeer vermakelijk.

Leuk boek, ook lekker voor de vakantie.