Het boek is uit...jammer! Corine Hartman heeft Lisbeth Salander, Hannibal Lecter en Kurt Wallander in een grote blender gegooid en van de ontstane mix Jessy gecreÃ«erd. Een hoofdpersoon waar ze zeker nog even mee vooruit kan. Bloedlijn is een zeer vlot lezende thriller waarin niets is wat het op het eerste oog lijkt te zijn. Hartman neemt in dit boek geen blad voor haar mond en schuwt er niet voor de 'ruige' dingen die Jessy in haar vrije tijd meemaakt bloot te geven. Er zit een goede opbouw in het verhaal en de hoofdpersonen zijn voldoende uitgediept om een soort van band met ze te krijgen. Deze band zal alleen maar sterker worden naarmate de serie vordert. Er spelen in dit boek twee verhaallijnen die aan het einde op een prettige manier samenkomen. Al met al een boek dat overhelt naar 'zeer goed'. Helaas is het boek niet geniaal want daarvoor zit er een aantal cruciale stukken in het boek die wel erg gemakkelijk verliepen (tegen het ongeloofwaardige aan soms). Het smaakt echter in ieder geval naar meer. Had ik een cijfer moeten geven, had ik het boek een 8 gegeven. Voor de rating van Crimezone 4 sterren (zeer goed).

Plot: 4 sterren
Spanning: 3 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 4 sterren