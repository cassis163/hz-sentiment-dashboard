Als je het boek "Een stap te ver" in handen krijgt, wil je graag weten waarvan Emily wegloopt. Kan er iets zo erg zijn, waarvan weglopen de beste oplossing is?

Emily pakt op een dag haar koffers en laat haar leven samen met haar man Ben achter zich. Officieel heet Emily, Catherina Emily Brown. Ze verandert haar roepnaam in haar nieuwe leven in Cat. Ze wil namelijk haar verleden ontvluchten en een nieuwe start maken in Londen. Al snel vindt ze een kamer en raakt ze bevriend met Angel. In notime bouwt ze een nieuw leven op, maar de herinneringen aan haar verleden blijven haar teisteren. Ze komt er achter dat je het verleden niet makkelijk begraaft, weglopen zorgt er niet voor dat het je niet achterna komt. Door een gebeurtenis zal Cat uiteindelijk onder ogen moeten zien wat ze allemaal gedaan heeft en wat er in haar leven allemaal gebeurd is.

Het boek bestaat uit vele tijd- en perspectiefwisselingen, soms is het hierdoor een klein beetje verwarrend en haalt het de snelheid en spanning uit het verhaal. Toch blijft de trigger om door te lezen bestaan. Tina Seskis weet je tijdens het verhaal op het verkeerde been te zetten, daardoor word je erg verrast aan het einde. Dit had je nooit verwacht toen je met het boek begon.

Is weglopen echt de beste oplossing? Zeggen jullie het maar!