Het verhaal speelt zich af 10 jaar na de gebeurtenissen van de eetclub. Karen verliest in het eerste hoofdstuk haar man Michel, van wie ze eigenlijk niet veel meer wist wat er in zijn leven allemaal afspeelde. Nadat ze bij de notaris is geweest,die zegt dat ze heel veel schulden hebben, terwijl zij dacht dat ze geld genoeg hadden, gaan haar ogen langzaam open. Ze wil weten wat er speelde en waarom haar man zelfmoord heeft gepleegd.

Ik heb de eetclub een tijd geleden gelezen en ik wist niet zo heel veel meer van het boek, behalve dat ik het een goed boek vind. Dit vervolg vind ik een stuk minder. Ik had het gevoel dat, na het heftige begin, het verhaal niet echt op gang komt. Het duurt vrij lang voordat er weer wat spanning in het verhaal komt, het gaat vooral over het verdriet van Karen over haar man en de verwondering dat ze haar man niet goed kende. Het einde is wel weer spannend maar niet verrassend.