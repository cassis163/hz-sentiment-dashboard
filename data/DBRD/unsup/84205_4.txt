Alhoewel ik al meerdere boeken gelezen heb van Jo Nesbo en fan ben van zijn personage Harry Hole, had ik in het begin van dit boek wat moeite om in het verhaal te komen. Ik vond niet duidelijk waar het verhaal heen ging. Dit hoeft natuurlijk geen belemmering te zijn en kan juist triggeren om snel door te lezen.
Ik ben ook blij dat ik dat gedaan hebt, want opeens had het verhaal mij vast. Ik wilde weten hoe het verder ging en, het is al gezegd, het eind is verrassend.
Je raakt betrokken bij het wel en wee en voelt sympathie en begrip voor bepaalde keuzes die worden gemaakt, ook al druisen deze in tegen de 'normaal" geldende regels.

Harry komt terecht in de wereld van het Leger des Heils en een huurmoordenaar. Maar wie heeft deze huurmoordenaar ingehuurd en waarom?