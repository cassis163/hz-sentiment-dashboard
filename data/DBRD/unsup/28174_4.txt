The Handmaid's Tale gaat over een futuristische sekte dat zogenaamd naar de letter van Genesis leeft. Het boek is ontzettend vaag geschreven. Ik las bij de recensies dat Offred waarschijnlijk gedrogeerd is, maar dat is echt interpretatie van de lezer. Als ik de achterkant niet van te voren had gelezen had ik veel dingen niet begrepen, bijvoorbeeld dat vrouwen die niet zwanger raken naar the colonies moeten om daar aan straling dood te gaan. Sowieso vind ik dat heel onlogisch en heeft het niks met Genesis te maken. Maar goed, het blijft fictie. Verder vond ik het einde ronduit frustrerend; ik hou al niet van open einden maar dit was gewoon een gapend gat! Ik had geen zin meer om het epiloog te lezen (een academische lezing zoveel jaar na dato).

Waarom geef ik het toch vier sterren? Omdat het toch bijzonder is dat zo'n vaag boek wel mijn aandacht de hele tijd heeft weten vast te houden. Het bleef boeiend van begin tot eind. En dat het einde me boos maakte zegt ook wel genoeg. Dus al met al vind ik het toch een goed boek.