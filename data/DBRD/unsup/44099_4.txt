Liesbeth komt na haar debuut ‘Gevaarlijk spel’ met een volgende thriller, Verpest, een titel waar je alle kanten mee op kunt. Toch had ik daarbij deze kant niet verwacht
Een groep van zeven mensen, welke worden uitgenodigd voor een workshop, ogenschijnlijk niet met elkaar verbonden maar niet is minder waar. De workshop wordt gefinancierd door de onzichtbare Vincent, wat is hun link? Welke geheimen gaan er schuil achter dit groepje mensen die elkaar het licht niet in de ogen gunnen.
Liesbeth van Kempen neemt de lezer mee naar Frankrijk, waar vanaf het begin een sinister sfeertje hangt. Geheimzinnig en onheilspellend. Van Kempen, weet de sfeer in het verhaal zeer sterk neer te zetten, nooit eerder had ik de neiging om de karakters met hun koppen tegen elkaar te slaan, Ohh, wat heb ik me geïrriteerd aan de zeven oud- klasgenoten. Heerlijk dit is een groot compliment voor de schrijfster, want dit heb ik niet vaak.
“En dan heb ik het nog niet eens over de deelnemers zelf, die zijn ronduit merkwaardig, stuk voor stuk.”
Verpest is een vervolg op het eerste boek van Liesbeth van Kempen, het boek is zeer goed los te lezen, maar je wordt wel getriggerd want je wilt weten wat eraan vooraf is gegaan daar in Frankrijk, bij het vakantiehuisje met Suzan en Louise. Eigenlijk bevat dit boek twee groepen hoofdkarakters, de deelnemers van de workshop en het viertal, Rob, Barbara, Louise en Suzan, twee zeer goed neergezette karaktergroepen. Hier blinkt van Kempen echt in uit in Verpest.
Er hangt veel mysterie in Verpest, misschien had er wat mij betreft wel iets meer thriller effect in mogen zitten, maar dit is persoonlijk het doet geen afbraak aan de verhaallijn, van Kempen snijdt een helaas nog steeds actueel onderwerp aan in Verpest, waar van de gevolgen soms schrijnend zijn. Dit heeft ze goed uitgewerkt tot een sterk verhaal, de karakters maken dit verhaal, echt hier heb ik van genoten.
“Nou, ik zal je het je eens en voor altijd influisteren, Lieve schat; jij luistert naar mij, net als toen, hoor je me! Net. Als Toen”
Verpest is een verhaal waar een onderliggende boodschap in zit, met respect uitgewerkt door Liesbeth van Kempen. Een verhaal waarin een hoog mysterie gehalte hangt. Een sterk vervolg op een debuut waar mee Kempen hoge ogen mee scoorde, ze legt de lat steeds hoger, want ook dit verhaal; is onderscheidend.
Lieve Leesgroet Moon Kager