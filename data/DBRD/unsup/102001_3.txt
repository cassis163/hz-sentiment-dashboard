Ik lees veel tegenvallende recensies over playground. Ik heb de vorige boeken niet gelezen dus dat scheelt wellicht ook in de verwachting.

Het verhaal begint met Jasmine Anderson, die een navo-missie leidt, waarbij ze dood in ogen kijkt. Haar hart staat meer dan een minuut stil waarbij later blijkt dat zo'n moment haar leven voorgoed zal veranderen.
Als zij jaren later met haar moeder en zoontje betrokken raakt bij een ernstig auto-ongeluk is zij de enige die weer bij bewustzijn komt. Haar zoontje is zo ernstig gewond dat artsen zijn hart moeten stilzetten om hem te redden. Jasmine herinnert zich de wereld tijdens haar eerdere hartstilstand en besluit haar zoontje te helpen door ook haar hart stil te laten zetten. Dit zou de enige oplossing zijn om hem te kunnen redden.

Vervolgens speelt het verhaal zich af in het dodenrijk, waarbij ik in eerste instantie ook dacht dit is niet mijn boek. Ik ben verder blijven lezen en het werd steeds spannender waarbij ik meer vergat dat het verhaal zich niet in de echte wereld afspeelde. Ik heb het boek dan ook in no time uitgelezen.

Plot: 3
Spanning: 3
Schrijfstijl: 3
Leesplezier: 3
Originaliteit: 3
Psychologie: 2