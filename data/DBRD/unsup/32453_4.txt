Een sterke maag mag je wel hebben bij dit boek, want Willocks kijkt niet op een litertje bloed. Dat is ook het minpunt aan het boek: het gaat op den duur een beetje vervelen, al die slachtpartijen.
Het decor is 'de bloedbruiloft' van 1572. De voortdurend terugkerende vraag of iemand katholiek of protestant was, vormt de rode draad van het boek. Rood dan letterlijk in dit geval...
Willocks heeft veel research gedaan, dat is wel duidelijk. Alles klopt, zelfs wat mensen eten en waar hun kleren van gemaakt zijn.
Wat ik knap vind dat de auteur ermee 'weg komt', is dat een ontknoping totaal uitblijft, en dat dit niet erg is. Ik breek mijn hoofd nog over hoe hij dit schrijftechnisch heeft aangepakt, maar hoe dan ook kom je de voornaamste drijfveer van de antagonist niet te weten.
Al bij al een heel spannend boek, een must read voor liefhebbers van historische romans. Al zullen ook lezers die het fantasygenre omhelzen er veel van hun gading in vinden.