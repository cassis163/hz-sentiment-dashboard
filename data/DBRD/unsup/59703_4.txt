Dankzij uitgeverij Horizon had ik de eer “Daar gaat de Bruid”
al te kunnen lezen als vooruitleesexemplaar.

De cover van het boek heeft je een goed gevoel. Je krijgt
onmiddellijk het feelgood gevoel.

Hij is dan ook heel goed gekozen en past goed bij het verhaal.

Het verhaal:

Wanneer Eef op vrijgezellenweekend gaat met haar drie
hartsvriendinnen, leert ze Ben kennen, wanneer ze hem dan ook nog eens kust.
Zet dit heel haar wereld op zijn kop.

De twijfels die ze al had, zijn door deze gebeurtenis nog sterker. Is Robbe
echt de liefde van haar leven? Of is er meer?

Ze wil eerst nog ontdekken wat het leven allemaal te bieden heeft, is ze niet
te jong om zich zo vroeg al te binden ze is tenslotte nog maar zesentwintig.

Ze praat hier over met haar vriendinnen, al blijkt al snel dat alleen Dorien
haar lijkt te begrijpen, ook blijkt Lander de weddingplanner een goed
luisterend oor te hebben en wordt ze al snel bevriend met hem.

Mijn mening:

Dit is een echte feelgoodroman, die je eigen zorgen helemaal
doet vergeten. Je gaat zo op in alle drama van Eef, dat al de rest rond je doet
vergeten.

Je leert als lezer Eef kennen als een echte drama Queen, die mamaproblemen
heeft en bij haar vriendinnen de steun zoekt die ze bij haar mama niet vindt.

Ergens is Eef wel zelfzeker over zichzelf, ze eet graag en veel en lijkt goed
in haar vel te zitten, maar aan de andere kant is ze niet graag alleen, wil ze
altijd iemand rond haar hebben. De problemen waarmee Eef kamt zijn heel
herkenbaar. Iedereen kan zich ergens wel identificeren met Eef en haar
vriendinnen.

Het verhaal leest vlot dankzij de vlotte schrijfstijl. Voor mij was het, het eerste boek dat ik las van Kaat De Kock maar er gaan er nog volgen, gewoon om even alles te vergeten, en te genieten van zo herkenbare situaties.
Het niet typische schoonheidsbeeld die gebruikt wordt als beschrijving van het hoofdpersonage, zorgt nog eens voor een extra herkenbaarheid. Zoals vroeger zei iedereen dat ik dikke billen had, nu heb ik een Kardashiankont en zijn ze jaloers op me. Herkenbaar toch? Of wat dacht je van een grote bak popcorn eten in de cinema? Niets om beschaamd over te zijn. Of na een slaatje een groot dessert eten, want wie heeft nu genoeg met slaatje? Herkenbaar voor veel vrouwen. Ook het humoristische kantje is leuk, je zit als lezer regelmatig met een glimlach op je gezicht.

Dit boek zal door de liefhebbers van het genre zeker goed onthaald worden. Oké, het is misschien een tikkeltje voorspelbaar, maar we houden toch allemaal van de voorafgaande drama en het supporteren voor een goede afloop?
Kortom dit boek is een aanrader!