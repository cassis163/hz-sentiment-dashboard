De appeltaart van hoop gaat over Oscar Dunleavy. Oscar Dunleavy woont in Ierland en houdt erg van appeltaarten bakken, dit kan hij ook als de beste. Zijn buurmeisje Meg en Oscar zijn al sinds kleins af aan de beste vrienden. Wanneer Meg voor 6 maanden naar Nieuw-Zeeland gaat voor de baan van haar vader, komt er iemand anders in het huis te wonen. Pamola is een mooi blond meisje wat alles wilt en kan krijgen wat haar hartje begeert. Sinds het moment dat Pamola daar komt wonen, gaat het flink mis met Oscar. Wanneer hij dan ook verdwijnt, komt Meg weer terug naar Ierland. Zij gelooft niet dat hij echt verdwenen is en heeft hoop dat Oscar weer terug komt.

Het boek appeltaart van hoop zal ik zelf niet zo snel onder Young Adult neerzetten. Het boek vond ik zelf erg kinderlijk geschreven. Ik heb hem zelf in het Engels gelezen en nog kwam het een beetje kinderlijk over. In het begin moest ik erg het verhaal in komen, want het ging van hot naar her. Het ene moment ging het ergens over, maar het andere moment ging het weer over wat anders. Zelf vond ik dat erg vervelend lezen, naarmate het boek vorderde kwam er echt een verhaallijn in en werd het boek beter. Uiteindelijk kon ik het boek niet wegleggen, want ik was benieuwd hoe het af zou lopen.

De achterliggende gedachte van het boek vond ik erg mooi, het is vooral belangrijk dat je hoop blijft houden. Het hebben van hoop houdt veel mensen op de been, maar als je die eenmaal verloren bent is het moeilijk om hem terug te leggen.
Dit boek geef ik 4 sterren, ondanks dat ik het kinderlijk vond geschreven en in het begin erg verwarrend vond. Als je dit boek leest moet je wel net gegeten hebben, anders krijg je zin in appeltaart!