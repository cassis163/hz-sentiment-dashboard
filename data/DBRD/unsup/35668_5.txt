Recensie : Als je nu blijft zwijgen –Kate Breslin
Uitgeverij Mozaïek
April 2015
ISBN: 9789023994
Dit is het verhaal van Hadassa Benjamin, een blonde Jodin, die in 1944 ternauwernood ontsnapt aan een vuurpeleton van de SS. Ze wordt gedwongen te gaan werken voor SS-er Kommandant Arik von Schmidt in Theresienstadt. Ze moet toezien hoe haar volksgenoten vanaf daar naar Auschwitz getransporteerd worden. Ze heeft inmiddels een valse naam gekregen ,Stella Müller. Hierdoor krijgt ze bescherming van Herr Kommandant von Schmidt. Weet hij dat ze een Jodin is? Stella weet het niet maar ze voelt zich door God verlaten ondanks dat ze zelf nu veilig is. Arik blijkt gevoelens te hebben voor Stella en dat biedt haar de kans haar volk te redden van Auschwitz… De prijs die ze moet betalen is hoog.. Ze vraagt aan God waarom hij haar dit aandoet , waarom hij haar heeft uitgekozen. Zou Stella haar volk kunnen redden? Of komt haar “geheim”uit?
Het boek is een fictief verhaal maar wel gebaseerd op verhalen uit deze tijd. Je voelt de pijn en het verdriet van de Joden in het ghetto van Theresienstadt, de angst die Stella heeft om betrapt te worden door Arik en haar relatie met hem. Soms zou je willen dat jij haar was, ondanks dat de situatie zo beroerd is. Je leeft met haar, Joseph en Motke mee.Steeds maar hoop je dat alles goed blijft gaan.
Het toont aan hoe vindingrijk men in die tijd was, welke tol men moet betalen om vrij te kunnen zijn. Het is een verhaal vol spanning, drama en romantiek. Vol tegenstrijdigheden zoal vrijheid en gevangenschap, liefde en haat.
Het eind is zoals ik gehoopt had. Het verhaal is vanaf de eerste letter meeslepend en spannend. Een aanrader als je van verhalen over de Tweede wereldoorlog houdt. 5 sterren.