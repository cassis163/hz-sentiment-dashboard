Iedereen lust graag kip. Ik ook. Maar noem een kip niet gewoon kip. Dit is wat de auteur van het Handboek voor de perfecte kip meegeeft in zijn boek. Van boer tot bord… letterlijk en figuurlijk.

Een handig formaat van boek dat goed in de hand ligt, legt de geheimen weer hoe je het perfecte stukje gevogelte kan herkennen en bewerken.

Als lezer krijg je een inkijk op de verschillende soorten kippen die er zijn. Maar ook duidelijke achtergrondinformatie over de kippen van de Walnoothoeve tot de cultkip uit de Bresse.Maar kippen worden gewoonlijk gekweekt om te nuttigen en niet alleen als huisdieren te houden. Spijtig voor de vegetariërs onder ons, maar de innerlijke mens wordt graag verwend met een heerlijk bereid stukje kip.

Daarin is dit handboek dan weer een ware vraagbaak. Hoe braad je de perfecte kip? Bereidingstechnieken, maar ook de nodige kruiden en marinades die er aan te pas komen om je stukje kip lekker mals te houden. Ieder stukje van de kip krijgt een uitgebreid hoofdstuk mét de nodige lekkere recepten, waarvan ik natuurlijk gebruik van heb gemaakt (en zeker nog ga maken).
Eet je graag kip maar wil je er meer mee doen dan alleen maar braden in de oven, is dit handboek een zeer handige tool.

Wie dit boek leest, zal zijn kip nooit meer hetzelfde bereiden

Ik heb reeds de coq au vin uitgeprobeerd en ik kan je verzekeren, er bleef niets van over. De pot was tot op de bodem uitgeschraapt.