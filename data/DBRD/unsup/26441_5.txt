Als kind mijn hart verloren aan de film Belle en het Beest, dus moest dit boek natuurlijk gelezen worden. Waar ik tijdens de film de figuren uit dit prachtige verhaal in mijn hart heb gesloten... werd mijn reis met hun door dit boek verrijkt. Een prachtig verhaal dat een beeld schets van Belle haar leven in het kasteel, op een manier die ik nog niet eerder had gezien.

Het avontuur begint op het moment dat Belle de bibliotheek cadeau krijgt. Daar komt ze een heel bijzonder en magisch boek tegen. Als boekenliefhebber weet ik als geen ander hoe je je in een boek kunt verliezen. Waar ik me verloor in Lost in a Book, verliest Belle zich in Nevermore. Ze ontmoet nieuwe mensen, neemt deel aan feestjes en bezoekt de plaatsen van haar dromen. Een boek dat het resultaat is van een strijd tussen de liefde en de dood. De vraag is echter of Belle zichzelf verliest in en overgeeft aan Nevermore, of kiest voor haar leven in het kasteel.

Een prachtig boek met een verassend, niet alledaags verhaal, dat je als sprookjesliefhebber gelezen wilt hebben. Met, net als in ieder sprookje een wijze les voor de lezer.

"Home is all the people, all the places, and all the things that you love. You carry it wherever you go." Kortom Home is where your heart is... Als je van sprookjes houdt heb je maar één optie... Sluit dit boek en zijn personages in je hart, laat je verassen en je hart verwarmen.