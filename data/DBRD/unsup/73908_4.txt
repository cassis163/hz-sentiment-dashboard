"Een menselijk lichaam begint vier minuten na overlijden te ontbinden." Dit is de eerste zin van De Geur van Sterfelijkheid. Daarna een gedetailleerde omschrijving van het ontbindingsproces van een menselijk lichaam. Een specialisme van de hoofdpersoon, dokter David Hunter, hij is na het overlijden van zijn vrouw en dochter, sinds drie jaar huisarts in Manham, een klein dorpje in Norfolk. Eerder was hij woonachtig in Londen en werkzaam als een gerenommeerd forensisch antropoloog. De keuze voor het bestaan als huisarts, was een bewuste vlucht uit de werkelijkheid.

Het dorpje Manham opgeschrikt door de vondst van menselijke resten in het nabijgelegen moeras. Het blijken de resten van Sally Palmer te zijn, bewoonster van het dorp, maar niet van origine en dat maakt een groot verschil in Manham. David Hunter wordt gevraagd te assisteren met het onderzoek. Een oud-collega uit Londen heeft zijn expertise aanbevolen. David Hunter is in het begin niet heel welwillend om mee te werken.

Op vlotte en vertellende wijze schuwt Simon Beckett In De Geur van Sterfelijkheid de details bepaald niet . De eerste zin van het boek was alleen nog maar een start van de kennis van de forensische antropologie. De lezer leert op rappe wijze over onder andere de verschillende soorten vliegen, welke belangrijk zijn over de bepaling van het tijdstip van de dood. De beschrijvingen zijn functioneel van aard en dienen als doel om te lezer wijzer te make, aangezien een groot deel van het plot hierop is gebaseerd. Simon Beckett heeft hier de juiste balans in gevonden, zonder dat het ten kostte gaat van de spanning.

Het gesloten kleine dorpje Manham kijkt zeer wantrouwend naar de import-bewoners die zich er vestigen. Zelfs na drie jaar als huisarts wordt David Hunter nog steeds gezien als buitenstaander. De kracht en spanning van De Geur van Sterfelijkheid ligt voor een groot deel in deze gemeenschap. Zeker als blijkt dat Sally Palmer niet het enige slachtoffer is. De bewoners vormen een blok, maar ook is er de onrust dat de dader zich misschien wel in hun midden bevindt. Simon Beckett is er in geslaagd dit op een prachtig manier te beschrijven, het is een zeer goede toevoeging aan het boek.

Het oogpunt in het boek is vanuit David Hunter. Daarom in de keuze voor het laatste slachtoffer geen verrassing, echter de reden voor deze keuze van Simon Beckett wordt al snel duidelijk als het plot zich verder ontwikkelt. Simon Beckett is erin geslaagd een originele thriller te schrijven. Hij is een goede verteller en het verhaal is zeer boeiend. Er is aandacht voor het onderzoek naar menselijke resten, maar ook voor de persoonlijke touch. Het is een origineel verhaal over een de zoektocht naar de moordenaar. Het boek is een absolute aanrader om te lezen.