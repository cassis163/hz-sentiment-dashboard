Dit verhaal gaat over een meisje Miryem, ze is de dochter en kleindochter uit een joods gezin.
Haar vader is net als haar grootvader aan moeders kant geldschieter, helaas heeft haar vader er alleen veel moeite mee om het uitgeleende geld terug te innen. Haar familie lijd hierdoor honger waardoor ze haar hart verhard en het overneemt van haar vader. Ze blijkt hier zo goed in te zijn dat ze de reputatie krijgt dat ze zilver in goud kan veranderen en dit trekt de aandacht van de Staryk een winters ras van onsterfelijken. De staryk geloven niet in giften en hebben de mentaliteit voor wat hoort wat. En Miryem komt al snel achter hoe dit allen werkt. Maar de staryk zijn niet de enige gevaren in dit verhaal en dit wordt ook al snel duidelijk en zorgt voor een zeer intrigerend verhaal.

Toen ik de leesclub zag was ik gelijk zeer enthusiast, een sprookje herteld en ook nog door Naomi Novik leek me geweldig. Ook trok het mij zeer aan dat het hoofdpersonage een sterke vrouw was en dus repelsteeltje volledig op een nieuwe en frisse manier verteld zou worden. Het boek zag ik gelijk wel zitten, een mooie kaft duidelijk als hertelling van repelsteeltje en in de dezelfde manier als haar andere hertelling Uprooted (belle en het beest). Tijdens het lezen was ik ook zeer blij dat de rug mooi flexibel is zodat deze in ieder geval in mijn geval ongebroken bleef.

Over de personages wil ik graag kwijt dat het lezen via alle 6 het verhaal zeer duidelijk maakte en ook erg leuk was om te lezen. Alleen was het soms even nadenken wie er aan het vertellen was omdat het midden in het hoofdstuk wisselde met alleen een witregel ertussen. In dit geval zou het beter zijn om een symbool of iets dergelijks ertussen te zetten of per hoofdstuk een personage om de snelheid in het verhaal te behouden

Ondanks alles geef ik dit boek 4,5 sterren omdat ik zeer heb genoten van het verhaal, ik vind het zelf niet heel erg dat het lange hoofdstukken bevatte of de snelle personagewissels maar als dit een iets aangepast zou worden zou ik voor 5 sterren gaan.

Sterren per onderdeel:
Kaft:*****
Leefbaarheid algemeen: ****
Originalteit: *****
Duidelijkheid hertelling: ****