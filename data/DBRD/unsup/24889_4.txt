Als groot fan van Arlidge was ik dan ook blij met deze Helen Grace. Het begin is meteen snoeihard, waardoor je wel door moet lezen! Zoals bij de andere boeken van Arlidge las ik deze ook vlot door. De korte hoofdstukken maken het een heerlijk boek om elke vrije minuut even te pakken.

Deze keer bevindt Helen Grace zich aan het rand van het bos, waar een gedreven killer los loopt die onschuldige kampeerders een voor een het bos in neemt, en ze opjaagt, met de dood als ultieme prijs. De slachtoffers lijken willekeurig te zijn uitgekozen, maar zoals bij de andere boeken rondom Helen Grace weet je als lezer wel beter. Een goed spoor blijkt moeilijk te vinden, en nadat de beruchte Emilia Granita zich er nog mee gaat bemoeien zit Grace met de handen in het haar! Zijn de slachtoffers wel zo onschuldig als het lijkt?

Als lezer wordt je geregeld op een fout spoor gezet door Arlidge, en ik dacht op een gegeven moment dat ik de trucjes wist te omzeilen, maar toch wist ook deze keer Arldige mij tot vrij laat in het boek te verrassen. De enige reden dat dit boek geen 5 sterren krijgt, is dat ik na zoveel Helen Grace delen wel een wat spectaculairder einde van het verhaal had verwacht. Maar hoe dan ook wist ook dit boek mij van begin tot eind te boeien!