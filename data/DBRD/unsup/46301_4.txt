De tatoeëerder van Auschwitz van Heather Morris is het waargebeurde verhaal van een liefde op een plek waar je het niet zou verwachten. Lale, een Slowaakse Jood, wordt aangesteld als tatoeëerder in het concentratiekamp Auschwitz en ontmoet daar Gita. Zoals hij zelf zo mooi weet te zeggen ‘ik tatoeëerde haar nummer op haar arm, zij tatoeëerde haar naam in mijn hart’.
Het is een boek over liefde, over hoop, over moed en over overleven. Lale heeft een optimisme en vertrouwen in de toekomst waar menigeen in een ‘normale’ situatie een voorbeeld aan zou kunnen nemen. Hij weet zichzelf staande te houden door zijn liefde voor Gita, door zijn moed en ook zeker door zijn positieve inslag. Heel knap!
Het boek leest hier en daar wat als een avonturenroman, dat is op zich jammer. Ik las dat de schrijfster wat verhalen heeft ‘aangedikt’. Wat mij betreft was dat niet nodig geweest, het verhaal is op zichzelf al indrukwekkend genoeg!
Ondanks dat wat mij betreft een absolute aanrader!