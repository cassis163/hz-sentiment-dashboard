De eerste paar hoofdstukken is het even doorbijten maar daarna was ik zeer gegrepen door deze oorlogsthriller. Na de vondst van 3 lichamen uit de 2e wereldoorlog en de moord op oud verzetsman Krogh bijt rechercheur Tommy Bergmann zich vast in deze twee zaken. Schrijver Sveen switcht tussen het heden en verleden en bouwt een mooi in elkaar gezet plot op. De rauwe karakters geven dit boek een extra lading mee die de heftigheid en onvoorspelbaarheid van de oorlog weergeven. Gard Sveen heeft met dit debuut een zeer goede thriller afgeleverd.