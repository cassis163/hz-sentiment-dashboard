Actiethriller Meedogenloos is het eerste deel in de youngadultserie The cruelty van Scott Bergstrom.
Het verhaal gaat over de 17- jarige Gwendolyn Bloom, deze jonge Amerikaanse is nogal eigenzinnig en slim. Haar moeder is jaren geleden overleden en als haar vader ineens spoorloos is verdwenen, gaat ze op onderzoek uit. Ze komt er achter dat haar vader voor de CIA werkt, maar deze willen niet helpen met zoeken en dus staat Gwen er alleen voor. Ze moet vinden. Haar reis brengt haar naar de onderwereld in onder andere Parijs en Praag. Gwen heeft in veel verschillende landen gewoond en spreekt dus de meeste talen goed genoeg om zich te kunnen redden. Het is een keiharde, meedogenloze wereld. Gwen moet dat dus ook zijn..
Je leert Gwen kennen als een apart meisje dat nergens bang voor is en alles wat op haar pad komt ondergaat, ook al is het iets wat ze nooit eerder heeft gedaan. Ze is moedig, kan snel beslissingen maken en deinst nergens voor terug. Soms lijkt het haast ongeloofwaardig wat ze meemaakt. Je kan je wel in haar inleven en je snapt ook waarom ze zo handelt.
De andere karakters in het verhaal worden goed genoeg omschreven om je in hen te kunnen verplaatsen. Yael vind ik een van de betere karakters.
Het verhaal leest vlot, vanaf het eerste moment wordt je in het verhaal gezogen. Er zit een behoorlijk tempo in het boek waardoor het lijkt of alles op een dag gebeurd. Er zijn helaas ook hele stukken die voor mij nogal ongeloofwaardig overkomen, een gewone 17- jarige zou dit nooit kunnen doen. Het is soms iets te veel geweld naar mijn smaak.
De opbouw naar het plot is goed .Het is zeker niet voorspelbaar, hoewel het boek een open eind heeft. Dat vind ik persoonlijk nooit fijn.