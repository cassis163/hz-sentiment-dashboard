Ik heb dit boek bijna verslonden, zonder dat ik in het begin in de gaten had waarom. Ik kon maar niet stoppen met lezen, en ik ben er nog steeds niet helemaal achter. Op de een of andere manier was ik waarschijnlijk gefascineerd door het onderwerp, namelijk ten onder gaan aan een onmogelijke liefde, de een fysiek de ander(en) mentaal. Ik wou het eigenlijk waarderen met een 3,5 maar dat kan nu eenmaal niet, dus dankzij mijn gefascineerdheid en ook door de schrijfkunst van Oek de Jong, die ik als zeer prettig heb ervaren (in dit boek) heb ik het afgerond naar 4 sterren.
En da's best goed, want na het lezen van 'Pier en Oceaan' stond voor mij bij voorbaat al vast dat het volgende boek van Oek de Jong, dat ik zou gaan lezen, alleen maar kon tegenvallen en dat is dan weer erg meegevallen, als U begrijpt wat ik bedoel !