Iedereen is weleens vergeetachtig of ongeconcentreerd en dan vragen we ons gekscherend af of we soms aan het dementeren zijn. Maar nu is er dit boek en weet je wel beter. Dit verhaal wordt van heel dichtbij verteld en verschaft veel inzicht in het ziekteproces van een beginnende dementie tot aan de laatste fase. Bovendien is het een mooi verhaal over de band tussen een vader die de ziekte van Alzheimer krijgt en een dochter, die zijn mantelzorger wordt.