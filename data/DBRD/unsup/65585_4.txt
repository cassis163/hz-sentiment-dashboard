Magnetar is een verhaal met een goede dosis humor. Het is luchtig geschreven en leest makkelijk weg. Het is geen keiharde scifi, maar een roman die zich afspeelt in de toekomst. Het verhaal zit goed in elkaar en sleept mee. De kracht zit hem vooral in de ijzersterke karakters, die misschien wat karikaturistische trekjes hebben, maar daardoor niet minder aanspreken. Doordat de karakters zo stevig staan, hou je van ze of haat je ze. Dat maakt het verhaal des te steviger en sterker. De combinatie tussen magie en technologie zorgt voor interessante plotlijnen met onverwachte wendingen.
Ook ik ben benieuwd naar het volgende deel en hoe het de karakters zal vergaan!