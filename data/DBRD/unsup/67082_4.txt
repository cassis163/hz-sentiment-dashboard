Het computertijdperk is doorgedrongen in Denise Danks Clubmoorden. Volgens The Times Gewoon de beste in zijn soort. Volgens mij de enige in zijn soort.
Georgina Powers  de sexy, dwarse journaliste  verdiept zich in de wereld van phreakers, hackers en nachtclubs. Danks laat haar personages uitleggen wat ze doen in dit second life'. Helaas haalt dit wel de vaart uit het verhaal.
Toch blijft het boek boeien: Georgina is een mens  geen onnatuurlijke ontsnappingen, geen anonieme brieven die alles duidelijk maken. Nee, Georgina loopt met haar handhold camera rond en weet niets meer dan wij. Ze is een geweldige aanvoerder van het peloton bijpersonen die Danks verzonnen heeft: haar contacten in deze en de tweede wereld, haar contacten boven- en ondergronds en alles wat daar tussen hangt: allemaal komen ze over als echte mensen. Helaas haalt deze groep met al zijn namen, bijnamen en verschillende expertises de vaart uit het verhaal omdat de één na de ander komt opdraven (en wij weer uit moeten zoeken wie het ook weer was).
Maar de volhouder wordt beloond! De laatste honderd paginas laten zien wat Denise Danks aan actie in gevatte taal kan vatten.