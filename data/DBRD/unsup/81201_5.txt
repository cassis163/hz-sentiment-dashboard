Emily Baxter is gepromoveerd tot hoofdinspecteur op de afdeling Moordzaken in Londen. Na het oplossen van de Ragdoll-moorden (deel 1) zijn er veel copycat moorden geweest. Maar nu wordt er in New York een lichaam gevonden dat in dezelfde houding aan draden is opgehangen. Op het lichaam staat het woord ‘Lokaas’. Hier blijft het niet bij want er wordt een lichaam gevonden met het woord ‘Pop’.

Samen met de Damien Rouche (CIA) en Ellliot Curtis (FBI) probeert Emily de dader die de touwtjes in handen heeft te vinden, voordat er nog meer slachtoffers vallen.

Dit boek is het vervolg op Ragdoll. Maar kan ook los gelezen worden. Het verhaal begint meteen met spanning en sensatie.

Daniel Cole zorgt goed voor verwarring en zet je als lezer regelmatig op het verkeerde been. Heerlijk is dat. De humor zorgt in het boek voor het tegenwicht van het lugubere.

In het boek ‘Ragdoll’ gaat het om het personage van William Fawkes (Wolf). In dit deel staat het personage van Emily Baxter centraal. Wat is zij een sterk karakter, maar aan de andere kant ook onzeker en wantrouwend.

Het slot is goed in elkaar gezet en het einde is een echte cliffhanger.

De titel past perfect bij het boek, want wie heeft de touwtjes van de poppen in handen.

Super spannend en huiveringwekkend boek. Nu afwachten tot het laatste deel van deze trilogie verschijnt.