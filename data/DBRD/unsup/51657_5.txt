Op de voorkant van het nieuwste prentenboek van Thaïs Vanderheyden zie je Draap. Draap is een beetje schaap en een beetje draak. Hij wil graag een vriend, maar er één vinden is voor Draap niet zo makkelijk. De draken lachen hem uit en de schapen zien zijn scherpe tanden en vluchten weg. Draap is verdrietig. ‘Ik ben anders, ik ben niet perfect’, denkt hij. Maar dan ontmoet hij Poend. Poend is een beetje poes en een beetje eend. Maak kennis met hem in dit prachtige kleurrijke prentenboek. Samen met Poend maakt Draap nieuwe vrienden. Thaïs laat op een mooie manier zien dat wanneer je anders bent, ook heel bijzonder bent en dan heb je ook veel te bieden! Alle vrienden die Draap met Poend ontmoet zijn grappig en bestaan uit twee dieren. Kijk samen met de kinderen naar deze kleurrijke, bijzondere vrienden en zie hoe Draap steeds vrolijker wordt. Aan het eind van het verhaal weet Draap ook zijn bijzondere kenmerken en wat hij ermee kan doen. Dit geeft meteen aanleiding om met kinderen in gesprek te gaan. Wat zijn hun “bijzondere” kenmerken en wat hebben zij anderen te bieden? Weten zij dat zij “speciaal” zijn?
Kortom: Een prachtig verhaal waar kinderen zelfvertrouwen van krijgen en gaan stralen. Iedereen is anders maar daarom heel speciaal!