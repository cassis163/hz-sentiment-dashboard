Het zal je maar overkomen. Je gaat naar het ziekenhuis voor een niet al te complexe ingreep en dat gaat toch niet goed. En die medische misser verandert je leven. Dat overkomt Leyla, een succesvol, politiek journalist. Dokter Adema eveneens een succesvol gynaecoloog had de operatie uitgevoerd.

"Ei" is een niet al te moeilijk verhaal over hoe om te gaan met falen, met tegenslag. Leyla moet proberen te leven met de gevolgen van de medische misser. Dokter Adema moet proberen onder ogen te zien dat hij een misser heeft begaan en de gevolgen daarvan. Zowel Leyla als Adema raken de grip kwijt op hun leven, ze worden onzeker. Het viel mij op dat ze met niemand over hebben gepraat. Schamen zij zich? Naast het verhaal van Leyla wordt ook het verhaal verteld van haar Italiaanse familie. Of deze verhaallijn wat heeft toegevoegd aan het verhaal? Ja en nee. Ik begrijp het einde wat beter, als ze naar haar familie gaat in Rome.

Een heel sterk verhaal vind ik "Ei" niet. Het is erg wat Leyla is overkomen, maar ze wist me niet echt te beroeren. Het verhaal wist me niet voldoende te prikkelen. Maar, eerlijk, "Ei" viel me ook niet tegen.