Het meisje dat vlam kon vatten is echt een origineel en mooi fantasy verhaal. Als je vlam kunt vatten is het niet erg handig dat je een vriend ( Schots) hebt die helemaal uit ijs bestaat. Ella ontmoet hem als ze voor hulp naar het dorpje van de ijsmensen gaat. Je gaat met ze mee op avontuur. Dit is het langste verhaal van het boek.

Koningin van het woud vond ik heel mooi. Van je familie moet je het maar hebben! En be Carefull what you wish for! Het kan zomaar eens uitkomen. Voor je het weet ben je jezelf niet meer.
Het einde komt onverwacht en het is stiekem mijn favoriete verhaal uit dit boek. Het zegt veel over vertrouwen en menselijkheid!

Nevel, deed echt Twilight-zone-achtig aan. ( De vergelijking met Stephen King is dan ook echt duidelijk). Een aantal vrienden stappen in de auto om een groot geheim weg te werken. Maar dan komen ze in de nevel terecht. Hele dikke nevel! En wat daarin rondspooktâ€¦Dit nare wezen wil je niet tegenkomen. Toch moeten de jongens eraan geloven! Ze worden getest op een gruwelijke manier.
Wat zou jij doen, als je in hun schoenen zou staan?

De vluchteling gaat over een meisje die op de vlucht is. Ze moet stelen om te overleven. Er is een seriemoordenaar in de stad en de mensen zijn allemaal op hun hoede. Of toch niet?
Dit verhaal heeft een einde dat ik absoluut niet zag aankomen. Echt geweldig!

Ik krijg nu echt zin om aan de andere boeken van deze auteur te beginnen. De schrijfstijl is echt mijn ding. Ik heb ervan genoten!
Heerlijke mix van Fantasy en Horror. Love it! Origineel geschreven en originele verhalen. Leest echt heerlijk vlot weg. Ik ben normaal geen korte verhalenlezer. Maar deze vond ik heerlijk!
Dit boekje bevat vier bijzondere verhalen. Achterin kun je nog een biografie van de auteur lezen.
En stukjes van zijn andere boeken. En dat smaakt naar meer!

Ik geef dit boek 4****. ( en kijk uit naar meer).