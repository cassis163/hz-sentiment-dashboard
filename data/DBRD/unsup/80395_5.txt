De voorlezer is mijn eerste kennismaking met het werk van Bernhard Schlink. Het is een boek in 3 delen en twaalf redelijk korte hoofdstukken. De protagonist vertelt het verhaal als een terugblik. Het enige dat ik hier over het verhaal wil vertellen is dat de hoofdpersoon terugkijkt op zijn liefde voor een oudere vrouw. Hij vertelt over het begin van de relatie, hoe deze zich ontwikkelt, hoe ze uit zijn leven verdween en hoe hij haar uiteindelijk in de rechtbank terug ziet.
De vrouw draagt twee grote geheimen met zich mee die in het boek geopenbaard worden en die beiden invloed hebben op de hoofdpersoon.

Ik heb enorm van dit boek genoten. Schlink schrijft in een mooie sobere stijl. Hij vult niet teveel in maar stelt wel vragen. Dit boek komt zeker op mijn herlees lijst te staan en waarschijnlijk ga ik het de tweede keer in het Duits lezen. Door dit boek ben ik ook nieuwsgierig geworden naar zijn andere boeken. Ik heb nog een boek met korte verhalen van deze schrijver liggen en verheug me er nu al op.