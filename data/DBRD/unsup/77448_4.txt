Simone van der Vlugt, geboren in 1966 te Hoorn, is een van Nederland bekendste thrillerschrijfsters. Van der Vlugt wilde al op negenjarige leeftijd schrijfster worden. In haar jonge jaren werd ze ge√Ønspireerd door Kruistocht in Spijkerbroek van Thea Beckman. Wanneer ze dertien jaar werd, stuurde ze haar eerste manuscripten naar een uitgever. Deze keurde haar werk af, maar spoorde haar aan verder te schrijven.
De ouders van Britt zijn gescheiden en ze woont samen met haar moeder, Mirjam Strijbis, in Alkmaar, Noord-Holland. Britt heeft haar vader nooit gekend aangezien hij in de gevangenis zit sinds haar geboorte. Roy de Graag is meermaals veroordeeld voor uiteenlopende misdrijven, van roofovervallen tot oplichting.
Op een dag komt Britt na de turnles niet thuis. Haar moeder neemt contact op met de politie omdat ze vermoedt dat het niet om een gewone vermissing gaat. Lois en haar team worden op de zaak gezet. Hen rest de moeilijke zoektocht naar Britt. Als later blijkt dat haar vader, Roy, ontsnapt is uit de gevangenis, komt het onderzoek echter in een stroomversnelling. Samen met Britt vlucht Roy naar Duitsland en de nabijgelegen Poolse grens om niet gevat te kunnen worden door de politie. Roy heeft zijn dochter ontvoerd om haar beter te leren kennen maar hij is ook nog wat anders met haar van plan. Hij wil zijn dochter namelijk verkopen aan een kinderhandelaar...