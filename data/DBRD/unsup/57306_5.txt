Maria Adolfsson
Doggerland misleiding

`Karen hoort het niet, ziet alleen dat Sigrids mond beweegt en dat ene woord zegt.
"Mama.." '

Karen Eiken Hornby woont op het fictieve eiland Doggersland alleen in het huis van haar ouders en draagt een tragisch verleden mee op haar schouders waarvan ze niet wil dat andere die kennen. Ze heeft dan geen gezin maar wel een gezellige bende vrienden om haar heen waarmee ze graag gaat borrelen zoals ook op de avond van het Oistrafeest..
Ze werkt bij de politie in een echt mannenwereldje waarin ze zich contstant als vrouw moet bewijzen.
Als ze stiekem de hotelkamer heeft verlaten in de vroege uurtjes en met een giga kater naar huis rijd ziet ze Susanne Smeed net naar huis lopen van een ochtendduik .
Enkele uren later wordt ze dood aangetroffen in haar huis.
Susanne is de ex vrouw van haar chef (die waarschijnlijk nog in dezelfde hotelkamer ligt te slapen nu als waar ze vandaan kwam) en tevens mede dorp bewoner.
Plotsklaps mag Karen het onderzoek leiden en terwijl de situatie steeds gecompliceerder wordt, realiseert ze zich dat de persoonlijke verhoudingen en de geschiedenis van het eiland het onderzoek nogal vertroebelen.

Met Doggerland Misleiding heeft Maria Adolfsson een sterk debuut geschreven
Voor het verschijnen van het boek zijn de vertaalrechten al verkocht aan 15 landen.

Het verhaal komt inderdaad wat langzaam op gang doordat het eiland en de sfeer gedetailleerd beschreven worden maar desalniettemin zat ik er al snel in en door de korte hoofdstukken leest het vlot.
De personages zijn erg goed uitgewerkt en hebben ieder een eigen prachtig eigentijds karakter.
Hoe verder je in het verhaal komt hoe moeilijker je hem weg kan leggen.
Ik heb hem in 3 dagen uitgelezen want ik kon simpelweg niet stoppen tot de ontknoping kwam aan het einde..
Wauw!! Zo onverwacht en orgineel ook!

Pluspunt; Het verleden van Susanne en het leven op de commune is er goed en mooi in verwerkt. Ik zie het huis al helemaal voor me met zijn bewoners!
Minpunt; Ik mis een kaart van Doggerland. De verschillende plaatsen op het eiland worden heel duidelijk beschreven maar voor mijn beeldvorming zou ik graag zien waar ze ongeveer liggen evenals de ferry haven etc.

Ik geef dit boek toch 5 sterren al zijn het maar "krappe" 5 sterren het is meer waard als 4 sterren.
Ik heb Inspecteur Karen omarmd en wil meer avonturen met haar beleven. Het boek zit gewoon perfect in elkaar; de personage's, beschrijving van het eiland want je proeft de sfeer gewoon zowel het heden als verleden en dan BAM het einde!

*****