Vaak zag ik survival expert Bear Grylls zijn survival kunsten vertonen op Discovery Channel, na het lezen van zijn boek Doodsvlucht blijkt dat hij ook een zeer goede verteller is.
Het grootste gedeelte van het boek speelt zich af in de het Amazonegebied waar Will Jaeger met een team van specialisten op zoek gaat naar een oud Nazi vliegtuig. Dit vliegtuig is na de 2e wereldoorlog hier achtergelaten en de vraag is nu wat zij aan boord hadden. Alle personages hebben zo hun eigenaardigheden maar zijn wel allemaal goed op elkaar ingespeeld en hopen de klus in korte tijd te kunnen klaren. Tijdens hun tocht door de jungle worden zij tegengewerkt door een onbekende partij welke ook op zoek is naar het vliegtuig. Wie zal er als eerste bij het vliegtuig aankomen, en heeft deze onbekende partij ook iets te maken met de verdwijning van Willâ€™s vrouw en zoontje. Allemaal vragen welke Bear Grylls in dit zeer avontuurlijke verhaal verwerkt heeft. Echter omdat het hier een trilogie betreft is het verhaal nog niet ten einde en blijven er nog genoeg vragen over.

Het boek leest als een trein, is doorspekt met historische feiten en bijzonder leerrijk.