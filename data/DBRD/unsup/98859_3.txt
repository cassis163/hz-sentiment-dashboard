Ik vond het heerlijk om mezelf in dit boek te verliezen. De schrijfster heeft duidelijk geleerd van kritiek, want seks is vrijwel afwezig in dit deel, wat ik prima vind!
Ook ik vond de uitgebreide beschrijvingen van de grotten langdradig en onnodig. Maar het hoort wel een beetje bij de schrijfstijl. Voorheen werden landschappen ook ontzettend uitgebreid beschreven en dat is wel minder in dit deel.
Op de achterkant staat dat dit boek het slot van de serie is. Dat begrijp ik niet helemaal; het eindigt net zo 'open' als de andere delen. Ik had gehoopt dat er een duidelijke afsluiting zou zijn. Nu vraag ik me toch af of er niet nog een deel zal verschijnen...