Ik heb dit eerste boek van Gregg Hurwitz met veel plezier gelezen. Het boek druipt van de spanning en onverwachte momenten. En wat heel belangrijk is, er zit niet één moment van inzakken in.
Ook heeft het verhaal een menselijke basis die voor mij aannemelijk is.
Het toont weer eens aan dat het gerechtelijke pad niet altijd bedoeld is om schuldigen van misdaden op te sporen maar meer om juridische misstappen aan te tonen en af te straffen door de dader in vrijheid te stellen.
En dat er dan een aantal vooraanstaande burgers zijn die aan deze misstanden een einde wil maken kan worden gezien aan een protest tegen een bewind dat uiteindelijk niet bij machte is geweest om de misdaad adequaat te bestrijden. Een perfect verhaal en De Sekte ligt dan ook al te wachten....