Auteur: Karin Hazendonk
Uitgever: Letterrijn
Nederlandstalig
Paperback
ISBN9789491875571
juni 2018
320 pagina's

------- “Natuurlijk gaan we naar dat feest,” zei Hannah van Dijk tegen haar vriendin Ilse van Langerak. “Mijn grootste droom gaat in vervulling. Eindelijk ontmoet ik DJ. Xander.”
Het feest was toegankelijk vanaf 16 jaar. “Geen probleem, de juiste kleding en make-up doen wonderen,” merkte Ilse op toen Hannah haar daar op wees--------

De grootste nachtmerrie van elke ouder wordt werkelijkheid als blijkt dat Hannah niet is thuis gekomen 's nachts van een feest bij een klasgenoot.
Als Hanna's vader, Jan van Dijk, naar het huis gaat van de betreffende klasgenoot Erik Vermeulen hoort hij van Erik's vader dat er geen feest is geweest.
Volgens Erik was Hannah naar het nieuwe partycentrum gegaan want er was een schuurfeest.
Verdrietig realiseert Jan zich dat zijn dochter tegen hem heeft gelogen.
Jan gaat naar de plek waar het schuurfeest is geweest en treft daar situaties aan waar hij erg van geshockeerd raakt. Alleen Hanna is niet te vinden.
Radeloos en in paniek gaat Jan naar huis terug om zijn vrouw Martine in te lichten.
De relatie tussen Jan zijn vrouw is in de loop der tijd slecht geworden.
Als hij thuis komt verwijt Martine hem dat hij degene was die toestemming heeft gegeven dat Hannah naar het feest mocht.
Als Martine de politie belt om Hannas vermissing te melden, verneemt ze dat ze 48 uur na de verdwijning pas aangifte kunnen doen.

48 uur nadat Hanna is vermist, gaat Loes de Koning als familie rechercheur naar de familie van Dijk.
Ze voelt de kille sfeer aan die er in het huis hangt en vindt dat de moeder zich eigenaardig gedraagt.
Samen met haar collega Rob de Vries bijten ze zich in de zaak van de vermiste Hannah.
Er komen vervelende hobbels op hun pad maar Loes zet alles op alles om Hannah te vinden en te ontdekken wat er met haar is gebeurd.

Het verhaal is prettig om te lezen. Het is geschreven in begrijpelijke woorden en korte hoofdstukken. Als moeder zijnde heb ik de angst en de radeloosheid gevoeld van Jan.
Dat heeft Karin heel goed beschreven.
Alleen stuitte ik op een “foutje” in het verhaal waarvan ik me afvroeg hoe het kon dat het niet ontdekt is door de proeflezers.
Ik heb het stukje overgeslagen en ben verder gaan lezen.
Ondanks alles vond ik het een goed verhaal.
Het plot vond ik emotioneel omdat er soms beslissingen genomen moeten worden om iemand te redden ten koste van een innige relatie.

Enkele jaren geleden heb ik het thrillerdebuut “BLUN” van Karin mogen lezen waar ik ook van genoten heb.
“De dood heeft blauwe ogen” krijgt van mij 4*
Met dank aan #VrouwenThrillers en aan Karin Bisschops die haar eerste leesclub met succes heeft begeleid.

Rotterdam, 8 juli 2018
Annemarie