Het boek begint echt als een chicklit, een beetje Amerikaans. Wel erg leuk dat de schrijfster je persoonlijk verwelkomd en een plattegrond heeft toegevoegd van het niet in het echt bestaande Schotse eiland Mure.

De oorspronkelijke titel “The summer seaside kitchen” geeft goed weer wat Flora gaat opstarten.

Je maakt kennis met Flora, de enige dochter van een boerenfamilie van het Schotse eiland Mure die het eiland echt is ontvlucht na het overlijden van haar moeder om te studeren en te werken in Londen. Ze is uiteindelijk juridisch medewerkster bij een kantoor in Londen en daar krijgen ze een aanvraag om een rijke man bij te staan op haar geboorte eiland Mure.

Ze moet dus haar familie en dorpsbewoners onder ogen komen na de begrafenis van haar moeder. Eenmaal terug, stelt ze thuis orde op zaken, ze ontdekt het persoonlijke kookboek van haar moeder en start een cafe met zelfgemaakte recepten en geniet enorm van de Schotse natuur en het buiten zijn. De schrijfster beschrijft Schotse tradities en gebruikt diverse Schotse namen en woorden.

In Londen had ze al een oogje op haar baas Joel, durft ze hem haar liefde te verklaren en groeit haar zelfvertrouwen op Mure of past een man die al op Mure woont beter bij haar? Ze heeft persoonlijke gesprekken met haar vader, broer en Joel maar toch blijven de personen een beetje vlak. Er komt een vervolg op dit boek, wellicht leren we de personen dan beter kennen?

De schrijfstijl is lekker vlot en door diverse opvallende wendingen in het boek heb je dit boek eigenlijk zo uit!

Ook heeft de schrijfster achterin het boek een viertal recepten voor de lezers genoteerd om zelf uit te proberen!