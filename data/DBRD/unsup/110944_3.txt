Veronica Roth (van de Divergent serie) is terug! Met Carve the Mark, he eerste deel van een nieuwe YA science-fiction serie. Hoewel SF niet de overhand heeft in het verhaal, is er een sfeer verandering ten op zichte van de Divergent serie. In Carve the Mark volg je twee verhaallijnen; van Cyra, een Shotet en van Akos, een Thuveh. Beiden komen uit een rijke familie, maar ze zijn feitelijk vijanden van elkaar. Maar als Akos en zijn broer door Ryzek (Cyra's broer) worden ontvoerd, zijn ze gedwongen om met hen samen te leven, maar beter gezegd te overleven. In een wereld waar ieder mens een gave heeft.
Cyra's gave: pijn, wordt door Ryzek misbruikt om macht te houden. Maar zal dit altijd zo blijven?

Het verhaal begint even rustig met wat uitleg over de nieuwe wereld, wat je wel nodig hebt, naast de woordenlijst achter in het boek. Maar in het eerste hoofdstuk weet Veronica de lezers al te pakken en je wordt niet meer los gelaten.

Er komen veel personages in het verhaal voor, met niet al te gemakkelijke namen, maar ze weet het zo te brengen dat je als lezer nauwelijks in de war kunt raken.

Dit keer opnieuw een ijzersterke vrouwlijk hoofdpersonage waar je van gaat houden. Plotwendingen, actie, weerzinwekkendheden, het zit allemaal in dit boek. Veronica heeft het opnieuw geflikt! Ben benieuwd of er film rechten van worden verkocht en wat dat zal opleveren. Ik kijk nu al uit naar het tweede deel!