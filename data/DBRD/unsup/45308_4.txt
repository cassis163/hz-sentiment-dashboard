Wat een bijzonder verhaal. Vader Maurice en zoon Brian wonen met twee honden in een stacaravan op een rommelig terrein. Zwaar gehandicape broer Lucien woont in een zorginstelling. Maurice, werkloos, is doorlopend op zoek naar geld en schuwt oneerlijkheid niet. Als Lucien tijdelijk uit de zorginstelling moet verhuizen in verband met verbouwing en vader Maurice erachter komt dat daarvoor betaald wordt wil hij Lucien tijdelijk onderdak bieden. Moeder is op huwelijksreis en weet hier niets van. Maurice gaat het alleen om het geld en laat zoon Brian (13 jaar) voor zijn broer zorgen. Er gaat natuurlijk heel veel fout. Dit boek is geweldig geschreven. Het lijkt een film waar je in zit. Maar geeft je ook een naar gevoel. Hoe kan iemand zo zijn en zo leven?