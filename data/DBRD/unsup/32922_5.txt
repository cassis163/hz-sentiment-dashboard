In tegenstelling tot wat de voorkant van het boek en de titel doen vermoeden, is het echt een hilarisch boek. Het boek heeft een vlotte schrijfstijl en leest lekker weg. Een leuk detail aan het boek is dat de schrijfster zelf in New York was toen de orkaan Sandy daar aan land kwam. Dat is goed te merken, want het boek is ontzettend gedetailleerd geschreven. Je ziet alles precies zo voor je zoals zij het mee gemaakt heeft. Dat is zeker een pluspunt aan het boek.
Het verhaal wordt verteld vanuit het ik-perspectief. De hoofdpersoon moet niet alleen de storm in New York zien te overleven, maar ook de storm in haar eigen leven. Zo zie je Emilia door het boek heen veranderen. Van een bang, onzeker en stil meisje met smetvrees verandert ze in een wijze jongedame die voor haar zelf op durft te komen. Het boek verveelt geen moment en je wilt het boek het liefst in één ruk uitlezen. Niet alleen de hoofdpersoon is perfect uitgewerkt, maar ook alle bijpersonen komen goed tot leven. Je leert ze kennen, elk met hun eigen problemen.

Dit boek is spannend, leerzaam en heeft een flinke dosis humor! Eigenlijk alles wat je in een boek zoekt!