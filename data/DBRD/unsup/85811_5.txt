Willocks had na De Orde een reputatie hoog te houden, en dat is met dit boek goed gelukt. Je waant je in het 16e eeuwse Parijs, dat hij zeer realistisch weergeeft. Je kunt de vuiligheid en het afval ruiken!
De gevechten zijn erg bloederig, maar in dit verhaal stoort mij dat totaal niet. Zo ging het er nu eenmaal aan toe. Bovendien zorgt de auteur dat de spanning af en toe om te snijden is.
Enige minpuntje: tot een echte oplossing van de plot komt het niet en dat vond ik wel jammer. Misschien komt die nog in zijn volgende boek, al is dat inmiddels al even afwachten.