Zou het echt zo goed kunnen zijn als The Lunar Chronicles, vroeg ik me af. Van TLC moet ik nog twee losse boeken lezen, maar tussendoor besloot ik me te wagen aan deel 1 van weer een kersverse serie van Marissa Meyer. Ik las Alter Ego, het eerste deel in de Renegades serie. Ik heb er absoluut geen spijt van. Ook deze serie beloofd weer veel goeds.

Alter Ego is een science fiction verhaal rondom heuse superhelden. Aan de ene kant de schurken in de vorm van de Anarchisten. Nova hoort hier sinds haar geboorte bij. Zij heeft als kind dingen mee gemaakt, waardoor ze een hardgrondige hekel heeft aan de Rebellen oftewel de Superhelden. Ze is uit op wraak. Aan de kant van de Rebellen staat Adrian, hij is vooral op zoek naar gerechtigheid. Ook lijkt hij zeer ge√Ønteresseerd te zijn in Nova zelf.

Het mooiste van alles is dat zowat iedere belangrijk personage in het boek over superkrachten beschikt. Het is alsof je een Marvel film leest. De beschrijvende gave die schrijfster Marissa Meyer heeft, pakt ook dit keer weer goed uit. De wereld waar het zich afspeelt is weer zo gedetailleerd vormgegeven dat je het echt voor je ziet. Daarnaast gaan ook de personages stuk voor stuk leven. Terwijl de Rebellen en de Anarchisten recht tegenover elkaar staan, komt er nog een derde partij naar voren in de persoon van de mysterieuze Schildwacht. Als lezer kun je niet ander dan een kant kiezen, maar dat is nog niet zo makkelijk als het op het eerste gezicht lijkt.

Alter Ego is een echte pageturner. Vanaf het moment dat ik begon met lezen, kon ik niet meer stoppen. Je wordt in het verhaal gezogen. Het boek is verdeeld in korte hoofdstukken, waarmee de verhaallijnen van Nova en Adrian afgewisseld worden. Alles komt samen in een grote cliffhanger. Ik zag het al aankomen. Steeds minder pagina's had ik over, maar de grote ontknoping was er nog steeds niet. En dan komt het moment dat het boek uit is en je weet dat je zal moeten wachten op het volgende deel.