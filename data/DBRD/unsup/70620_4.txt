Hoewel ik heel andere verwachtingen had van dit boek, een thriller staat er op, heb ik toch enorm genoten van dit verrassende verhaal. Een thriller vond ik het nergens, hoewel er op het laatst wel akelige dingen gebeuren, omdat ik nergens spanning voelde. Dit boek vind ik dan ook volledig misplaatst in de hoek thriller, het is meer een psychologische roman met hier en daar wat spannende en grappige elementen.
Maar wat een geweldig karakter heeft de auteur weggezet in de vorm van Esther. Esther ontspoort volledig nadat ze vermoedt dat de nieuwe buurvrouw haar man aan de haak wil slaan. Ze krijgt adviezen van haar pedicure die ze vervolgens zo verdraait dat ze goed in haar belevingswereld passen. Als ze een beslissing moet nemen over een prijs die ze waarschijnlijk krijgt gaat ze advies inwinnen bij een psycholoog en daar verteld ze het verhaal tot nu toe en ga je samen met hen iedere keer een stukje terug in de tijd en kom je er achter wat er is gebeurd.
Sommige stukjes zijn werkelijk hilarisch en moest ik hardop lachen. Zo net over de helft van het boek begreep ik waar het heenging maar dat deed niets af aan het leesplezier.

Leesplezier: 5*****
Psychologie: 5*****
Spanning: 2**
Plot: 3***
Schrijfstijl: 4****