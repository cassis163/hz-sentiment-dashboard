Wat een fantastisch boek is dit. Vanaf de eerste pagina tot aan het bittere, verwrongen einde stop je niet met lezen.
Dit is de volwassen versie van Peter Pan, en wat voor een! Eens je dit boek gelezen hebt, zul je Peter Pan nooit meer kunnen zien als het leuke Disney figuurtje waar je mee opgroeide. Dit boeiende, wreed-speelse personage blijft in je achterhoofd hangen en doet je nadenken over zoveel zaken die vandaag meer dan actueel zijn: religieus fanatisme, het ronselen van kindsoldaten, het proces om kinderen te manipuleren tot kindsoldaten, en nog zoveel meer. Elke partij heeft zijn eigen visie, en die heeft steeds het beste voor ogen met de ander, maar telkens tegen een harde prijs. Elke kant in dit boek heeft zijn eigen waarheid, en juist dat maakt dit verhaal zo rijk en diepgaand.
Een echte aanrader!