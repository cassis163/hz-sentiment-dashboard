Johan Klein Haneveld is een nederlandse schrijver die in 2015 de Trek sagae award won met zijn boek Valstrik. Met het boek Kartaalmon schreef hij het tweede boek in de reeks De krakenvorst.
Alsook heeft hij al tal van kort verhalen geschreven.

In Kartaalmon worden de verhaallijnen uit boek 1 verder gevolgd. De omgeving en de personen zelf worden zeer goed omschreven qua uiterlijk en uitstraling.Uit de omstandigheden alsook uit de beslissingen die de personages maken krijgt men een blik in hun karakters. Gedurende het verhaal zijn er veschillende personages die serieus groeien qua karakter of gewoon qua leiderschap.
Bij bepaalde personages kan dit lijden tot een gevoel van sympathie bij de lezer.

Verschillende verhaallijnen in het boek komen plots samen op manieren die men niet altijd voorziet of verwacht had. De verschillende lijnen zijn wel perfect te volgen en hebben elk een eigen tempo en elementen die belangrijk zijn in het verloop van het verhaal.
Het verhaal blijft spannend over heel het verloop van het boek met hier en daar een piek of een licht dal.Maar de pieken zijn mooi meegenomen en de dalen zijn verre van storend.

De schrijfstijl is eentje die heel vlot leest en de aandacht van de lezer vasthoud tot het zelfs moeilijk word om het boek even weg te leggen.Je word als het ware meegezogen in het verhaal.

Het boek word afgesloten met een prachtig slot en met een verrassend element.

De conclusie is dat dit een boek is die de aandacht van de lezer volledig vasthoud en die na uitlezen van het boek zeker smaakt naar meer.

Een schrijver om in de gaten te houden.