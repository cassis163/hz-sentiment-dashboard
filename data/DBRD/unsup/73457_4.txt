Wat een heerlijk boek om te lezen. Je krijgt tijdens het lezen het vakantiegevoel en voor je het weet is het boek uit.
Ik heb hem in een middag uitgelezen omdat ik hem gewoon niet kon wegleggen. Het cursief geschreven gedeelte kon ik eerst niet plaatsten, maar na een aantal hoofdstukken weet je om wie het gaat. Het verhaal is boeiend, spannend en verassend! Stefanie is een sympathieke vrouw, die getrouwd is met de onsympathieke Paul. Er hangt nogal wat geheimzinnigheid om deze man, maar Stefanie doet er alles aan om hun huwelijk nieuw leven in te blazen.
Ze gaan met Nina – hun dochtertje van zes - naar Zeeland om lekker te genieten in een vakantiehuisje aan het strand.
Paul doet totaal geen moeite om zijn huwelijk te redden en als Stefanie haar exvriend Timo ontmoet, springt de vonk weer over en merkt ze dat ze nog veel gevoelens voor hem heeft. Maar Timo is getrouwd met de vreemde Marlen en hebben ook een zes jarig dochtertje.
De rustige vakantie is van korte duur, want er gebeuren allerlei angstige dingen waar je de kriebels van krijgt…
Ik vind dit boek een aanrader en waardeer het met 4*