Het verhaal van Het probleem met bokken en schapen is geschreven door Joanna Cannon.
Een groot deel van het verhaal speelt zich af in de zomer van 1967. Mevrouw Creasy is verdwenen. Dit brengt opschudding in heel de straat.
Grace en Tilly, beste vriendinnen van 10 jaar oud, gaan op onderzoek uit om mevrouw Creasy terug te krijgen.
Door de opschudding van de verdwijning komen in de straat de herinneringen los van dramatische gebeurtenissen 9 jaar geleden.
Hoe meer je ontdekt van de gebeurtenissen van toen, hoe meer je begint te vermoeden dat de verdwijning daar wel eens mee te maken kan hebben.
Na een gesprek met de pastoor besluit Grace dat er maar één manier is om te zorgen dat iedereen veilig is in de straat. Als God in de buurt is kan je niets overkomen. Dus gaan Tilly en Grace op zoek naar God en ondertussen naar mevrouw Creasy.
Ze bellen bij iedereen in de straat aan en gaan met een smoesje binnen om te kijken of ze God of mevrouw Creasy kunnen vinden.
De zoektocht naar God gebeurt met echte kinderlogica, dus geen hoogdravend gedoe.
Hoe denkt een 10-jarige over God en over het geloof? Met een gezonde dosis humor!

Terwijl Grace en Tilly op onderzoek uit gaan, komen ook de buurtbewoners aan het woord.
Zo neem je een kijkje achter de mooie huisdeuren en leer je hun problemen en karakters kennen.
Zij vertellen het verhaal van de dramatische gebeurtenissen van 9 jaar geleden. Toen was er ook een ontvoering…

Dit is een prachtig boek, dat vertelt over hoe mensen een zondebok zoeken voor hun problemen.
Zoals schapen in een kudde willen sommige mensen zo graag in een groep horen, maar langs de andere kant is de mens heel snel om iemand die een beetje afwijkt van de groepsnorm te veroordelen tot zondebok.
Maar is dit wel wat God wil, al dat gedoe met bokken en schapen. Al is dit wel een favoriet thema van de pastoor in dit boek.
Het probleem met al die bokken en schapen is ….
Die spoiler ga ik niet geven.
Als je wil ontdekken wat het probleem nu is dan stel ik voor dat je het boek vast neemt en leest.

Dit boek is voor mij een geweldige ervaring geweest. Ik heb er intens van genoten en regelmatig gelachen met de uitleg over God. Ik ga deze zeker nog een paar keer herlezen en dan nog meer genieten…