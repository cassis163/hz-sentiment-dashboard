Lodewijk de Graaf, CEO van De Graaf & De Jong advocaten, is op een dag spoorloos verdwenen. Er zijn sterke aanwijzingen dat het om een misdrijf gaat en de zaak komt terecht bij Bianca van Dijk een politiefunctionaris van het arrondissement Oost-Nederland.
Wegens gebrek aan concrete aanwijzingen wordt het dossier gesloten.
Bianca is de zaak bijna vergeten als op de Veluwe het lichaam van vastgoedhandelaar Onno van Schijndel wordt gevonden. Hij is op een paal gespietst.
Bianca en haar collega, Joris van der Zand, storten zich op het onderzoek, maar ook dan blijkt de zaak vast te lopen. Totdat er bij een sloop van een oude boerderij het lichaam van Lodewijk de Graaf in een grafkelder wordt gevonden.

Samen werken ze aan deze heropende zaak en even lijkt het erop dat ze weer vastlopen, maar dan wordt er een spoor gevonden dat leidt naar Walter, een in zijn jeugd ernstig gepeste man.

Op de achterflap wordt er veel weggeven van het verhaal waardoor het verrassingselement een beetje weg is, ondanks dat weet de auteur je wel mee te nemen in het verhaal.

Igor Znidarsic heeft het onderwerp “pesten op school” als item gebruikt en laat je zien wat voor gevolgen het heeft als je vroeger het mikpunt van pesterijen bent geweest. De psychische impact die het op latere leeftijd heeft en het functioneren in de maatschappij wordt in het boek goed belicht.

Als Walter onverwachts een van de jongens tegenkomt die hem zo gepest heeft knapt er iets bij hem, en niets lijkt meer in de weg te staan voor genoegdoening.

De auteur dit goed beschreven in de opbouw van dit boek. Het verhaal is vlot en beeldend geschreven waardoor de gruwelijke moorden scherp zijn afgetekend, wat de spanning van het verhaal opdreef wat wel weer afnam bij het benoemen van de psychische spanningen waarmee Walter kampt.

“De blindganger” is een thriller waarvan je in grote lijnen wel kunt inschatten hoe het verhaal afloopt maar toch weet de auteur je op een intrigerende te boeien.