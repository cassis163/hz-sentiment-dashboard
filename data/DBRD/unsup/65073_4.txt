Ken je dat soort boeken die erg langzaam beginnen en dan uiteindelijk langzaam blijven? Het boek de Graces hoort daar in ieder geval niet bij. Wanneer je het verhaal begint, wordt je al gelijk meegenomen. Het is super interessant en spannend. Je hebt geen idee wat de volgende gebeurtenis zou kunnen zijn.

De Graces gaat over een meisje, River, dat als doel heeft om bevriend te raken met De familie De Graces. Drie Graces zitten bij haar op school. Ze is stapelverliefd op Fenrin en door middel van zijn zusje, Summer, probeert ze dichter bij hem te komen. Het gerucht gaat dat De Graces heksen zijn. Als het waar is dan kunnen zij haar helpen haar vader terug te krijgen. Het enige probleem is dat het niet makkelijk is om bevriend te raken met de Graces. Ze zijn erg mysterieus, maar De Graces zijn niet de enige: River heeft ook haar eigen geheimen.

Dit boek is in de eerste plaats zo aantrekkelijk door de verhaallijn. Het verhaal grijpt je meteen vanaf het begin. Er zijn een heleboel geheimen waar je maar al te graag achter wilt komen. Van begin tot eind worden er geheimen onthuld, waardoor het onmogelijk is om te stoppen met lezen. Daarnaast zijn de personages geweldig. Soms kon ik het niet goed vinden met River, het hoofdpersonage, maar ik was verliefd op De Graces. Ik hield echt van hun. Die liefde die River voor De Graces had voelde ik zelf. Verder vond ik de schrijfstijl heel erg fijn om te lezen. Je vloog er zo doorheen. Het enige minpunt dat ik had voor dit boek was het einde. Aan het einde veranderde het verhaal namelijk drastisch. Het kreeg een heel andere sfeer waar ik niet zo een fan was. Ik kan me wel indenken dat een andere het einde juist leuk zou vinden maar het was niet mijn ding.

De Graces is een super leuk boek om te lezen en is ook zeker een aanrader. Dichtbij het einde vond ik het verhaal minder worden, maar laat je dat niet weerhouden om dit boek op te pakken! Ik heb het boek 4/5 sterren gegeven.