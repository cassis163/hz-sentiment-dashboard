Na zes boeken die werkelijk allemaal hoogstaand waren is dit zevende deel in deze reeks minder goed. Schrijfstijl is uiteraard nog steeds uitmuntend maar het verhaal is voor meer dan 2/3 in feite gewoon een achtervolging. Er komt weinig tot geen speurwerk aan te pas.Weinig personages ook buiten het vaste politieteam en een zoals steeds vervelend wederkerende journaliste. We zijn er van overtuigd dat de volgende werken van Arlidge terug zijn gekende, hoge niveau gaan behalen. Klein klein kleutertje beschouwen we maar als een onverwacht dipje. Weegt niet op tegen de vele uren leesplezier die Arlidge ons bezorgd heeft met de zes vorige delen in de Helen Grace serie.