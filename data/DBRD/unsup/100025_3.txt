Ellen en John hadden een leuke relatie totdat John zijn baan verliest en hele dagen al bier drinkend op de bank hangt. Na een flinke ruzie slaat John zijn vrouw en stormt het huis uit en komt in de kroeg terecht. Ellen pakt haar spullen en trekt in bij een vriendin. Ellen neemt wraak op John met een aantal zeer kinderachtige pesterijtjes. John komt in de kroeg een vroeger vriendje tegen die het met de wet niet zo nauw neemt. Dirk zorgt ervoor dat John wat pakketjes moet bezorgen. Hij verdient daar een leuke cent mee, totdat hij terug van een ritje komt en Dirk met een mes in zijn lijf ziet zitten. John slaat met het geld op de vlucht en gaat zich elders in het land vestigen. Dan ontstaat er een klopjacht naar de criminelen en John. Heel veel toevalligheden. Het boek is zeer simpel geschreven, geen lange zinnen of moeilijke woorden. Je kan merken dat zij normaal kinderboeken schrijft. Ze ontstijgt echter wel het niveau van de Suzanne Vermeers en Linda van Rijns. Zou zeker nog een boek van haar uitproberen.