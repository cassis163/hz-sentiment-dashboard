Clay Carter werkt in Washington voor het Bureau voor Rechtshulp. Een baan waar hij zich redelijk in vindt, maar zijn vriendin Rebecca in mindere mate. Zijn a.s. schoonfamilie totaal niet. Er heerst een kille sfeer die verergert wordt wanneer Clay een baan via zijn a.s. schoonvader weigert. Ondertussen krijgt hij als pro-deo advocaat, omdat hij niet oplette, een moordzaak in behandeling. Tequila Watson heeft zomaar zonder aanleiding een moord gepleegd. Met enige tegenzin begin Carter zich in de zaak te verdiepen. Hij trekt de aandacht van ene Max Pace, die hem een geweldige aanbieding doet. Zonder zijn opdrachtgever te vermelden krijgt Carter 15 mio$ en een explosief dossier waarmee hij een massaclaim kan indienen. Het is het begin van het einde. We zien in het boek Carter van claim naar claim gaan, z'n eigen kantoor groeit de hemel in, hij geeft geld uit als water en we zien uiteindelijk dat de massaclaims, waarmee het uiteindelijk fout gaat, ook zijn ondergang wordt. Wel weet hij zijn grote liefde Rebecca voor zich terug te winnen.
Een verrassende terugkeer naar de verhaalsoorten waarmee Grisham groot geworden is. Het boek is helder, realistisch, spannend en vlot leesbaar. Een aanwinst voor de boekenkast wat mij betreft!