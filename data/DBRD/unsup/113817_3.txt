Eddie, Belle en Flo is geschreven voor kinderen vanaf een jaar of 8. De lettergrootte leent zich prima voor het zelf lezen maar aan dit avontuur beleef je ook veel plezier als het wordt voorgelezen.

In 21 hoofdstukken leven we mee met Eddie, Belle en Flo maar eigenlijk ook met oom Ewald want hij is uiteindelijk de prijswinnaar die het mogelijk maakt om dit avontuur te beleven.
Het verhaal laat je een humorvol avontuur beleven tussen een aantal vrienden (oom Ewald is meer dan alleen een oom, hij is ook een vriend van Eddie). En laat ons even wanen in een wereld van rijkdom maar ook van afgunst…

De illustraties van Beatrijs van Deursen passen naadloos aan bij het verhaal en zijn een mooie aanvulling voor de tekst.

De cover ziet er vrolijk uit en ik waande mij gelijk in Parijs door de afgebeelde Eiffeltoren. Voor kinderen herkenbaar als ze er zijn geweest maar anders maken ze kennis tijdens het lezen en dan zullen ze opzien tegen de klim naar boven als ze de Eiffeltoren ooit bezoeken.

Ik heb genoten van het verhaal en beleefde een doldwaas avontuur met deze vier, want ik vind dat oom Ewald gewoon meetelt. Na het lezen droomde ik even weg met de vraag wat zou ik doen met 10 miljoen?
Ik weet wel een leuke invulling die hopelijk soortgelijke avonturen zal bevatten als de reis van Eddie…

En… droom jij wel eens over het winnen van 10 miljoen?

Dit is een verkorte review van het origineel dat verscheen op mijn blog...