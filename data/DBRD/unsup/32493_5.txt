William en Martha zijn kinderen van ontdekkingsreizigers in het jaar 1897.Tijdens de reizen van hun ouders blijven zij thuis onder het toeziend oog van Mevrouw Prackitt , Jocelyn en Dolores. Op oudejaarsavond wordt er op de deur geklopt en krijgen ze het verschrikkelijke bericht dat ze hun ouders nooit meer zullen zien.
Enkele dagen later verschijnen er opeens 2 oude zeer excentrieke dames voor de deur die beweren hun tantes te zijn. In het testament van hun ouders staat dat de kinderen door hen verder opgevoed zullen worden . Vanaf de binnenkomst van de tantes begint het fantastische verhaal. Ze blijken nl de erfgenamen te zijn van een magisch koninkrijk.....

Dit is het eerst deel van de boeken van Terra Fabula geschreven door Peter Dewillis. Het is een kinderboek maar zo goed geschreven dat ik als volwassene er volledig door geboeid ben. Vanaf het moment dat de tantes binnenkomen spat de fantasy van het verhaal af. De manier waarop alles ook wordt beschreven is alsof je naar een film kijkt. Je ziet alles voor je ogen gebeuren. Hoe verder naar het einde hoe meer vaart er in het verhaal zit en heb ook ik problemen om het weg te leggen. Niet voor niets is hij binnen 24 uur uit !
En wanneer het boek dan uit is wil je direct verder beginnen aan het volgende deel. Je zit nog midden in de climax van het verhaal en dat ......is het einde van deel 1.
Gelukkig is deel 2 sinds pas ook uit.

De raad aan de ouders van kinderen die dit boek lezen:
Verwacht niet dat ze je nog horen wanneer ze je roept. Het is niet dat ze het niet willen maar gewoon omdat het boek ze afsluit van alles.