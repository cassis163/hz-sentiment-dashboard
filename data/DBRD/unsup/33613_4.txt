Dit is hoe een thriller volgens mij geschreven moet worden.
Je maakt eerst kennis met drie personages en leert iets over hun achtergronden, waarbij e.e.a. niet teveel wordt uitgelegd zonder dat het saai is. Je wordt nieuwsgierig. Dan volgt er een rollercoaster aan gebeurtenissen en ken je de personen ondertussen zo goed, dat je met ze mee gaat leven. En net als je denkt dat je alles hebt gehad zit er toch nog een twist in die je niet verwachtte.

Dit is het tweede boek dat ik van deze schrijfster lees. Het later uitgebrachte Medicijn was op sommige momenten mij wat te ongeloofwaardig, terwijl dat in Botsing absoluut niet het geval is. Ben daarom heel benieuwd hoe haar nieuwste boek, Pretty Boy dat deze week uitkomt , zal zijn.