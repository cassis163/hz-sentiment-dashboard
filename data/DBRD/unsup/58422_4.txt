Dat het leven van Finley en zijn vriendin Erin om basketball draait wordt je als lezer al snel duidelijk. Voor Finley is Coach Wilkins wil wet. Kritiekloos voert hij alles uit wat Coach hem opdraagt. Als hem dan ook gevraagd wordt om de talentvolle basketballer Russell Allen onder zijn hoede te nemen in het komende schooljaar, doet hij dat als vanzelfsprekend.

Russell alias Boy21 is een vreemde vogel, die de weg is kwijt geraakt nadat zijn ouders zijn vermoord. Hij ziet zichzelf als een buitenaards wezen die voor een onderzoeksmissie naar de aarde is gestuurd. Binnenkort zit zijn missie erop en zal hij terugkeren naar het universum, zo is zijn overtuiging.
Finley vindt het allemaal best. Die is meer bezig met het zeldzame basketball talent waarover Boy 21 volgens Coach zou beschikken. Wat als de mist in het brein van Boy 21 optrekt? Hoe zit het dan met speler 21? Met Finley? Zijn plek in het team is zijn ticket voor een toekomst met Erin. Zijn enige kans om te ontsnappen aan het uitzichtloze leven in Bellmont.
Als zijn zorgen grootse vormen beginnen aan te nemen, gebeurt er iets dat alles waaraan hij zich heeft vastgeklampt op losse schroeven komt te staan en hij ontdekt welke mensen hem onvoorwaardelijk steunen.

Met Boy 21 heeft Matthew Quick een boeiend beeld geschetst van het leven in een kleine, Amerikaanse gemeenschap met weinig perspectieven voor de jonge generatie.