Na het lezen van het boek Vrijdag was ik vrijwel direct benieuwd naar het volgende boek van Loes den Hollander: Zwanenzang.
Met Zwanenzang levert ze wederom een topprestatie.
Op de eerste plaats leest het boek heerlijk weg doordat de vier hoofdpersonen afzonderlijk van elkaar worden beschreven, waarbij de woordkeuze van Den Hollander zoals altijd uiterst eigentijds en pakkend is.
Op de tweede plaats is gekozen voor een actueel onderwerp (pesten) wat in een schitterend en meeslepend verhaal wordt gegoten.
De vier vrouwen die vroeger tot de 'Zwanengroep' behoorden en die als doel hadden om het leven van klasgenote Lize Rikkers door middel van pesten tot een hel te maken, hebben allemaal hun eigen problemen en worden ook allemaal met hun pestverleden geconfronteerd.
Sylvie raakt zwanger van haar minnaar en collega Klaas en wordt vermoord. Doortje heeft een dochtertje dat ook gepest wordt en wordt vermoord. Vicky is schrijfster geworden en duikt onder om te schrijven. Janna komt als laatst aan de beurt en staat ook op het punt om vermoord te worden tot de politie ingrijpt.
Iedereen denkt dat de dader een van de personen is die vroeger niet tot de 'Zwanengroep' werd toegelaten. Maar is dit ook zo?
Zwanenzang is Een boeiend boek met een prachtig en onverwacht slot. Na twee werken van Den Hollander te hebben gelezen, durf ik mezelf een echte Loes den Hollander-fan te noemen.