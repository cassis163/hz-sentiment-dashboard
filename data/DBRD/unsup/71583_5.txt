Een hut in het bos is al wat de cover prijsgeeft. De titel Meedogenloos zegt alles over het verhaal… Maak ik jullie nu nieuwsgierig?
Vanaf de eerste pagina kom je in een stortvloed spanning en achtervolgingen terecht waar geen ontsnappen aan is.
Het verhaal van Lisa en Mandy, twee zusjes die na de moord op hun ouders op de vlucht slaan voor hun achtervolgers.
Dan de confrontatie van Mandy en Suzanne die verregaande gevolgen heeft.
En wat is het toch allemaal met die meisjes die constant ontvoerd worden en waar niemand meer iets van hoort?
Niets is wat het lijkt en niemand is te vertrouwen. Kan iemand hulp bieden en hoe ver zit alles verstrengeld? Is er een ontsnappen aan alle gruwel?
Ik lees graag Melissa Skaye, ik lees nog liever J.Sharpe, dus was superbenieuwd wat deze samenwerking teweeg ging brengen en ben totaal van mijn sokken geblazen door Meedogenloos. Niet voor tere zieltjes maar zeker geen verhaal dat uit hun duim gezogen is. Recht voor de raap zonder de zaken te verbloemen maar die wel degelijk de dag van vandaag misschien schering en inslag kunnen zijn.
Nu weten jullie natuurlijk nog niet waar het boek over gaat en dat is mijn hele opzet. Wil je het weten, moét je het lezen. Ben je in voor spanning, mishandeling, achtervolgingen, uitbuiting en ben je niet vies van een spatje bloed, moet je je gegarandeerd Meedogenloos aanschaffen.

Rating: 4,5/5