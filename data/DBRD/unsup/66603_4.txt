Het negende gebod
gij zult geen valse getuigenis afleggen

Chris Houtman

Een super spannend boek dat van kaft tot kaft ‘dwingt’ tot doorlezen. Dat komt natuurlijk door het gegeven van de dubieuze kwestie: de Codex van Plinius de Jongere, binnen het katholieke geloof en de Kerk, maar ook omdat het speelt met actuele gegevens zoals personen (Trump, Macron ) gebeurtenissen ( de gezamenlijke aankoop van Marten en Oopjen door ‘t Louvre en Rijksmuseum) en bestaande plaatsen en straten (Linnaeusparkweg Amsterdam, Radboud Universiteit en Oortjeshekken in Nijmegen). Hierdoor is het gemakkelijker om je het verhaal in te leven en een innerlijke film te laten afspelen.
Het begint met een Proloog, waarin al direct een slachtoffer valt: “….praktisch zonder enige weerstand sneed het mes in één haal de keel open….” Dan denk je ‘waaróm dit slachtoffer, hoezo de keel open snijden, wie ís dit slachtoffer, wie is de dader? Duidelijk is dat het gaat om een speciaal rapport en de harde schijf van de computer van het slachtoffer.
Het verhaal begint en is ‘geweven’ rond plaatsen en data met als intermezzo’s delen van de brieven van Plinius de Jongere. Het is ontzettend knap geconstrueerd. Eerst word je geconfronteerd met twee verhaallijnen, totdat deze twee als één lijn verder gaan. Aan het eind van elk ‘hoofdstuk’ of deel weet de schrijver een vraag of twijfelachtig gegeven in te bouwen dat nodigt uit tot verder lezen: waarlijke cliff-hangers. De oplettende lezer zal veel vooruitwijzingen tegen komen, niets van wat er staat, staat er zonder bedoeling. Vaak achteraf moet je concluderen dat de gebeurtenis al eerder in de tekst is aangekondigd.
De Codex van Plinius de Jongere die te koop wordt aangeboden bevat gegevens die het aan zien van de Katholieke Kerk én het Legioen van Christus zullen schaden. Zij zijn er op uit om dit kost wat kost (het doel heiligt de middelen!!) te voorkomen. Maar degene die het verkoopt Naira Riquelme is vast besloten het aan de vergetelheid te onttrekken, zij heeft daarvoor zo haar eigen motieven! Zij wordt gesteund door haar doodzieke dochter en later ook door Esther van Baerle, geschiedkundige, theologe en filmscenario schrijver. Ook Esther wordt door Naira overtuigd. Zij gaan een bizar avontuur tegemoet en slepen daarin ook anderen met zich mee.
Het verhaal blijft spannend tot de laatste bladzijden! Als een ware page-turner … je wilt doorlezen, je voelt aan dat het plot zich zal ontvouwen..
Pas dan begrijp je de titel echt!!