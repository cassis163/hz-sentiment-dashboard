Het boek is - op het eerste gezicht - luchtig geschreven, wat het voor vrijwel een ieder toegankelijk maakt. Echter, als je als lezer bereid en in staat bent om de diepere laag van dit waargebeurde verhaal tot je te nemen en werkelijk mee te voelen, dan kom je in een volstrekt andersoortige wereld terecht, waarin achter iedere luchtige passage een keiharde, absurde realiteit schuilgaat. Het is dan ook eigenlijk een verhaal over emotionele onzekerheid en het uit alle macht proberen te begrijpen en overwinnen van psychische kwetsuren, die zijn ontstaan door de vele gebeurtenissen in (vooral) de jeugd van de auteur, welke gebeurtenissen door hem in geuren en kleuren - maar op een of andere manier gepaard gaand met humor en zelfspot - beschreven zijn. Chapeau!