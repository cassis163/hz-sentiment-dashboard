Ik vond dit een hele goede YA boek met als thema sexting, een heel actueel onderwerp. Het boek is geschreven vanuit het perspectief van Ashleigh en je voelt met haar mee hoe ze lijdt onder de pesterijen. Ik heb met verbazing dit boek gelezen, niet wetende hoever het kan gaan. Gevaarlijk ver dus…
Ik mag hopen dat dit boek gelezen wordt door veel jonge mensen om ze te waarschuwen. Hoe snel je leven op de kop gezet wordt, je gezicht niet meer durft te vertonen en hoe eenzaam je dan bent. Mijn hart ging uit naar Ashleigh, ondanks de ondoordachte actie. Ze heeft het zwaar te verduren en als ze geschorst wordt van school en van de hardloopvereniging, breekt ze…

Als ze een taakstraf toebedeeld krijgt, leert ze Mack kennen. Een vriend, waar ze na verloop van tijd iets vertrouwelijker mee wordt en haar verhaal kwijt kan.
Mack is een stille jongen die zijn verleden liever voor zichzelf houdt, totdat Ashleigh met vragen komt….
Ik heb dit boek in één dag uitgelezen omdat het mij van begin tot eind boeide. Ik miste wel het gedeelte van Kaleb of hij nou wel of niet veroordeeld is. Na zijn verontschuldiging stopt het verhaal over hem, terwijl hij een grote rol speelt met het sexting gebeuren.
Jammer, dit had beter uitgewerkt kunnen worden. Daarom 4* in plaats van 5*