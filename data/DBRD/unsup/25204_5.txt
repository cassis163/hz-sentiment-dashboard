Bij het zien van de schitterende cover van Het Alice Netwerk van Kate Quinn wordt je nieuwsgierig naar het verhaal van de vrouw op de cover. De titel maakt nieuwsgierig, je wilt er meer over weten.
Meteen vanaf het eerste hoofdstuk zit je in het verhaal en wil je meer weten, wil je weten hoe het verder gaat. Het is een verhaal dat in je gaat zitten, je voelt de pijn van Eve, de woede, het verdriet, de onmacht, het ongeloof, voelt medelijden met bepaalde personen, je wilt meer weten van bepaalde personen, waarom ze zijn geworden zoals ze zijn. Je komt meer te weten over het spionnenwerk in de Eerste Wereldoorlog, hoe ze werden gerekruteerd, wat je daarvoor moest doen en wat je vooral niet moest doen en hoe je je moest gedragen als men een vermoeden kreeg dat je een spion was.
Het verhaal is niet alleen maar kommer en kwel, af en toe is er ook een vleugje humor, moet je lachen om bijvoorbeeld Eve die op een droge manier weer eens een opmerking plaatst of om Charlie die een paar jongens in een restaurant te slim af is met rekenen.
De hoofdstukken zijn tot tegen het eind om en om geschreven; in 1947 het verhaal van Charlie en in 1915 het verhaal van Eve.

Lees verder op https://surfingann.blogspot.com/2018/07/het-alice-netwerk-kate-quinn.html.