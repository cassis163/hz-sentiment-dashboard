Ajatty, meerdere malen verkocht door en aan slavenhandelaars. Verkracht, mishandeld en uiteindelijk terecht gekomen op de plantage van Randall in Georgia aan de oostkust van Amerika.
Zij heeft drie mannen en meerdere kinderen gehad en haar opvoeding was streng. Een van deze kinderen is Mabel, deze krijgt een dochter Cora. Dit boek vertelt het trieste en dappere levensverhaal van deze dochter.
Mabel vlucht van de plantage waar zij als slaaf werkzaam is en laat Cora alleen achter. Zij heeft als kind een zwaar en hard leven op de katoenplantages en mist haar moeder.
Zij woont samen met andere slaven in ( De Keet ) op de plantage onder erbarmelijke omstandigheden.
Randall is een pachter van het ergste soort, met name zijn zonen James en Terrance deinzen nergens voor terug. Slaven die maar iets verkeerds doen ( of soms niet eens ) worden vreselijk zwaar gestraft.
Dit kan een ernstige mishandeling zijn met stokken tot het uitsnijden van de tong of het afsnijden van de mannelijke geslachtsdelen. De zelfmoord onder de slaven is dan ook groot.
De slaven zijn de ene keer solidair met elkaar en de andere keer kiest iedereen voor zijn eigen hachje. Als Cora het voor een mede slaaf opneemt en zelf zwaar mishandeld wordt, besluit zij te vluchten en op zoek te gaan naar haar moeder. Cesar ook een slaaf, maakt prachtig houtsnijwerk, kan lezen en komt zo in contact met mijnheer Fletcher. Deze man haat de slavernij en besluit Cesar en Cora te helpen vluchten. Tijdens de vlucht gebeurt er iets dat haar voor de rest van haar leven blijft achtervolgen.
Fletcher helpt hen via de ondergrondse spoorweg te vluchten. De ondergrondse spoorweg is een netwerk van sporen onder de grond met als doel slaven te helpen vluchten. Deze mensen doen dit met gevaar voor eigen leven.
Na het ontdekken van hun verdwijning krijgt Ridgeway een gevreesde en meedogenloze slavendrijver opdracht hen te zoeken, hij gaat daarbij over lijken.
Zij vinden regelmatig goede mensen op hun weg die helpen en het beste met hen voor hebben. Cora vind werk onder een andere naam en heeft het naar haar zin. Krijgt dan andere baan en komt er achter dat goede bedoelingen niet altijd goed blijken te zijn. Er worden op de slaven ( zonder hun medeweten ) medische experimenten uitgevoerd die schokkend zijn.
In het hele boek is Cora op de vlucht, op zoek naar vrijheid en haar moeder. Als dan ook de laatste plek waar Cora zich veilig waant, niet zo blijkt te zijn lijkt alles verloren.
Wat Cora en de anderen slaven meemaken is onthutsend en met geen woorden te beschrijven. De veerkracht, de hoop en doorzettingsvermogen houd hen steeds op de been. Ook jaloezie en leugens onder de slaven spelen een rol. Vrijheid is een groot goed voor iedereen en zeker voor de mensen die van hun vrijheid beroofd zijn. Tijdens het lezen van dit boek heb ik mijzelf regelmatig beschaamd gevoeld, dat mensen elkaar dit kunnen aandoen.
Je kunt dit boek niet zomaar lezen, je voelt dit boek tot in je botten.
Je ben geschokt, voelt boosheid , pijn en ook hoop.
Het boek is ook een stukje van de Amerikaanse politiek van die tijd.
Het is indringend , duidelijk en goed leesbaar.
Dit boek krijgt van mij 5 sterren