De boodschapper heb ik nu gelezen, De koran ligt nog te wachten. De boodschapper is een fijn en makkelijk geschreven, zeer toegankelijk boek. Kader Abdolah is inderdaad niet altijd even vriendelijk over Mohammad, en als ik het zo lees ben ik het wel met hem eens. Mohammad schuwt fors geweld niet, en heeft bij tijd en wijle geen enkel respect voor gemaakte afspraken of anders denkenden en hun culturen. Ik ben blij dat ik het boek gelezen heb, het geeft me meer inzicht in de geschiedenis van de Islam.