Toen ik dit boek van de uitgever ontving was ik er erg blij en dankbaar om en wilde ook meteen beginnen met lezen want de tekst op de achterflap sprak me direct aan.

De cover laat een jongen zien die alleen tegen een hek zit. Je ziet er de eenzaamheid in, maar ook weer het stoere van “mij maakt niemand wat”. Dat is naar mijn beleving ook precies hoe de hoofdrolspeler Rat zich in de verhaal voelt en ontwikkeld. Wat mij betreft een perfecte cover.

Wat een leuk jeugdboek is dit. Het boek telt 157 pagina’s, opgedeeld in 24 hoofdstukken. Het is op een speelse manier verteld en ik werd zelf echt in het boek gezogen. Ik wilde verder blijven lezen met soms echt momenten waarbij ik op het puntje van me stoel zat. Doordat de spanning op een echt goede manier opgebouwd werd, is het voor mij persoonlijk een boeiend boek.