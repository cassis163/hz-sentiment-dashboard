In 2004 kreeg men in de Maand van het Spannende Boek een boekje cadeau: Het graf, geschreven door Henning Mankell. Het werd destijds uitgegeven door het CPNB. Lezers die noch het Zweeds noch het Nederlands beheersen, hebben dus vrij lang moeten wachten op het boek(je). Wel is er een film van gemaakt door de BBC, met Kenneth Branagh in de hoofdrol.

Wallander krijgt uit geheel onverwachte hoek te horen dat hij een huis zou kunnen kopen. Een huis dat hij kent, en waar hij graag zou willen wonen. Bij het bezichtigen van de tuin echter, is zijn eerste vondst een menselijke hand. Dan neemt de inspecteur de overhand op de huizenkoper en rust Wallander niet tot hij weet van wie die hand is en vooral waar hij vandaan komt. Uit alles blijkt namelijk dat de hand er al meer dan vijftig jaar heeft gelegen.

Een fijne novella, die toch alle ingrediÃ«nten heeft van een langer verhaal rond Wallander. Voor wie de film gezien heeft een fijne aanvulling, voor wie de film niet gezien heeft misschien een redden om deze alsnog te gaan bekijken. (Door: Jannelies Smit)