“Schaduwkinderen” is de 9e thriller van Linda Jansma en het eerste deel van de trilogie “Cirkel van het kwaad”. Linda Jansma heeft al eerd er laten blijken geen enkele maatschappelijke en cultureel gevoelig liggende kwesties te mijden. Ze schreef eerder al thrillers over eerwraak en kinderontvoeringen door vaders naar het buiten land. In “Schaduwkinderen” komen thema’s als extremisme en terrorisme aan de orde.

Jules Declerck werkt als Officier van Justitie bij het OM. Ze is sportief, zeer gedreven en heeft hart voor de zaak. Door gebeurtenissen in het verleden vind ze het moeilijk zichzelf kwetsbaar op te stellen en zich te binden, mede daardoor heeft ze een punt achter haar relatie met journalist Harry Simones gezet. Haar broer Remi zit een gevangenisstraf van 20 jaar uit, hij is veroordeeld voor de moord op hun vader. Tot nu toe heeft Remi al het contact met zijn zus afgehouden om haar te beschermen. Voor Jules is al wat er in het verleden gebeurd is een groot zwart gat met weinig herinneringen.

Als er vlak voor de kerst in Leeuwarden dicht bij het vliegveld een bom ontploft, wordt Jules met haar team op deze zaak gezet. Al snel wordt duidelijk dat het om een zelfmoord aanslag gaat en dat er meer terroristische aanslagen kunnen volgen. Jules moet alles op alles zetten om een volgende ramp zien te voorkomen en de daders te stoppen. Ze wordt tijdens het onderzoek bijgestaan door haar ex-partner en journalist Harry Simones die uit onverwachte hoek informatie over de aanslagen krijgt toegestuurd. Ook probeert Harry, zonder mede weten van Jules, informatie te achter halen over Remi, de broer van Jules, die na 20 jaar gevangenisstraf op vrije voet lijkt te komen.

Het boek bevat verschillende verhaallijnen die zich mooi naast elkaar ontwikkelen. Beetje bij beetje worden er ontwikkelingen vrijgegeven waardoor er een voortdurende spanning aanwezig is. Uiteindelijk komt alles bij elkaar in een sidderende ontknoping. De verhaallijn rondom Jules blijft nog voor een heel deel open en dat maakt dat je bijna niet kunt wachten op het volgende deel van “Cirkel van het kwaad” Het verhaal is zeer geloofwaardig beschreven, ook doordat ik het boek in december gelezen heb, in de zelfde periode als dat het verhaal zich afspeelt maakt het heel realistisch. Weer een super spannende top thriller van Linda Jansma die je gelezen moet hebben!!! Ik waardeer het boek dan ook met 5*****