Juliette weet wat ze wil: Nate! En ze is ervan overtuigd dat hij haar ook wil, alleen weet hij het zelf nog niet. Na een korte maar serieuze (in haar ogen dan toch) relatie werd ze gedumpt door Nate, een piloot uit een welgestelde familie, maar ze zal er alles aan doen om hem voor haar terug te winnen. En daarvoor gaat ze wel heel ver. Stewardess worden is nog maar stap 1 van haar grote planâ€¦ The perfect girlfriend is een vlot geschreven verhaal over stalking, obsessie, eenzaamheid, de zoektocht naar liefde en aanvaarding en hoe het verleden je kan blijven achtervolgen. Het opzet van het boek is goed en je zit meteen helemaal in het luchtvaartwereldje. De opbouw van het verhaal en de uitwerking van de verschillende karakters laten echter nog te wensen over. De meeste personages zijn heel passief en het verhaal mist spanning en dreiging. Het kabbelt maar rustig verder en laat je op het einde verweesd achter. Een gemiste kans, want Karen Hamilton heeft best schrijftalent.