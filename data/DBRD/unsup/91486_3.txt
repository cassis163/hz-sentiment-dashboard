maar originele thriller,Steven Michael Thomas woont met zijn vrouw en dochter in Orange County, Californië. Hij schreef eerder poezië en korte verhalen, maar komt nu met zijn thrillerdebuut Vendetta. In de VS is het vervolg, Criminal Karma, ook al uitgebracht. Momenteel werkt Thomas aan zijn derde boek met crimineel Robert Rivers in de hoofdrol.
Robert Rivers is een beroepscrimineel, gespecialiseerd in inbraken en gewapende overvallen. Hij en zijn partner Switch bereiden alles altijd zorgvuldig voor, zodat er nooit iemand gewond raakt.
Maar dan, tijdens een overval op een restaurant, vindt Robert een foto van een jong Aziatisch meisje, naakt en onder de blauwe plekken. Robert gaat op onderzoek uit. Hij moet en zal het meisje van de foto redden. Tijdens zijn zoektocht ontdekt hij een heel netwerk van mensensmokkelaars, die jonge meisjes het land in smokkelen om ze daarna te verkopen als seksslaven. Robert raakt diep verwikkeld in een gewelddadige strijd met de onderwereld. Komt hij hier ooit nog uit?
De schrijfstijl van Steven M. Thomas is erg beschrijvend. Hij omschrijft alles zeer gedetailleerd en met veel bijvoeglijke naamwoorden. Af en toe is dit best leuk, maar op een gegeven moment wordt het too much. Het leest niet lekker door. Erg jammer, al maken de vlotte dialogen een hoop goed.
De schrijver geeft af en toe een korte, subtiele vooruitblik aan het eind van een hoofdstuk. Zonder al te veel te verraden, licht hij een tipje van de sluier op: spannend!
Sommige dingen zijn wat vaag en worden pas later in het boek uitgelegd. Echt onbegrijpelijk is dat hoofdpersoon Rivers van het een op andere moment verliefd wordt op het jonge meisje dat hij gered heeft. Dat zij bijna gelijk met haar redder het bed in duikt is behoorlijk ongeloofwaardig, en best ranzig bovendien.
Soms is Vendetta wel een grof boek, met veel neuken en naaien erin. Maar dit past wel bij de hoofdpersoon en zijn criminele vrienden. Het boek is verder aardig, want beslist origineel, en bovendien behoorlijk spannend.