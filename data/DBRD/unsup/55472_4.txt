Flora Bellefleur blijkt in dit boek niet zo gewoon te zijn. Ze wordt gepest op school en vindt een bijzondere kamer in huis als haar ouders er even niet zijn. Ze beleeft spannende avonturen in een heel vreemd dorp en bos, moet het opnemen tegen kwade machten. Ze gaat op een schoolkamp en merkt dat degene die haar altijd pest ook een vriendelijke kant heeft. Bij een huis waar ze gaan helpen met een verwaarloosde tuin is iets geks aan de hand. Ze komt in gevaar en wordt geholpen door haar vrienden. Uiteindelijk verslaat ze haar vijand en leert zichzelf wat beter kennen.

Leuk geschreven, hoewel de logica wat mij betreft soms wat te wensen overlaat. De redactie had beter gekund. De schrijfstijl is nogal vertellend, hoewel je je wel kunt verplaatsen in de personages. Er staat geen leeftijdsindicatie bij dit boek en het leesniveau lijkt mij bij de bovenbouw van de basisschool passen.