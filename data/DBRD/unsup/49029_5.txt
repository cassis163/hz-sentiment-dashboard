Dirigent, muziekhistoricus en oprichter van het fenomenale Huelgas Ensemble Paul van Nevel (veel van zijn CD's reken ik tot mijn favorieten) maakte dit fraaie boek over de bloeiperiode van de Vlaamse muziek. Gedurende grofweg twee eeuwen (1400 - 1600) golden de Vlaamse componisten als de absolute top in Europa. Namen als Ockeghem, Dufay, Brumel en Agricola waren bekend aan alle hoven van Europa. Ze werden geroemd om de complexe schoonheid van hun polyfonie. I Fiamminghi, zoals ze werden genoemd zetten de norm en werden zeer invloedrijk. Als topvoetballers werden ze door vorsten weggekaapt of zelfs ontvoerd (Lassus). Een boeiende episode in de Europese muziek.