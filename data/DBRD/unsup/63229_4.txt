Wedervaring door Bodo Kirchhoff

De cover is niet geweldig, de achterkant ziet er niet uit, maar laat je daardoor niet afschrikken. Als je een boek wil lezen waar je je in kan verliezen dan is dit je kans.
Meer nog dan het verhaal spreekt de manier van schrijven aan. Doelbewust, met oog voor treffende woorden, poëtisch klinkende zinnen en ideeën die je aan het denken zetten.

Reither en Palm, beide van de leeftijd om niet meer aan het werk te zijn, beslissen nogal impulsief samen een autoritje te maken. Dit ritje wordt een heuse rit, met als einddoel Sicilië.

Reither en Palm nemen ons niet alleen mee langs autosnelwegen en achterafweggetjes maar ze nemen ons ook mee in hun hoofd en verleden.
Gaandeweg brengen ze elkaar meer en meer ‘het hoofd op hol’. En hoewel ze amper iets van elkaar weten is dat toch voldoende om hun avontuur vol vertrouwen verder te zetten.
De afgelegde route groeit en groeit, net als hun gevoelens voor elkaar….