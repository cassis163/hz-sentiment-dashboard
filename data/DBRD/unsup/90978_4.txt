Dit boek hoort niet bij Crimezone thuis, maar het is wel erg goed. Langzaam aan wordt je meegezogen in de ethische vragen die de held naarmate het verhaal vordert op zijn weg tegenkomt. Als je kiest voor jezelf en je gezin, hoe ver ga je vervolgens in het laten bestaan van onrecht? Waar ligt je grens?
De spanning wordt opgevoerd naarmate het kwaad dichter bij de hoofdpersoon komt en de verdeeldheid in de stad groter en groter wordt. Dan wil je toch wel weten hoe het gaat eindigen, en wordt het toch nog wel een beetje een thriller...