Een leuk verhaal. Het las erg prettig weg. Ook vond ik het onderwerp erg interessant. Ik had nog nooit echt zo’n boek gelezen. Helaas is het net als in Annemarie Bon haar andere boek wel een beetje zo dat er niet al te diep in kan worden gegaan op de personages. Ik had van sommige mensen best wat meer willen weten.

Ook was het ”plan” van de moeder van Nienke een beetje vergezocht naar mijn idee. Natuurlijk weet ik wel dat er mensen zijn die een aparte denkwijze hebben maar dit ging voor mij net even te ver.

Wel vond ik het erg mooi om te zien hoe Nienke uitgroeide tot een zelfverzekerde moeder die weet wat het beste is voor zichzelf en het kind. Als je bekijkt hoe ze als onzekere tiener begon was dit een mooie metamorfose. De dingen die ze doormaakt lijken me ontzettend eng, en toch heeft Annemarie Bon’s schrijfstijl er voor gezorgd dat ik het niet zag als iets engs maar als iets moois.