Mijn reis met Jake, volgens de omslag een echt meidenboek. Het is ook een meidenboek, zoetsappig, een beetje voorspelbaar, lief, romantisch. Hiermee wil ik niet zeggen dat geen jongen het kan lezen. Het is gewoon een lekker snel lezend ontspannen verhaal, precies wat ik nodig had op dit moment. Ik vind de setting van het verhaal ook heel leuk. Ik weet niet waarom maar ik lees graag boeken met een soort van reis er in of scholen. Het verhaal van Amy en Jake draait eigenlijk in het hele boek om een reis door het land. Maar ze maken ook zo veel mee, daarom vind ik dit soort verhalen altijd zo gaaf. De personages leren elkaar beter kennen, ontmoeten zoveel nieuwe mensen, maken vrienden en ontwikkelen zichzelf. Het is echt een soort van zoek en zwerf tocht. Het lijkt me geweldig om dit in het echt te doen, zoveel vrijheid. Ik denk dat je dit boek als lief kunt beschrijven, toch bespreekt het best heftige onderwerpen, een zoektocht naar jezelf, verslaving, familie, rouwen, schuldgevoelens. Maar het wordt op zoâ€™n relaxte manier geschreven dat je het eigenlijk amper door hebt. Het is zeker aan te raden aan jonge lezers. Want het draait echt over jezelf vinden en willen zijn wie je wilt zijn, over dingen uit je verleden los te laten, te verwerken om verder te komen. En extra leuk is dat je door het hele boek door illustraties en playlists vind. De mooiste ontdekkingen zijn de ontdekkingen waar je niet naar op zoek bent.