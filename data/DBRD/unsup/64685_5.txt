Amelia restaureert oude begraafplaatsen en kerkhoven. Van kleins af aan voelt ze zich thuis op deze plaatsen. Ze heeft namelijk een gave, die ze liever niet bekend maakt, niemand weet er vanaf behalve haar vader. Ze ziet geesten. Haar vader ziet ze ook. Maar je moet nooit laten merken dat je ze ziet, anders raak je ze niet meer kwijt. Ze doet dat dus al haar hele leven lang.
Op de begraafplaats waar ze aan het werk is, wordt een vers lijk gevonden. Vanaf dat moment wordt ze bij het onderzoek betrokken. Men wil alles weten over de begraafplaats. Ze weet alles van inscripties en symbolen af. Ze vinden steeds meer vreemde dingen op de begraafplaats. Ondertussen duiken er steeds meer geesten op in haar leven. Ze weet niet of ze het nog wel langer aankan. Rechercheur Devlin is een man die wordt vergezelt door zijn overleden vrouw en dochtertje. Amelia weet dat ze bij hem uit de buurt moet blijven. Maar er is iets wat haar naar hem toetrekt.
Ze verandert in een doelwit voor geesten en de moordenaar. De moordenaar is trouwens echt een gruwelijk meedogenloos iemand. Wat hij met zijn slachtoffers doet…….
Superspannend boek. Ik heb hier echt van genoten. Makkelijk geschreven, origineel en niet weg te leggen! Weer een boek met horror waarvan je gaat rillen. 5 sterren*****