Ik vind Paul Goeken de beste Nederlandse schrijver op thriller gebied. Zijn boeken zijn zeer spannend en vaak ook actueel. In zijn laatste boek De orde is dat ook zo. Onlusten tussen allochtonen en autochtonen zijn de orde van de dag.

In Granada wordt een imam vermoord. Een paar dagen later wordt er in Barcelona weer een imam vermoord. Op allebei de lijken wordt een witte doek met in het midden een rood kruis gevonden.
Door deze moorden ontstaat er veel onrust tussen de allochtonen en autochtonen bevolking. Alfonso Silva, hoofd van de elite eenheid Nueve, is er alles aangelegen om de tempelridder op te pakken. De politicus Miqeul Medina speelt handig in op de onrusten en wordt steeds populairder. Alfonso is daar niet blij mee, want Medina lijkt een kloon van de dictator Franco.