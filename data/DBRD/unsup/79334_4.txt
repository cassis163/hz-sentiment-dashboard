Na een traumatische gebeurtenis wil rechercheur Jennifer Brugman een nieuw begin maken in Rotterdam. De stad waar ze is geboren en getogen. Op haar eerste werkdag wordt ze direct geconfronteerd met een heftige moordzaak, een moordenaar die overspelige vrouwen gruwelijk afstraft en hierbij verwijst naar de Griekse mythologie.
Door zowel de verhuizing naar Rotterdam als het onderzoek naar de moorden wordt zij steeds weer geconfronteerd met haar verleden. Staat dit wel los van elkaar?

Wat volgt is een spannend verhaal, geschreven in een vlotte en toegankelijke schrijfstijl. Het boek wordt hier en daar onderbroken door korte flashbacks over het verleden van Jennifer en volgen het verhaal. Samen met de aanwijzingen zetten ze je steeds op het verkeerde been . Het boek eindigt met een verrassende ontknoping.

Een nieuw begin is het debuut van Angelique Haak en wat voor een debuut. Een spannende thriller waar je in blijft lezen en die nergens verveelt.
Dank vrouwenthrillers voor deze uren van leesplezier.

Ik geef het boek **** en kijk uit naar een volgend boek van Angelique.