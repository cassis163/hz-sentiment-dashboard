Van de uitgever ambo I anthos mocht ik dit boek al lezen, ruim voordat hij op 13 juni in de winkels komt te liggen, waar ik uiteraard erg dankbaar voor ben. Helemaal omdat ik er van heb genoten!
Het is een heerlijk spannend boek over een seriemoordenaar die het op jonge jongens heeft voorzien. Maar de moordenaar zit in de gevangenis dus wie heeft Neil ontvoerd via een vergelijkbare werkwijze??
Het verhaal zit goed in elkaar, waarbij het leven van de verschillende hoofdpersonen mooi met elkaar verweven is. Het wordt vanuit veel verschillende invalshoeken verteld, het ene moment ben je bij de dader, dan weer bij een vader Tom of diens zoon Jake, rechercheur Pete of inspecteur Amanda. Dit vond ik nooit verwarrend maar juist prettige om te lezen.
Voor mij is het een boek wat ik moeilijk weg kon leggen en ik ben zeer nieuwsgierig wat we nog meer van deze schrijver mogen verwachten.
Kortom, ik vind het een echte aanrader!