Bianca Nederlof is er heel goed in geslaagd om actuele thema’s zoals aanslagen en pesten op een heel natuurlijke manier in 1 thriller te vatten. In korte hoofdstukjes, elke keer vanuit een andere hoofdpersonage bekeken, neemt zij mij mee in het leven na de aanslagen op de Amsterdam Pride. Het verhaal steekt goed in elkaar en wordt zeer kundig opgebouwd. Doordat het zich in Nederland afspeelt en de hoofdpersonages “gewone” mensen zijn komt het heel dichtbij en ik heb geen andere keus dan doorlezen. Ondanks dat het halverwege het boek al duidelijk is hoe een en ander in elkaar zit, blijft die enorme drang tot doorlezen aanwezig en niet voor niks want het verhaal blijkt nog een venijnig staartje te bezitten. Deze psychologische thriller van Nederlandse bodem smaakt naar meer!