Ik had het boek al een paar keer voorbij zien komen, en was vooral gefascineerd door de prachtige omslag. Het is een heel bijzonder boek. Ik vond het een beetje de sfeer hebben van 'de meester van de zwarte molen' van Otfried Preusler en 'de torens van februari' van Tonke Dragt. Ook een beetje geheimzinnig, maar heel geloofwaardig. Dat vond ik echt heel knap aan dit boek, het is fictie, maar zo geschreven dat je denkt dat het echt gebeurd zou kunnen zijn. Het is eigenlijk een Young Adult boek, maar als volwassene heb ik er ook van genoten.