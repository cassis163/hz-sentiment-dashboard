Lindsey en Michael sluiten hun nieuwe printer aan en er komt spontaan een foto met daarop de beeltenis van een vermoorde man uitrollen. Dit zet hun leven volledig op zijn kop. Vragen zoals: wie is deze man, waar is hij en de belangrijkste vraag: wie heeft hem de walgelijke verminkingen aangedaan?

Spencer Bennet en zijn team worden op deze zaak gezet en tussen de psychopaat en het rechercheteam ontstaat een kat-en-muis-spel. Wie houdt nu wie in de gaten en wie zal de eerste fout maken?

Gedurende het onderzoek is ontstaat er een kloof tussen Jennifer en Spencer die alsmaar groter wordt. Vanwege de zaak waar hij aan werkt kan hij haar niet alles vertellen.

Rechercheur Spencer Bennet en forensisch analist Jennifer Rowley leerden we al kennen in “De verzamelaar”, het eerste deel van de Bennet & Rowley mysteries. In “Bloeden zal je” verdiept zich dat, wat uiteindelijk tot een verwijdering leidt. Het zet Jennifer aan het denken en twijfelen, terwijl ze het onbehaaglijke gevoel heeft dat ze in de gaten wordt gehouden. Het doet haar denken aan de tijd dat een stalker haar het leven zuur maakte.

De spanning is er vanaf het moment dat de foto uit de printer komt rollen aanwezig en door de wendingen en het mooie samenspel van de verhaallijnen blijft de spanningsboog gespannen.

Er zijn meerder bijrollen in het verhaal die soms voor wat verwarring zorgen, maar daardoor blijf je wel bij de les.

De kracht van Diana van Hal is dat het boek uit vrij korte hoofdstukken bestaat in een pakkende en vlotte schrijfstijl. Om een goede band met de hoofdpersonages te krijgen adviseer ik om eerst “De verzamelaar” te lezen.

Ik ben zeer benieuwd welke zaken deze twee nog op hun bord krijgen. Ik kijk er in ieder geval naar uit.