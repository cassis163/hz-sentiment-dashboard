Wat een geweldig boek, ik had het boek al op mijn verlanglijst staan na eerdere recensies gelezen te hebben. Zonder die recensies had ik het boek niet gekocht vanwege de titel en de kaft. Deze spraken mij helemaal niet aan. Maar dit wordt tijdens het lezen van het boek duidelijk.
In het begin vond ik het nog een beetje saai, hoewel er vanaf het begin een onderlaag voelbaar wordt. Inge Schilperoort pakt dit erg goed aan, steeds meer komen we te weten over de hoofdpersonage Jonathan en als lezer wil je meer onthullingen. Je voelt ook de hele tijd dat er iets staat te gebeuren, iets heel naars. Knap ook hoe Inge de innerlijke strijd van Jonathan weer geeft en een inkijk geeft wat voor therapie er aangeboden wordt.
Kortom, een super debuut. Een nadeel, het is zo uit!