Het debuut van Kees van Wouw.
Het verhaal begint bij het faillissement van Hamerslag, het bedrijf van Patrick Hamer. Wanneer hij thuiskomt blijkt zijn vrouw hem de deur te wijzen. Alleen, teleurgesteld, berooid, maar hij probeert verder te gaan.
Dan wordt hij opgepakt, verdacht van moord. Na stevige verhoren blijkt na enkele dagen dat hij niet langer verdachte nummer 1 is. Ook hoort hij dat er achter het faillissement meer zit.
Hij kan weer aan het werk, maar heeft zijn nieuwe baas nu wat te maken met het faillissement?
Als lezer weet je wie aan het moorden is (want er leggen meer het loodje;) maar Patrick tast nog in het duister.

De (technische) achtergrond van de auteur schijnt door in dit boek (soms misschien net iets te veel).
Het boek leest prettig (behalve sommige 'bedachte' rare volzinnen).
Mijn beoordeling is een 7,5 - afgerond naar 8/4 sterren