Ik heb alle boeken van het schrijversduo Lars Kepler staan, maar ik was er nog niet aan toe gekomen om ze te lezen.
Slaap had goede recensies dus ik besloot om (heel onlogisch eigenlijk) met dit vierde deel te beginnen.
Voor mij is dit fantastisch leesvoer. Ik was z√≥ nieuwsgierig naar de afloop dat ik het boek moeilijk weg kon leggen. Het verhaal is zeer spannend en wordt goed opgebouwd zonder ook maar ergens echt in te kakken en ik denk dat het zeer geschikt is om te verfilmen.
Omdat ik de vorige 3 delen (nog) niet gelezen heb, weet ik ook de achtergrond van Joona Linna en Saga Bauer niet, maar dat was voor het volgen van dit boek totaal geen probleem. Het is dus los te lezen.
5 Sterren is meer dan verdiend!