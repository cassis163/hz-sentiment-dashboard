Dit boek is echt goed! Het begint met een proloog, waar je haren van overeind gaan staan. Daarna kon ik het ook niet meer wegleggen. Ik moest verder lezen.
Het gaat over de ultieme wraak nemen op de pestkoppen uit je verleden.
Roos (Rosalie) loopt er al sinds haar jeugd mee rond. Haar broertje Walt is overleden toen hij pas 15 jaar was. Hij kon het pesten niet meer verdragen en besloot er een einde aan te maken. Roos heeft er jaren over na kunnen denken en ze heeft een plan bedacht. Ze gaat wraak nemen op Krijn, de man die haar broertje kapot heeft gemaakt. Ze wordt de Personal Assistent van Krijn en infiltreert in zijn leven. Haar plannetje loopt gesmeerd…… Ze leeft echt naar het moment toe, dat ze hem voorgoed op zijn plaats kan zetten. Maar ondertussen is Krijn een andere man geworden. Hij is aardig, lief en heeft een zeer sterke aantrekkingskracht op haar. Ze kan en wil niet geloven dat hij een goed persoon geworden is. Als ze dan eindelijk haar kans krijgt om wraak te nemen, loopt het allemaal uit de hand. Dit had ze nooit voorzien! En de waarheid is soms nog erger te verwerken!

Dit verhaal is spannend en bouwt op naar het einde. En dat einde is echt goed. Ik zag het niet aankomen. Zeer goed plot. Je zit dan echt op het puntje van je stoel. En daar hou ik echt van!

Het zet je ook echt aan het denken…Pesten kan echt te ver gaan! Het maakt levens kapot. Nog elke dag gebeuren dit soort dingen. De dingen die Walt overkomen breken je hart. Het is verschrikkelijk hoe ze hem vernederen. En knap dat hij toch weer op staat om verder te gaan. Maar elk mens heeft zijn grenzen. En wanneer je die bereikt, kan er van alles gebeuren. Ik moest echt wat traantjes van mijn wangen wegvegen. Het is een emotionele achtbaan dit boek!

Ik moest wel meevoelen met Roos tijdens het lezen. Je ziet alles voor je. En het feit dat dit soort dingen in het dagelijks leven ook gebeuren kunnen, maakt het nog erger! Echt gedurfd om dit thema aan te kaarten en om er over te schrijven. Er zit wel een stukje lust / seks in, maar dat hoort echt bij het verhaal. De cover en titel zijn ook goed gekozen! Past er echt helemaal bij.
Het leest vlot. Je leest stukken van Roos en Stukken van Walt. (Dat is cursief gedrukt).

Dit is echt een boek van deze tijd. Waarom? Het gaat over pesten. Maar niet zomaar pesten. Dit is echt iemand kapot maken op de meest gruwelijke manieren. Je wilt het liefste in het verhaal springen om Wallie te helpen. En je wilt Krijn een schop onder zijn kont geven! Wat een draak van een jongen zeg! Ik vond het vroeger altijd vreselijk als er iemand werd gepest. Een aantal klasgenootjes werden goed gepest, zelfs op het MBO. Rotte appels blijven doorgaan. Ik vond dat verschrikkelijk! Mijn Middelbare schooltijd op de Mavo, was geweldig. Daar kwam het niet vaak voor.
Ik had vrienden in allerlei groepjes. Bij de zogenaamde nerds, maar ook bij de populaire klasgenoten. Dat was een klas en school om trots op te zijn. Ik besef me nog elke dag wat een uitzondering dat is. Dat iedereen goed met elkaar om kan gaan en je gewoon een prachtige middelbare schooltijd hebt gehad. Nou werd er op mijn Middelbare school meteen iets aan gedaan, als er al iets voorviel. Tegenwoordig heb ik het idee, dat men het gewoon niet wil zien. Maar direct ingrijpen is toch het beste wat een kind/jongere kan overkomen. Het tekent iemand voor de rest van zijn/haar leven!
Dit boek krijgt van mij 4****.