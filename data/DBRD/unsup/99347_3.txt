Een van de eerste boeken uit de reeks met Liese Meerhout.
Ze werkt in Brussel bij de dienst die criminaliteit in de kunstwereld onderzoekt. Denk dan aan diefstallen, maar ook vervalsingen, diefstal op verzoek voor eigen gebruik want de topstukken kunnen toch niet verkocht worden.
Deze keer wordt haar raad gevraagd bij onderzoek van een moord. Een vrouw die in een kerk schilderijen opkuiste, is dood aangetroffen. Moord door een stel junkies is de al te snelle conclusie.
Maar waarom is het schilderij zelf verdwenen? Een schilderij van een onbekende schilder, zo onbekend dat er letterlijk niets van terug te vinden is.
Toch was dit onbeduidende schilderij opgenomen in een topcollectie om door de EU te reizen.

Kort daarna wordt een aan lager wal geraakte schilder dood terug gevonden. Om nog te zwijgen van de vervelende positie waarin een EU ambtenaar teruggevonden wordt. Is er een verband en indien ja, welk verband?

Liese Meerhout zet haar vriend en kunsthandelaar Simon in voor het oplossen van de zaak. We krijgen een inkijkje in hun relatie die geen normale relatie is. Maar wat is normaal? We hebben het over Liese, daarmee doe je niet wat je wilt. Chaotisch, humeurig in de ochtend zolang er geen koffie in gegaan is, koppig en eigenzinnig, niet luisteren. Dat is het wel ongeveer.