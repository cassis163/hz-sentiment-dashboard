Mijn moeder wil je graag ontmoeten is de bijzondere titel van een boekje vol reisverhalen geschreven voor journalist en reiziger Martijn van der Kooij. Die tekst komt letterlijk terug in een van zijn verhalen. Het blijkt een effectieve manier om een gast uit te nodigen in hun huis. Het ontvangen van gasten is in veel landen een grote eer.

Martijn houdt van reizen, maar kiest niet de standaard bestemmingen. Hij houdt wel van een uitdaging en heeft o.a Egypte en Libanon bezocht en dat waren niet altijd veilige bestemmingen. In vijftien verhalen schrijft Martijn over zijn ervaringen bij de reizen naar vreemde steden en landen. Opvallend is hoe vaak hij mensen treft waarmee het goed klikt en hoe gastvrij de mensen zijn. Hij wordt uitgenodigd bij familie en moet natuurlijk blijven eten. Hij heeft aan de diverse reizen dan ook bijzondere vriendschappen overgehouden.

Het is een leuk boek om te lezen. Vijftien verhalen van reizen die bijzonder waren op een leuke vlotte manier geschreven. Het formaat van het boekje is klein, wat er goed uitziet, maar wat lastig is om vast te houden tijdens het lezen. Dan doet verder niets af aan de inhoud, want die is de moeite waard.

Voor wie houdt van reizen, maar ook wie daar niet van houdt maar liever leest over reizen, is dit een onderhoudend boekje. Het sluit af met vijftien tips om te bezoeken in de landen en steden waar hij zelf is geweest. Door het formaat past het zo in de tas of in de jaszak en is ideaal om even ergens een stukje te lezen en mee te leven met de bijzondere reizen van Martijn van der Kooij.