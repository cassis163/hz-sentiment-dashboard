Gelukkig (in mijn geval dan) gaat dit boek juist niet over voetbal. Het boek gaat over liefdesrelaties en alles daarom heen. Ja, de vrouwen zijn hip en cool en stylish en hun wereld spreekt tot de verbeelding. Rich and famous! En hoewel het de dames aan niks ontbreekt, ontbreekt ze misschien juist wel alles: liefde! De dames zijn eenzaam en de een gaat daar beter mee om als de ander. Buitenspel gezet is vlot geschreven, de personages hebben ieder een eigen karakter en met de een had ik meer als met de ander. En dat is goed! De personages zijn tot leven gekomen doordat ze ieder, door middel van kleine details, goed zijn uitgewerkt in dit verhaal. Ik vond het bijzonder leuk om achter in het boek te lezen wat er van elk personage terecht gekomen is en ik kan me voorstellen dat er nog een tweede boek gaat komen (of misschien wel een elftal aan boeken!). Overigens, dit boek is vakantie-opwekkend geschreven. Moet jij nog gaan? Stop dit boek dan snel in je koffer en leeeeeees!