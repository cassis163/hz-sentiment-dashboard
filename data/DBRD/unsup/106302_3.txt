‘Moord.net’ is het debuut van twee samenwerkende schrijvers: de Deen Dan Buthler en de Zweed Dag Öhrlund. Ze hebben een vlotte schrijfstijl. Wel vind ik dat het lijkt of het boek uit verschillende verhalen is opgebouwd. Ik heb het idee dat de ene auteur een verhaal schreef en dat de ander daar weer op voort mocht borduren.
Over het algemeen vond ik het wel een boeiend verhaal. Het idee van het moordnetwerk is goed bedacht. De verhalen rondom het moordnetwerk zijn interessant. Maar nergens heb ik van spanning echt op het puntje van mijn stoel gezeten. Tenslotte vond ik het open einde wel heel erg ver gezocht: computerexperts van de Russische politie lukt het niet om alle servers op te rollen en moeder en dochter Schezinin zijn wel in staat om er nog twee te redden. Niet echt geloofwaardig.

Eindconclusie: Een aardig boek maar ook niet meer dan dat. Andere schrijvers van Scandinavische thrillers hebben duidelijk mijn voorkeur boven deze twee heren.