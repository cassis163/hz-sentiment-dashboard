Het boek is gebaseerd op een ware gebeurtenis in het begin van de 13de eeuw. Emo, de proost van een klein klooster raakt in de problemen met de bisschop van Münster en wil feitelijk zijn gelijk gaan halen bij de aartsbisschop in Keulen. Maar ook in die tijd veranderden de politieke en macht-situaties snel, maar het nieuws reisde veel langzamer. Dus hierdoor komen Emo en zijn gezelschap dat wordt uitgebreid met een prinses en haar zoontje van de keizer Boudewijn van het grote Roomsche Rijk vaak in de problemen. Als ze uit elkaar gaan, volgen we het verhaal van Emo verder, die na enige tijd de prinses, haar zoontje en haar beschermer weer tegenkomt. Want de geplande ontvangst van de keizer in Brussel na 6 jaar gevangenschap in Constantinopel wordt gebruikt door een stel misdadigers die ook hier op macht uit zijn.
Het hele gezelschap trekt verder over de Alpen, maar het is winter geworden, dus het is een avontuurlijke en gevaarlijke reis; voor Emo en zijn medebroeder naar Rome en de prinses gaat met haar zoontje, de 6 jarige Boudewijn richting Constantinopel om haar man te zoeken.
Hoewel in niet echt een liefhebber van boeken die in de vroege middeleeuwen spelen,moet ik erkennen dat het boek zich haast laat lezen als een spannende thriller met veel historische waarheden. Er moet ook een boek zijn met foto's van alle kloosters die zij op hu reis hebben gebruikt om te overnachten. Dan lees je het boek feitelijk twee keer: éénmaal in de verre geschiedenis en dan nog eens in het heden. Ken iemand dat boek???.