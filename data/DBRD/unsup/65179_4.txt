Grace en Jack lijken het perfecte koppel. Pas getrouwd en dol op elkaar.
Grace heeft een zusje met het Down syndroom, Millie, dat ook door Jack heel graag gezien wordt.
Maar wat is er mis in hun ogenschijnlijk perfecte leventje ?

Als lezer merk je al heel snel wat er aan de hand is. Het verhaal is zo opgebouwd dat je steeds meer en meer wil weten. Wat is hun achtergrond ? Wat is de oorzaak van de situatie ? Hoe geraken de personages uit deze benarde situatie ?

Sommige gebeurtenissen komen niet al te geloofwaardig over; maar aangezien het boek fictie is en geen waargebeurd verhaal, stoort dat niet.

Het boek beschrijft verschillende thema's : Het gaat over mishandeling en misleiding, maar ook over vertrouwen, liefde en vriendschap. Het zet je aan het denken.
Dingen zijn niet altijd zoals ze lijken, maar ook : Ongewild, heel sluipend, kan men voor men het goed en wel beseft, in een schijnbaar uitzichtloze situatie terechtkomen, zonder dat men ooit maar had kunnen vermoeden dat dit hen ooit zou kunnen overkomen.

De sterke band tussen Grace en haar zus Millie, zorgt ook voor hoop en vertrouwen, naast het ongeloof en de verontwaardiging die je voelt bij dit boek.

Een indrukwekkend debuut van B.A. Paris dat je graag zal lezen.