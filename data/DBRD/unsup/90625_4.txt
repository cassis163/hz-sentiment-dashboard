De Amerikaanse auteur Jenna Blum debuteerde in 2010 met Het Familieportret. Een meeslepende roman over het leven in en na de oorlog... met een duidelijke beschrijving van de oorlogservaringen van personage Anna. In navolging op dit boek verscheen in 2017 de roman De Verloren Familie.

De Verloren Familie is een boek dat in de verkoop wordt gekoppeld aan niet alleen Het Familieportret, maar ook andere oorlogsverhalen zoals De bakkers dochter en Als we elkaar weer terugzien. Dit in combinatie met de kaft van het boek en de daarop terug te vindende teksten schept de verwachting dat de lezer een boek vergelijkbaar aan Het Familieportret te lezen krijgt... Hoog gespannen verwachtingen, aangezien Het Famlieportret door veel liefhebbers van oorlogsverhalen als erg positief is ervaren.

In De Verloren Familie maken we kennis met Peter. Een holocaust overlever die zijn leven, met behulp van familie, in Amerika is op gaan bouwen na de oorlog. In zijn eigen restaurant (genoemd naar zijn in de concentratiekampen omgekomen vrouw Masha) ontmoet hij June. Een model met aparte eetgewoontes. Op een bepaalde manier weten ze elkaar te boeien en lijken ze van elkaar te houden, zij het op hun eigen manier. In deel twee blijkt dat zij getrouwd zijn en een dochter Elsbeth hebben gekregen. Net wanneer June overweegt Peter te verlaten en te kiezen voor haar eigen geluk gebeurt er iets wat June d'r keuzes verandert. Een actie die beschouwt kan worden als handelen uit liefde en de indruk wekt dat op een bepaalde manier er altijd liefde zal zijn tussen June en Peter. In het vervolg ontmoeten we de puber Elsbeth die, mede door haar opvoeding, zich inlaat met een kunstenaar die foto's van haar maakt en psychische problemen ontwikkelt.

Ondanks de vele verzoeken van June besluit Peter zijn verleden stil te houden. Het is bekend, maar ook weer niet... Hij deelt niet en gaat door met zijn leven. Had hij ooit geweten wat de impact van zijn zwijgen zou zijn op zijn relatie, en vooral op zijn dochter Elsbeth, zou hij dan andere keuzes gemaakt hebben.

Het is moeilijk de verwachtingen die voort komen uit een boek als Het Familieportret te overtreffen. Zeker wanneer een boek niet dezelfde oorlogsgeschiedenis bevat, die je wel zou verwachten. Des al niet te min schreef Jenna Blum een prachtige roman die verteld over het leven, over traumatische ervaringen en hoe dat impact kan hebben op het leven van een overlever, als ook op zijn omgeving.

Haar toegankelijke schrijfstijl maakt dat het boek lekker weg leest. Het opsplitsen van het boek in drie delen is bijzonder en zorgt ervoor dat we niet alleen kennis maken met drie leeftijdsfasen, maar ook met drie perspectieven. Waardoor je ieder personage op zijn eigen manier leert kennen.

Totaal niet wat je zou verwachten van het boek, gezien hoe het in de markt gezet, biedt De Verloren Familie een prachtige roman over leven en overleven.