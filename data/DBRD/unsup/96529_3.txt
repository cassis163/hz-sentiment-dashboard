Een louterende WO1 ervaring

Hans Fiers heeft een gok genomen door een boek over WO1 uit te brengen na een periode van 4 jaar overspoeling van de WO1 boekenmarkt. ‘14-‘18 was 4 jaar lang niet uit het nieuws weg te denken. Er was in die periode wel elke dag een 100-jaar geleden gebeurtenis die de aandacht vroeg. Om na een dergelijke ‘overvoering’ van de markt een boek uit te brengen over diezelfde periode, moet je durven.

Het boek is een familiedrama afgezet tegen WO1. Een tirannieke vader die vrouw en kinderen op onmenselijke manier onderhoudt/opvoedt. Het boek wordt belicht vanuit het zichtpunt van de jongste telg, Driek. De vroege dood van zijn moeder en de daaraan gerelateerde vlucht van zijn zuster heeft zijn hele jonge leven bepaald. Door een totaal verkeerde voorstelling van zaken heeft hij een ongekende haat tegen de Duitser ontwikkeld. Voor hem is het uitbreken van WO1 dan ook een zegen. Een vlucht van zijn tirannieke Pa en een gouden kans om op een gelegitimeerde manier wraak te nemen op de aartsvijand Duitsland.
Het afslachten van zoveel mogelijk Duitse soldaten is nog het enige doel wat voor hem het leven de moeite waard houdt.
Tot enkele ontmoetingen in de loopgraven en Niemandsland. De wereld blijkt toch wat anders in elkaar te zitten. De oorlog als eye-opener.

Het verhaal beschrijft een twee-tal episodes, het leven op de boerderij onder het juk van een onmogelijke vader en de (voor Driek onbekende) familiegeschiedenis. En een episode waar Driek als soldaat achter de waarheid komt en een duidelijk andere kijk op de wereld krijgt.

Het boek leest lekker vlot weg. Enkele situaties zijn helaas erg cliché matig. Deze worden gelukkig afgewisseld met meer dan geslaagde zinnen en metaforen.
Kortom geen super hoogvlieger maar een prima aanvulling op de al formidabel uitgebreide WO1 bibliotheek.