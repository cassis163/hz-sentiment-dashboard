Jessica Colins werkt in het dagelijks leven met kinderen die het thuis of op school moeilijk hebben. Ze schrijft dan ook graag verhalen over tieners die hoogbegaafd, autistisch of dyslectisch zijn, of die opgroeien onder bijzondere omstandigheden.
De eeuwige jeugd gaat over de zeventienjarige Jenny, die op school een buitenbeentje is en zich thuis ook niet begrepen voelt. Daarom brengt ze zoveel mogelijk tijd door bij een jeugdgroep waar ze wel populair is. Maar dan voeren de leiders steeds vreemdere veranderingen door en vraagt Jenny zich af of ze misschien in een sekte zit. De groep verlaten is echter niet zo gemakkelijk. Jenny komt in opstand en doorbreekt de regel van geheimhouding. Dat wordt haar niet in dank afgenomen. Een spannend, realistisch en soms beklemmend verhaal. Lezen vanaf ca 15 jaar. Dit boek is gepubliceerd op 25 maart 2015 door Uitgeverij Zilverspoor. Het boek heeft 247 pagina's en is te koop als paperback voor â‚¬16,95.
De omslag vind ik niet heel bijzonder, maar als ik de tekst op de achterkant lees ben ik zeker benieuwd naar dit boek! Het is een actueel onderwerp en het leest vlot weg. Het voelde ook alsof ik er echt bij was. Ik vind het een spannend boek! De gedachte dat je bij een sekte zit lijkt mij vreselijk. Ik geef het boek 4 sterren!