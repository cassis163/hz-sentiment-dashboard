Hof van Doorns en Rozen verteld het verhaal van Feyre, een 19 jarige meid die, vanwege armoede, haar familie moet onderhouden door te jagen. Ze leeft in een wereld waar de sterfelijken (de mensen), door een gemene oorlog tussen de twee volken, gescheiden zijn van de onsterfelijken (het Elfidenrijk). Tijdens het jagen doodt Feyre een wolf, welke een elfide bleek te zijn. Door deze daad wordt ze meegenomen naar het Elfidenrijk waar ze de rest van haar leven in een kasteel in het Lentehof zal moeten wonen. Ze had een ongelofelijke hekel aan haar ontvoerder, Tamlin, maar langzaam ontwikkeld ze gevoelens voor hem….

Het is een tijd geleden dat ik voor het laatst een fantasy – boek gelezen heb. Ik was daarom ook bang dat ik niet snel aan de namen van de mythische wezens zou wennen. Gelukkig werd alles zo duidelijk beschreven dat ik me daar al snel niet meer aan stoorde en ik helemaal in het verhaal kwam.

Het boek begint vrij rustig vind ik, wat ook erg fijn is om de karakters te leren kennen. Dat neemt niet weg dat dit beeld ook heel anders kan uitpakken toen het spannende gedeelte van het boek aantrad. Wanneer het plot uitgelegd wordt, is het boek veranderd in één grote mindfuck en veranderd het verhaal in het boek totaal. Iets wat ik echt geweldig vond! Eigenlijk vielen toen alle vreemde gebeurtenissen op hun plaats.

Feyre is 19 jaar en dat vond ik erg fijn. Ze was namelijk een stuk volwassener dan 16 jarige meiden uit andere young-adult boeken. Seks had ze allang gehad en dat was daardoor veel minder een “big deal” voor haar, en naïef was ze ook niet. Hoewel ze soms acties had waar ik mijn vraagtekens bij had maarja; nieuwsgierigheid zat ook in haar aard. Ze is echt iemand om tegenop te kijken!

Ik zou kunnen zeggen: ‘Het boek heeft factoren van Beauty and the Beast, Game of Thrones, The Hunger Games, The Selection en Divergent’; maar het is echt totaal geen kopie. Het is een heel losstaand verhaal en ook heel onvoorspelbaar. Er zaten zoveel verrassende stukken in, dat het echt een plezier bleef om te lezen. Daarom krijgt dit boek van mij 5 sterren!