Het verhaal begint bij een date tussen Cassie en een man waarbij ze hulp krijgt uit onverwachte hoek. Daarna leer je via Cassie haar vriendinnen kennen. Ieder met hun eigen verhaal, hun eigen rugzakje eigenlijk. Robyn Carr maakt van die vier verschillende verhalen een mooi verhaal waarin diverse themaâ€™s aan de orde komen die herkenbaar zijn en zorgen voor het gevoel dat het geen sprookje is met een happy end maar dat je als lezer het boek nog meer gaat waarderen. Door zijn echtheid. De hoofdpersonen zijn geen superwomen die alle touwtjes in handen hebben maar gewone vrouwen die dagelijks voor keuzes komen te staan van wat moet ik aan op mijn eerste date tot hoe ga ik de hypotheek deze maand betalen? En de mannen helpen hen waar ze kunnen of tot waar ze begrijpen waar vrouwen toch mee bezig zijn. Ze laat zien dat je soms hulp moet vragen of accepteren van iemand die je in eerste instantie niet ziet zitten.
Of dat er hulp uit onverwachte hoek kan komen maar dat je dat pas kunt zien als je echt kijkt.. Robyn Carr benadert de problemen waar de vrouwen mee om moeten leren gaan ook vanuit de kant van hun echtgenoot of vriend. Hierdoor krijgt het verhaal meerdere lagen en waardering van mijn kant. Geen oppervlakkig romannetje maar een mooi verhaal dat wel een beetje een open einde heeft en daardoor misschien ruimte voor een vervolg. Wie weet??