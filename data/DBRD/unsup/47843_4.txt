Bij het zien van de cover verwacht je een mysterieus verhaal te lezen over een persoon die wel bestaat, maar ook weer niet, omdat ze eigenlijk niet echt mag bestaan.
Op een vlotte, beeldende manier is het verhaal geschreven. Het zijn verhalen in verhalen met als rode draad het op zoek gaan naar waar Frank vandaan komt, wie zijn ouders zijn, waarom hij is geworden wie hij is, op zoek naar de ware liefde en zijn bezoekjes aan zijn zus en nichtje. Tussen de zoektochten door maakt Frank van alles mee wat het daglicht niet kan verdragen, wat ook nooit naar buiten mag komen. Geregeld zit je op het puntje van je stoel omdat je wilt weten hoe het verder gaat lopen. De missies komen soms zo ongeloofwaardig over, dat je gelooft dat het wel waar moet zijn, omdat je dat niet kan verzinnen, zoals bijvoorbeeld de missie in hoofdstuk 6. Sorry, kan er niets over vertellen, want dan zou ik teveel verraden.
Langzaam aan wordt je via diverse missies naar het verrassende plot geleid. Stiekem hoop je op een mooie afloop. Of dat ook zo is mag je zelf gaan lezen.
Je krijgt enerzijds bewondering voor Frank, maar anderzijds vraag je je ook af of bepaalde zaken niet anders gehandeld konden worden, maar je krijgt er wel begrip voor en gaat bij jezelf te rade wat jij zou doen als je in zijn schoenen stond.
Ondanks dat het een verhaal is met emotionele momenten, geregeld hard overkomt, moet je soms ook lachen zoals bijvoorbeeld de laatste paar zinnen op de laatste bladzijde of om het verzonnen woord veelventerij.
Het is een verhaal met hedendaagse onderwerpen zoals bijvoorbeeld IS, Afghanistan, de zoektocht naar de ware liefde en loverboys. Sommige lezers, zullen bepaalde onderwerpen zoals het verhaal over het internaat of het verhaal van vlak na de oorlog herkennen, wat pijnlijk kan zijn.
Kortom, als je van romans met een diepgaand verhaal houdt, dan is dit boek een echte aanrader.

Lees verder op https://surfingann.blogspot.nl/2017/10/in-de-schaduw-van-het-bestaan-jan-van.html.