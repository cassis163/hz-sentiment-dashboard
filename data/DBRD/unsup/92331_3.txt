Vuurproef is het eerste boek van forensische rechercheur Carina van Leeuwen. In de hoofdrol Renee Spaan, forensische rechercheur in Den Haag. Aan het begin van het boek wordt een verbrand lijk gevonden op een rangeerterrein. Renee Spaan en haar team zoeken met behulp van alle forensische middelen naar de identiteit van het lijk en de moordenaar.

In het boek is bijzonder veel aandacht voor de forensische recherche en daardoor is het echte thrillergehalte in het boek niet al te hoog. Het is een boeiend boek en ik heb het met interesse gelezen, maar heb de spanning zeker gemist in het verhaal, om het boek het predikaat thriller te geven en zeker literaire thriller.