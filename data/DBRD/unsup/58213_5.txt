Recensie komt van mijn blog hillybillybeauty.nl

Bij dit boek heb ik een traantje gelaten, ik beken. Een roman die mij echt greep vanaf het begin. Ook weet ik zeker dat dit boek, met als onderwerp orgaandonatie, best veel mensen aan het denken kan zetten. Want het belicht een kant van iemand die met een orgaan van een donor leeft. Absoluut een aanrader!
Achterflap
“Maggie O’Hara weet beter dan wie dan ook dat je leven in één seconde kan veranderen. Zeventien jaar geleden kreeg zij een tweede kans toen ze het hart van de veertienjarige Lucy Harte kreeg.
Wanneer Maggies hart wordt gebroken, is ze zo ontdaan dat ze niet meer weet hoe ze verder moet. Dan ontvangt ze onverwachts een brief van Lucy’s oudere broer. Hij geeft haar Lucy’s dagboeken en foto’s.
Geïnspireerd door Lucy’s levenslust en sprankelende persoonlijkheid besluit Maggie om de hartenwens van het meisje te vervullen. Stap één is het vinden van de jongen die Lucy’s hart, háár hart, voor het eerst veroverde. Dat lijkt niet zo moeilijk te zijn. Maar zijn de toekomstdromen van een meisje genoeg om Maggie weer vertrouwen in zichzelf en de toekomst te geven?

Als Maggie door een vrij donkere periode van haar leven gaat na het verbreken van haar relatie heeft ze het gevoel dat dit het is. Ze weet dat haar donorhart niet eeuwig mee zal gaan en tóch leeft ze niet gezond om te voorkomen dat ze haar “tweede kans” zomaar weggooit. Op haar werk zien collega’s ook dat het niet goed met Maggie gaat.
Op precies het juiste moment ontmoet ze de broer van Lucy Harte, het meisje dat haar hart na haar overlijden aan Maggie schonk. Een ontzettend spannende ontmoeting en voor Maggie een ommekeer in haar sleur. Na het lezen van Lucy haar bucketlist besluit Maggie deze te voltooien. Ze krijgt verlof van haar werk om aan zichzelf te werken en de wereld ligt voor haar open. Voor Lucy wil Maggie deze wensen gaan voltooien!
De weg die Maggie af moet leggen om de wensen van Lucy te volbrengen geven haar de tijd en het inzicht om te genieten van het leven. Steeds meer begint Maggie te genieten en ontmoet nieuwe mensen. Ook worden familiebanden hersteld en ontdekt Maggie zoveel meer moois.
Auteur Emma Heatherington weet op zo’n mooie en warme manier dit verhaal te vertellen dat je helemaal mee gaat in de wereld van Maggie. Menigmaal heb ik met een stralende lach met mijn boek gezeten, maar ook met flink wat tranen en een dikke keel. De emoties van Maggie weet de auteur fantastisch te beschrijven waardoor dit personage werkelijk tot leven komt. Een ontroerende en liefdevolle roman!
Het einde van het boek heeft nog een plottwist die aardig binnen kwam bij mij. Hierdoor blijft het boek van begin tot het einde pakkend en zal het verhaal niet snel in de vergetelheid raken. Ik heb nog dagen met het verhaal in mijn gedachten rondgelopen.
“De rode draad is toch echt om van elk moment te genieten in je leven. Geniet van elkaar, van de prachtige natuur en van lieve mensen om je heen. Verspil je leven niet aan negativiteit, daar is het leven veel te mooi voor….”