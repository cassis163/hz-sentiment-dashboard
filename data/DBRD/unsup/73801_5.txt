Het tweede deel van de Kronieken van Cromrak: De wraak van Bernan. Allereerst wil ik kwijt dat ik een fan ben geworden van Mark Doornbos vanwege zijn schrijfstijl en humoristische verhalen. Ook de directheid van de handelingen in zijn boeken spreken mij zo aan dat ik ze spannend vind en als ik dan aan het lezen ga, kan ik het boek moeilijk aan de kant leggen. Ik blijf geboeid doorlezen, soms ten koste van mijn nachtrust (maar dat is mijn eigen schuld, dan moet ik maar niet lezen voor het slapen gaan!). In dit tweede boek gaat de zoektocht naar ingrediënten om de mysterieuze ziekte in zijn stad het hoofd te kunnen bieden door. Cromrak komt in het land waar mensen leven en krijgt te maken met een egoïstische koning en met Bernan, de roverhoofdman. Maar ook met allerlei personages die in hij in het eerste boek ook tegen is gekomen. Wie is bijvoorbeeld toch die Sluipschutter die hen steeds volgt en helpt? Waar is die Bernan op uit en waarvoor zorgt de koning zo slecht voor zijn volk? Het wordt allemaal duidelijk. Aan het eind weet je waardoor de plaag is ontstaan.
Na twee dikke boeken vol over de zoektocht naar de ingrediënten, vond ik wel dat er over de het leven in de orkstad dan weer weinig geschreven wordt. Maar dat was in het eerste boek natuurlijk al aan de orde gekomen. Er worden aan het eind van boek 2 nieuwe plannen gemaakt, want na de vele avonturen worden Cromrak en zijn vrienden alweer rusteloos en zinnen op nieuwe avonturen. Er wordt een stukje van de sluier opgelicht waardoor ik alweer nieuwsgierig word naar het derde boek. Er zal zeker nog een avontuur volgen. Daar kijk ik dan wel weer naar uit, want eerlijk is eerlijk: nu ik Cromrak heb leren kennen, wil ik weten hoe het verder gaat met deze sympathieke ork!
Deze keer vijf sterren omdat het boek mij erg geboeid heeft, het lekker vlot leest en samen met het eerste deel een mooi verhaal vormt. Er is ruimte voor meer onderzoek, bijvoorbeeld voor Ramaoh. Ik zal nog wel even moeten wachten op deel 3, maar mijn interesse is er al wel voor gewekt.