Ook al lijkt dit boek erg op “Gouden jaren” toch is het anders, het is een vervolg. Waar in Gouden Jaren de jaren vijftig centraal stonden, gaat het nu over de veranderingen vanaf de jaren 50 tot en met nu. Dus ook de jaren ‘60, ‘70, ‘80, ‘90 en deze eeuw.
En er is iets veranderd in de afgelopen 70 jaar. Waar in de jaren na de Tweede Wereldoorlog nog zuinig geleefd moest worden en de wereld overzichtelijk was, is dat in rap tempo veranderd. Zoals de gezondheidszorg, maar ook vakantie. Ging men enkele decennia geleden nog een dag in de berm zitten om auto’s te kijken, zo is de hele wereld nu een reisbestemming geworden. En dat er weleens een trui werd uitgehaald om er een badpak van te breien, kunnen we ons nu niet meer voorstellen. Maar ook de komst van gastarbeiders heeft de samenleving blijvend veranderd, de televisie bracht de hele wereld dichtbij en waar kinderen vroeger moesten luisteren, hebben kinderen nu speelgoed en kleding in overvloed. Het standsverschil werd minder, het leesgedrag veranderde, net als het roken in gezelschap. Dit hele boek staat vol met bovenstaande feiten. Het is zo makkelijk gegaan, dat we er relatief makkelijk overheen stappen. Toch is het in betrekkelijke korte tijd gegaan.
Annegreet van Bergen heeft het onderzocht, erover gelezen (achter in het boek staat een lange literatuurverwijzing) en bezorgd de lezer veel “o ja!” momenten.
Het is een vervolg op Gouden jaren maar toch niet hetzelfde.
In haar slotwoord richt ze zich nog uitgebreid naar de lezers, wat het boek een persoonlijk tintje geeft.