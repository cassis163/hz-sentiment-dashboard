★★★★: Het is Simone van der Vlugt weer gelukt om een goede historische roman te schrijven. Nachtblauw leest echt heel makkelijk weg en het verhaal bleef me aantrekken. Ik heb het in minder dan een dag uitgelezen. De Gouden Eeuw is mijn lievelingsperiode uit de geschiedenis van Nederland en een thema zoals de pest boeit mij ook altijd. Ik kan me moeilijk inbeelden hoe mensen bij bosjes neervielen en wat voor een doodsangsten mensen hebben uitgestaan, niet wetende wat de oorzaak is en hoe het te genezen.

Vroeger als kind las ik alle historische kinderboeken van Simone van der Vlugt, ik hou ervan om me helemaal te kunnen inleven in het verleden en mijzelf af te vragen hoe de levens van mensen er toen uitzagen. Dit heeft er eigenlijk toe geleid dat ik nu geschiedenis studeer. Ook met dit boek verloor ik mezelf weer in het verleden en ben ik er weer aan herinnerd waarom ik ook alweer geschiedenis studeer.

Een aanrader dus :)