Hybrid heeft een mysterieuze cover, veel donkere kleuren en een persoon met een hoodie op. De titel en ondertitel zijn juist extra opvallend door het gebruik van lichte kleuren. De cover heeft wat weg van Zoon van Jo NesbØ.
De achterflap verteld ons dat het over studenten gaat aan een presidentieel college en een meisje wat overal buiten valt. Er wordt ook aangegeven dat het een schitterend debuut is, verfrissend en meeslepend. Ik ben benieuwd!

Greet Ilegems is naast auteur, ook de uitgever van dit boek. Hier heeft zij bewust voor gekozen omdat ze het proces in eigen hand wilde houden. Tijdens haar studie aan de KU Leuven, waar ze haar diploma van Burgerlijk ingenieur behaalde, was ze actief in de studentenvereniging en werkte ze als professioneel model. Na het behalen van haar opleiding is zij gaan werken bij een Duits internationaal technologieconcern en door het wegvallen van alle bezigheden tijdens haar studie voelde ze zich ineens een beetje “leeg”. Om wat extra om handen te hebben had ze besloten om haar fantasieën op papier te zetten en zo is Hybrid ontstaan, deel één van een zesdelige-reeks. Het boek was dit jaar genomineerd voor de Young Adult Hebban Award, het boek werd hierbij tweede.

Hybrid verteld ons het verhaal van Amina. Ze is al van kleins af aan wees, haar moeder ligt vanaf haar geboorte in een vreemd soort coma waar ze maar niet uit ontwaakt. Als ze op jong leeftijd met een hele groep wezen van slaapplaats naar slaapplaats trekt, opgejaagd door de jagers die de wezen te pakken proberen te krijgen, een jongen in een bibliotheek overvallen, verandert haar leven voorgoed. De jongen was bezig een test in te vullen om toegelaten te worden tot het presidentieel college. Amina onderschept de test op een portable en krijgt het voor elkaar de gegevens aan te passen en zelf de antwoorden in te vullen. Enkele weken later krijgt ze een brief in handen, ze heeft de achternaam van een verpleegster van haar moeder gebruikt. Ze is toegelaten tot het college en heeft hiervoor een beurs ontvangen! Ze mag tijdelijk bij de verpleegster in huis, tot ze wordt opgehaald om naar het college te gaan. In het examenjaar gaat alles mis, ze wordt buitengesloten door haar klasgenoten en uitgescholden voor gedrocht. Tot ze een bijzondere jongen ontmoet, Mathan. Hierdoor verandert haar leven volledig, want hij is net zoals zij…

Greet weet in dit debuutverhaal veel schrijnende en maatschappelijke problemen naar voren te brengen, armoede, pesten en hoe hard de wereld en mensen kunnen zijn als je “anders” bent. Ze weet dit mooi te verwerken in dit bijzondere fantasyverhaal. Vele scenes worden krachtig omschreven, waarna je bijna gelooft dat dit echt gebeurt. Het verhaal wordt beleefd door de ogen van meerdere personages, maar in hoofdzaak door de ogen van Amina, waar het verhaal voornamelijk om draait.
De verhaallijnen zijn goed opgebouwd en groeien langzaam naar een open einde toe, immers het is een eerste deel in de serie. De mooie omschrijvingen van de landschappen die voorbij komen doen je geloven dat je er zelf staat.
Er zijn mooie levenslessen in het boek verwerkt, die een ieder zouden kunnen helpen verder te gaan, ik citeer:

“Het is steeds de moeite waard. Zelfs wanneer niemand nog eerlijk en oprecht is tegen jou. Je mag nooit opgeven om te laten zien hoe het wel moet.”

Eén van de minpunten aan het boek, was dat het verhaal niet direct pakt. De verhaallijnen moeten echt even doordringen voordat het opgang komt.
Daarnaast werkt de schrijfstijl ook remmend. Er worden erg veel verkleinwoorden gebruikt, soms wel zes op één bladzijde, waardoor je het idee hebt het boek van een kind te lezen. Af en toe wat kinderlijk taalgebruik en daar tegenover erg veel Vlaamse woorden waarvan ik nog nooit gehoord had. Jammer, dit haalde de vaart er voor mij een beetje uit.

Al met al, een goed debuut met een verrassend verhaal over Amina, maar de schrijfstijl op zich kan nog wel verbeterd worden. Maar het is een debuut, dus ik hoop dat Greet hier nog in groeit!

Spanning: 3,5
Plot: 3,5
Leesplezier: 3,5
Schrijfstijl: 2,5
Originaliteit: 4
Psychologie: 4

Hiermee krijgt Greet een score van 3,5 sterren voor Hybrid.