Wat een prachtige gelegenheid biedt Marianne Frederiksson om door het Griekenland, het Italië en het Egypte van het jaar nul te reizen; middels de reizen van de filosoof - astronoom Anjalis.

Anjalis reist om de verschillende godsdiensten te onderzoeken en zijn waarnemingen stuurt hij middels verslagen naar de astronomen van zijn eigen volk in de woestijn. Hij is is in de wetenschap dat er een nieuwe ster wordt geboren op 29 mei wanneer de planeten Saturnus en Jupiter elkaar ontmoeten en het tijdperk der Vissen gaat beginnen en zo ook de tegenstellingen van het leven. Een profeet wordt geboren..
Het goed en het kwaad worden in het boek vertegenwoordigd door de hoofdpersonen Anjalis en het kind Marcus (die hij tijdens zijn reizen ontmoet). Marcus als kind met wrede eigenschappen groeit op tot een gevierd Romeins veldheer. Anjalis weet dat God één is en dat ieder kind dat geboren wordt uniek is, dat de volwassenen het eigen karakter van het kind moeten koesteren. Anjalis vindt Marcus wreed, maar probeert toch van hem houden.

Anjalis staat de profeet bij, die een langzame kruisdood sterft en Marcus is de organisator van zijn eigen lot.