Le Roy weet met Midland een gevarieerd verhaal neer te zetten. De personages worden heel wisselend van karakter neergezet en verschillende lagen en lijnen zijn niet alleen goed uitgewerkt, maar zorgen ook voor gebeurtenissen die zo thuishoren in dit genre. De schrijfstijl is eenvoudig van aard en beeldend. Ik zit best lekker in het verhaal en al lezend komen er de nodige vragen boven, daar ik hou ik van.

Hoe zit het met de dromen en de verwondingen in die andere wereld, hoe zit het met het verleden van Sammy en wie is dat figuur in het gewaad? Dat Sammy ook nog eens over bijzondere krachten blijkt te beschikken geeft een lekkere schwung!

De opbouw wordt zorgvuldig uitgevoerd. Hoe een op het oog heel normaal meisje, stukje bij beetje in twee werelden fungeert en je als lezer van realiteit de pure Fantasy inrolt, heerlijk. De rollen van Daron, Matt en broer Caleb zijn minstens net zo belangrijk als die van Sammy zelf en zorgen voor themaâ€™s als vriendschap, liefde, magie, actie en geweld. Wat dat betreft beschikt dit boek ook over een prima plot.

Waarom kom ik dan net niet tot een voldoende beoordeling? De schrijfstijl is me net eenvoudig genoeg, het had in zijn totaliteit wat volwassener aan mogen doen. Le Roy neemt daarbij te uitgebreid de tijd het verhaal neer te zetten en de herhaling is met regelmaat te veel van het goede. Het haalt de vaart uit het verhaal en het wordt her en der zo traag dat ik de motivatie en zin tot doorlezen verlies.

Ik denk dat dit boek de jongere lezers onder ons zeker zal aanspreken. Ik kwam jammer genoeg, om voldaan te raken, tekort.

Conclusie:

Twee en halve sterren voor Midland.

Karin Meinen-Samenlezenisleuker