Wat een verrassend goed boek is dit. De spanning in dit verhaal bouwt langzaam op. Er gebeurt heel veel en beetje bij beetje krijg je meer informatie. Wat allemaal samen leidt tot een verrassende ontknoping.
Felix Francis hanteert een vlotte schrijfstijl en weet de spanning erin te houden. Je blijft gewoon verder lezen in het boek tot je weet hoe het verhaal nu juist in elkaar zit.
Het enige wat je er als lezer soms wat moet bijnemen, is de vele informatie over de paardenraces. Deze is zeker niet storend. Maar als het je niet aanspreekt kan dit wel een hindernis vormen.
Toch gebeurt er ontzettend veel naast de races, en dat maakt het net zo spannend. Bloedlijn is voor mij zeker een aanrader!