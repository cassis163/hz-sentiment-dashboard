Bij het zien van de cover was ik even bang dat het boek zou gaan over hoe je kan stoppen met roken, met allemaal tips en wat het roken wel niet allemaal kan veroorzaken, maar gelukkig bleek dat niet het geval. Na het lezen van het boek kan ik alleen maar zeggen dat de cover goed is gekozen, ondanks dat ik in het begin dacht dat een andere cover beter was geweest.
De titel is heel erg goed gekozen. Ondanks dat de auteur het bedoeld heeft voor één persoon, kan het voor mijn gevoel voor meer personen zijn bedoeld. Wat ik hiermee bedoel, dat mag je zelf gaan lezen.
Het verhaal is op een vlotte, beeldende, op zijn tijd humoristische manier geschreven. Je moet geregeld lachen om bepaalde stukjes omdat ze of te bizar voor woorden zijn of een persoon maakt een opmerking of doet iets waardoor je moet lachen.
Steeds als je denkt dat je weet welke kant het opgaat, gaat het weer een andere kant op. Het duurt een hele tijd voor je door hebt wie de dader is. Op een gegeven moment krijg je wel een idee, maar dan duurt het nog even voor je door hebt of je gelijk hebt of niet.
Soms is het verhaal wel erg ongeloofwaardig, maar is dat storend? Nee, niet echt, want dat maakt het verhaal ook wel weer compleet. Zonder de ongeloofwaardige stukjes zou het verhaal niet zo goed zijn. Zou het verhaal saaier zijn.
Langzaam aan wordt je naar het plot geleid die verrassend is, omdat je een totaal ander plot verwacht, maar toch is die ook wel weer ongeloofwaardig, maar ook hier is het niet storend.
Mocht je een reading challenge moeten halen, dan is dit boek zeker een aanrader, omdat het boek in een paar uurtjes uit is. Ook als je niet een reading challenge hoeft te halen is het boek een aanrader. ;)

Lees verder op https://surfingann.blogspot.nl/2017/05/twee-levens-rob-scherjon.html.