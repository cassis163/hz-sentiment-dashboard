Arne Dahl heeft met Schijnoffer weer een knap georkestreerde thriller geschreven. Veel personages, veel verschillende plots, ontwikkelingen die elkaar vlot opvolgen en toch lijkt het of Paul Hjelm en zijn mensen geen steek opschieten. Tot op het eind alle puzzelstukjes zo logisch als wat in elkaar vallen en een simpele ontknoping zich ontvouwt.
Zo geweldig goed hoe Dahl alle touwtjes in handen houdt; elke draai in het verhaal een nieuw gezichtspunt geeft en hoe het A-team stukje bij beetje de strop om de hals van de dader(s) aanhalen. Grote klasse.