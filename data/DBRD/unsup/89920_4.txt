Na het lezen van deel één, een verhaal dat ik persoonlijk wat moeilijk op gang vond komen, met personages waar je je niet echt bij betrokken voelde, was ik toch nieuwsgierig naar hoe het verhaal verder zou gaan..

En wat werd ik blij verrast !!

De personages worden verder uitgediept, waardoor je echt met ze mee gaat voelen.
De saaie Werner Boren uit het eerste deel heeft plaats gemaakt voor een veel sinistere variant van Werner, wat de spanning in het boek zeker ten goede komt en worden bepaalde zaken uit Lege Steden een stuk duidelijker, zoals het ontstaan van het nulpunt.

Dit deel bevat wel de nodige spanning, een verrassende wending hier en daar en het kunnen meeleven met Heike, Odette, Edison, Rune en Deira wanneer zij weer eens voor een moeilijke beslissing staan om het van kaft tot kaft in één ruk uit te lezen.

En ook dit boek eindigt met de nodige cliffhangers zodat ik met spanning deel 3 moet afwachten.