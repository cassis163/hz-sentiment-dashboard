Het verhaal gaat over Simon, een stoere jongen van tien jaar die topsporter wil worden. Niet zoals zijn vader zou willen in de voetbalwereld maar hij wil het maken als schaker. Simon wil net zoâ€™n grote schaker worden als zijn oom Arnold. Die is Nederlands schaakkampioen maar een heel vervelende en arrogante man. Hij wil dan ook geen schaakles geven aan Simon. Van zijn oma krijgt hij daarom een heel oude schaakcomputer waar hij op speelt samen met zijn schaakvriendin Nikki. De schaakcomputer doet briljante zetten en Simon wil weten wie hem heeft geprogrammeerd en waarom zijn vader anti-schaak is. Hij gaat daarom op onderzoek uit.

Allereerst hoef je niets met schaken te hebben (of te snappen) om dit een leuk boek te vinden. Het verhaal leest lekker weg, Simon heeft naast het schaken ook gewone bezigheden en problemen, net als ieder ander kind van zijn leeftijd en juist die gewone huis-, tuin- en keukendingen maken het plezierig om te lezen. Het houdt het dichtbij huis waardoor zijn avonturen leuk om te lezen zijn.

En wie weet krijg je wel zin om te schaken na zo een spannend verhaal?

De schaaksport is in opkomst en op een kwart van alle scholen wordt schaakles gegeven. Schaken is goed voor je hersnenen en zorgt voor betere schoolprestaties. Een percentage van het boek komt direct ten goede aan het schoolschaken. Een prettige bijkomstigheid van dit leuke jeugdboek.