Zet 2 mensen, bij voorkeur bekenden of mensen die een band met elkaar hebben, samen in een afgesloten ruimte, zonder eten en drinken, met enkel een pistool met 1 kogel. Degene die de andere dood wordt vrijgelaten. Hoe lang blijf je vrienden? Wanneer wordt de dorst te erg, wanneer beginnen de waanvoorstellingen van de honger, wanneer begin je elkaar te haten omdat de ander stinkt, omdat de ontlasting stinkt, omdat je niet meer weet wat tegen elkaar te zeggen. En wanneer begin je dat pistool aan te kijken? Wanneer denk je dat het geen moord is maar uit medelijden, dat de ander erom vraagt.

Wanneer een jonge vrouw, mager en verwaarloosd uit het bos komt gewankeld, kan niemand bedenken welke beproeving ze doorstaan heeft. Is ze een moordenaar? Moet ze berecht worden of heeft ze al genoeg afgezien en is ze gestraft voor het leven?

Helen Grace wordt op de zaak gezet en er is haast bij want er verdwijnen meerdere tweetallen waar na dagen of weken er maar 1 van teruggevonden wordt, levend. Wie speelt er een gruwelijk spel, wie is deze maniak, deze seriemoordenaar?
Helen Grace heeft het er moeilijk mee want ze heeft zelf ook een zwaar verleden. Beetje bij beetje leren we haar kennen. Is ze echt de harde bitch zoals ze zich voordoet? Of zit er meer in de mens Helen.

Geweldig boek, 4.5 sterren waard.