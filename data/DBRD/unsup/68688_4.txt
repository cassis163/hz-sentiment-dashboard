Na een dramatische gebeurtenis (waarvan hij zich niets meer weet te herinneren) beland Pat in een psychiatrische inrichting. Wanneer Pat zijn moeder hem uiteindelijk komt halen om bij zijn ouders in te trekken, denkt hij dat zijn wens om weer terug te keren naar zijn vrouw Nikki in zicht komt. Hij stort zich dan ook volledig op deze hereniging: traint dagelijks om zijn lichaam in vorm te krijgen omdat hij denkt dat Nikki dit wil, hij leest de boeken waarvan hij weet dat Nikki deze aanraad bij haar leerlingen, enz.

Ondertussen wordt hij geconfronteerd met zijn overbezorgde moeder, zijn negatief ingestelde vader (die alleen maar vrolijk kan zijn wanneer zijn favoriete sportclub een wedstrijd wint), zijn broer die hem opsleeptouw neemt naar sportwedstrijden en ontmoet hij Tiffany die net als Pat wel wat vrienden kan gebruiken. Wanneer Tiffany beseft hoeveel ze om Pat geeft besluit ze hem te helpen om weer in contact te komen met Nikki, dit verloopt alleen niet geheel vlekkeloos.

Het boek Maak me gek! Leest erg makkelijk, voor je het weet leef je met het personage Pat mee en wil je dat zijn positieve instelling niet voor niets is geweest. Het boek bevat zoveel variatie, van sportwedstrijden, naar humor tot romantiek waardoor Maak me gek! zeker een groot publiek lezers aan zal spreken.

Maak me gek! Een positief boek over zware tijden, die je zeker zult raken. Een schot in de roos!