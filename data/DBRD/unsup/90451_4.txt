De cover van Uitzonderlijk bestaat uit een wat vage afbeelding in de kleuren rood en blauw. Het is niet zo duidelijk wat het voorstelt, maar door de opvallende kleuren zou het zeker een blikvanger kunnen zijn in de boekhandel. Hoofdpersonages in dit boek van Hoover zijn Merit, Sagan en Luck, maar het verhaal kan zeker niet bestaan zonder de familieleden van Merit. Merit is een bijzondere meid. Ze is deel van een tweeling maar het contact met haar zus is al lange tijd niet meer goed. Ze verzuimt op school en verzamelt trofeeÃ«n die ze niet wint om minder fijne momenten toch een gouden randje te geven. Ze komt over als een eenzame, onzekere, gesloten meid die moeite heeft om haar plekje in het gezin te vinden en dit vooral uit in dwars gedrag. Tweelingzus Honor lijkt haar betere helft; goed op school, veel vriendinnen en met een goed uiterlijk. De mysterieuze Sagan tekent de wereld zoals hij deze ziet. Hij maakt een volwassen indruk al merk je toch met regelmaat dat het om een adolescent gaat. Hij neemt de leiding, heeft een groot besef van goed en fout en komt over als iemand waar je naar kan blijven kijken. Met zijn bijzondere uitspraken en tekeningen brengt hij een diepere laag in het verhaal aan. Luck lijkt vooral een charmante, vrolijke jongeman die het leven neemt zoals het komt en vooral alles wil ontdekken. Hij neemt het leven niet zo serieus. Hoover vertelt het verhaal vanuit het perspectief van Merit en laat zien hoe zij in de wereld staat en hoe ze tegen haar bijzondere familie aankijkt, een familie waarin de bijzondere Merit toch wel beter lijkt te passen dan ze zelf denkt. De tijdsperiode is niet zo goed te volgen, deze moet je afleiden uit een enkele opmerking die Merit, maar dat maakt voor het verhaal op zich niet zoveel uit. Vanaf het moment dat ze Sagan ontmoet veranderd er iets in Merit, iets wat niet meer veranderd kan worden en een serie reacties in gang zet die niet alleen haar leven maar dat van de hele familie danig op zijn kop zet. Hoover weet te raken met sommige momenten, zeker die waar haar personages hun kwetsbare kant laten zien. Toch weet ze ook een zekere luchtigheid en humor te verwerken waardoor Uitzonderlijk prettig blijft lezen en je als lezer iets beter afstand kan bewaren. Een Uitzonderlijk verhaal dat zeker bij sommige jongere lezers wel herkenning zal oproepen op bepaalde gebieden.