Als Jake Kate ontmoet denk hij eindelijk van zijn vloek om alles net mis te lopen te hebbenn opgeheven. Kate is het ideale meisje en samen zijn ze onwijs gelukkig, maar dan blijkt Kate ernstig ziek te zijn en verliest hij weer hetgene waar hij zo van houdt. Of toch niet? De dag na Kate haar dood bevindt Jake zich op de trap waar hij 6 maanden geleden Kate ontmoette en weer staat ze achter hem en vraagt ze hem om aan de kant te gaan. Is het de bedoeling dat hij haar redt? Of is dit de vloek van het alles net mislopen?
Daar kan Jake maar op 1 manier achter komen, opnieuw de mooiste en verschrikkelijkste maanden van zijn leven meemaken en proberen de toekomst te veranderen. En als dat niet werkt dan doen we het gewoon nog een keer, 3 keer is scheepsrecht toch?

Voor Harper Collins mocht ik dit prachtige en bijzondere boek lezen en wauw wat ben ik daar blij mee! De hele sfeer van het boek raakt je tot diep in je hart en stiekem ben je heel hard voor Jake aan het hopen dat het deze keer wel goed gaat, en scheldt je hem verrot om sommige domme keuzes die hij maakt.
Niet alleen de liefde tussen Jake en Kate speelt een belangrijke rol maar vooral de liefde tussen Jake en zijn beste vrienden Francisco (Franny) en Jillian (J). Jake moet op sommige momenten keuzes maken waardoor hij een moeilijke beslissing moet maken tussen deze 2 liefdes, wat een goed beeld geeft van het echte leven waarin je een goede balans wil en moet zoeken tussen je vrienden en je vriend(in).
Dit boek heeft me op verschillende manieren geraakt en ik hoop alleen maar dat er nog heel veel boeken van Justin aan zitten te komen.

The opposite of always (de originele titel) is het debuut van de Amerikaanse Justin A. Reynolds, voordat hij begon te schrijven had hij uiteenlopende banen met als laatste een baan als verpleger, hierdoor kon hij de omstandigheden in het ziekenhuis op realistische wijze omschrijven in zijn boek.

Het boek is/wordt al vertaald in meer als 15 talen! En ook is er al een optie op de filmrechten van 'the opposite of always'  genomen door Paramount Pictures/Temple Hill.
Genoeg reden om dit prachtige boek te lezen!