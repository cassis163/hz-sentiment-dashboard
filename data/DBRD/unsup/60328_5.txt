Toneelstuk en boek kwamen gelijk uit en waren beide een hit. Terecht.

Bruce Delamitri (een mengeling van Tarentino en Stone) wint de Oscar voor beste regisseur voor zijn laatste misdaadfilm over een koppel roofmoordenaars.
Amerika wordt hetzelfde moment geterroriseerd door een werkelijk koppel dat roofmoord na roofmoord pleegt. Het eeuwenoude debat of de geweldadige film (of het gewelddadige boek) de werkelijke moordenaars geinspireerd heeft en of de kunstenaar amoreel effectbejag over lijken bedrijft, belast het succes en de Oscarwinst van Delamitri.
Maar niet dat ene moment en die avond. De avond van zijn ultieme triomf.
Totdat diezelfde avond, na de Oscar uitreiking, Delamitri en zijn familie gegijzeld worden door de twee 'mall murderers'.
Een drama ontwikkelt. Maar... wie is verantwoordelijk?

Elton, die de neiging kan hebben in zijn boeken te prediken, laat het antwoord door zijn plot en de economie van dit, parallel ook als toneelstuk geschreven, boek op bijna geniale wijze in het midden.

Humoristisch, actueel, intelligent en vlot geschreven.
Elton op zijn best.