"Niet op je uiterlijk beoordeeld worden, maar puur op je stem. Geen oordeel over je performance." ~ p40

Je maakt op een prettige manier kennis met Trudy, een op het oog eenvoudige, eenzame vrouw. Ongelukkig op haar werk, een vervelende vent als collega en familie die niet verder van haar af had kunnen staan. Wanneer een vreemde man haar complimenteert over haar stem, raakt dit Trudy op een onverwachte manier. En hoe groot wil het toeval, dat wanneer zij 's avonds de TV aan zet er een oproep wordt gedaan voor Stem! ? Trudy wordt beschreven als een herkenbaar type. Zo op het eerste gezicht lijkt het een allerdaagse vrouw, zonder al te veel "rariteiten". Vervelende jeugd gehad, worsteld met haar gewicht en is alles behalve echt gelukkig... maar gedurende het verhaal weet Trudy je steeds meer te verbazen!

"Kan het zijn dat je iemand vooral aantrekkelijk vindt vanwege zijn complimenten aan jouw adres? Is verliefd zijn eigenlijk niet meer dan een uitvergrote vorm van zelfverheerlijking?" ~ p192

Het concept van het programma "Stem!" is niet anders dan het huidige programma "The Voice". Dit is gelijk de schakel naar de tweede hoofdpersoon: Senna. Een zangeres die al een flinke carriere heeft opgebouwd. En zoals men verwacht in het leven van een ster, niet alles is rozengeur en maneschijn. Senna blijkt het tegenovergestelde te zijn van Trudy. Een sterke vrouw die niet met zich laat dollen, een goede carriere heeft opgebouwd en alles lijkt te hebben wat haar harte begeert. Het verhaal word verteld vanuit beide vrouwen, om en om wisselen de dames de hoofdstukken af. Op deze manier weet de auteur je aandacht goed vast te houden, je werkt toe naar "de auditie", maar wat is er zo bijzonder aan het verhaal van Senna?

"De studio lampen dimmen en de eerste klanken klinken uit de manshoge speakers. Haar muziek, haar nummer, haar moment." ~ p266

Stem! valt voor mijn in de categorie "gewoon goed". Geen uitzonderlijk vette thriller, maar ook absoluut niet matig. Aldus "gewoon goed". Het verhaal is in een hele fijne stijl geschreven, die de aandacht weet vast te houden en nooit verveelt. De kruisende verhaallijnen zijn in deze ook absoluut een meerwaarde, en brengen het verhaal tot een climax. Al was het uiteindelijke plot met de twist voor mijn gevoel ietwat chaotisch, maar dat was de situatie eigenlijk ook. En heerlijk hoe het daarna nog even een staartje krijgt! Ik heb het boek met plezier
gelezen ♡♡♡ Trudy weet je in iedergeval goed te verrassen...