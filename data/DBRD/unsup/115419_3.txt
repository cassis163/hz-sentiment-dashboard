Op eenzame hoogte is de opvolger van Buiten Spel, het debuut van Saksia Oudshoorn. Toch hoef je Buiten Spel niet gelezen te hebben, Op eenzame hoogte is prima los te lezen.

Eva Groen die met haar vriend Colin in Manhattan woont komt voor een kort verblijf terug in Nederland. Tegen Colin zegt ze dat ze even terug wil vanwege haar familie, of komt het meer dat ze voor zichzelf de dingen op een rijtje wilt zetten?

Terug in Nederland besluit ze samen met haar beste vriendin Vesper, en diens partner en neef Brian een spontane korte winstersporttrip te maken. Door een onbesuisde actie krijgt Eva een ongeluk als de pistes reeds verlaten zijn en ze met Brian uit een stilstaand skistoeltje probeert te klimmen. Brian moet Eva bewusteloos in de sneeuw achterlaten om hulp te halen.
De hulp komt niet tijdig genoeg, Eva blijkt verdwenen, en de vrouwen waarvan bekend is dat ze naar ziekenhuizen zijn gebracht hebben een andere identiteit. Waar is Eva?

De speurtocht naar Eva is begonnen, of voor Eva gezegd een nachtmerrie wordt werkelijkheid, zij zit namelijk opgesloten in haar verlamde lichaam en kan niemand uit het ziekenhuis vertellen dat zij door haar stalker, een oude collega uit haar verleden, is ontvoerd. Gaat dit nog goedkomen voor Eva?

Dit verhaal leest weg als een lekkere feelgood, maar heeft de heerlijke elementen van een thriller in zich. Voor mij een mooie samenvoeging van twee genres die ik graag lees!