Over Noord-Korea weten we in het Westen twee dingen: de familie Kim vindt zichzelf fantastisch en zij zorgen ervoor dat de bevolking dit ook vindt. In de media lezen we vooral over de huidige leider Kim Jong-un en de strafkampen, verder weten we niet zoveel. D. B. John brengt hier verandering in met zijn thriller: Ster van het Noorden.

De half Koreaanse Jenna verliest haar tweelingzus bij een ontvoering door Noord-Koreanen. Mevrouw Moon is een hardwerkende gestrafte vrouw die probeert te overleven in Noord-Korea. Cho heeft een hoge functie binnen het Noord-Koreaanse regime. Drie verschillende personen die D. B. John gebruikt heeft om zijn verhaal te vertellen. Drie verschillende personen die je meteen zal waarderen.

Het leven in Noord-Korea wordt uitgebreid besproken. Zowel door de ogen van de gewone bevolking als door de ogen van de leiders. Hoewel sommige delen zeer onwerkelijk overkomen, is het D. B. John gelukt om een spannend verhaal neer te zetten.

Dit boek is geen thriller met op de achtergrond het verhaal van Noord-Korea. Dit is het verhaal van Noord-Korea met op de achtergrond een thriller.