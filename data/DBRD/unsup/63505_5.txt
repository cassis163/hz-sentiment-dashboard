Mijn eerste kennismaking met de boeken van Irma Joubert. Dit prachtige verhaal dat begint in WO2 en je meeneemt door Polen, Duitsland en Engeland naar Zuid-Afrika. Een meer dan prachtig en aangrijpend verhaal. Achterin het boek schrijft Irma hoe ze op het verhaal gekomen is, helaas kom je daar niet helemaal achter want het 'lees verder' op de website is er niet.

Het verhaal gaat over de 7-jarige Gretl, die later Grietje zal gaan heten. Maar daar tussenin ligt het hele verhaal. Aan het einde van het boek is Grietje namelijk 21 en woont ze bij haar adoptieouders in het Bosveld in Zuid-Afrika.
Een werkelijk prachtig en aangrijpend verhaal, waarbij je ook nog wat leert over de rol van Polen in de Tweede Wereld oorlog. Meer verklappen wil ik niet.
Aangezien dit het eerste boek van een trilogie is raad ik aan ook deze echt als eerste te lezen.