Ik kwam dit boek tegen in de boekhandel zonder er eerder van gehoord te hebben. Toen ik begon met lezen zat ik vrijwel meteen in het verhaal. Wolf, Cara en Friso zijn de personages die het meest voorkomen in het boek en ik vond hun verschillende persoonlijkheden erg leuk. Wolf was aan het begin van het boek nogal arrogant, maar hij groeit al een beetje in dit eerste boek. Ik kan me maar weinig boeken herinneren waarin een van de personages een handicap heeft (en vooral weinig kinder- of fantasyboeken), dus ik was blij met het personage van Friso. Sieg vond ik ook een interessant personage en het was met name interessant hoe hij zich ontwikkelde in het boek. Ondanks dat Wolfs moeder vrij absent is in het verhaal zijn er twee sterke meisjes personages.
Het verhaal ging misschien wel een beetje snel, maar dat past wel bij een kinderboek. De schrijfstijl vond ik erg fijn. Het boek las vlot en de schrijver wist met weinig woorden een duidelijk beeld te schetsen.
Het boek had wat mij betreft wel iets meer een echt einde mogen hebben, nu leest het vooral als de aanzet voor het volgende boek, maar ik ben benieuwd naar het vervolg!