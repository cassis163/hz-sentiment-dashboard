Dit boek is het tweede deel van de vrienden trilogie over Noor, Joost, Kiki en klusjesman Gijs.Het boek is apart te lezen maar het is veel leuker als je ook deel 1, 3 vrienden, een huis (en een klusjesman) hebt gelezen. Deel 1 gaat over Noor, dit deel gaat over Joost. Hij is archeoloog, kunsthistoricus en schrijver van rond de veertig. Hij is in Rome om een boek over Keizer Augustus te schrijven. Zijn uitgever vindt dat er ook een vleugje sex in moet want dat verkoopt goed. Hij doet inspiratie op als hij in een speeltuintje is met zijn oppaskindje en de gesprekken hoort van 3 Italiaanse moeders. Hij beseft dan ook dat hij absoluut vader wil worden. Terug in Amsterdam slaat het noodlot toe hij wordt op één dag twee keer ontslagen. Gijs de klusjesman vraagt aan Joost of hij wil helpen met klussen. Joost vindt het wel een goed idee, het helpt hem misschien bij de zoektocht naar de moeder van zijn kind. Hij heeft ook een symbool gevonden gekerfd in een paal in de kelder van het Rijksmuseum. Deze zoektocht eindigt bij een geheim genootschap.

Astrid Harrewijn heeft een vlotte schrijfstijl die makkelijk leest. Het is knap dat zij dit deel vanuit Joost schrijft, ik heb geen moment gedacht dit is door een vrouw geschreven. Er zit mannenhumor in. Ik heb af en toe hardop zitten lachen. Er zijn verschillende verhaallijnen, er zit humor, sex, wat romantiek en spanning in. Kortom het is geen doorsnee feelgood roman.