Anna is even ambitieus als gevoelig.
Terwijl ze carrière maakt als architect is haar privéleven een puinhoop.
Ze verlangt hartstochtelijk naar een stabiele relatie maar iets uit haar jeugd maakt dat ze steeds opnieuw vlucht: in haar werk, in onenightstands.

Lisa is directeur van een luchtvaartmaatschappij en moet haar zakelijke talent tot het uiterste aanspreken om haar bedrijf te redden.
Ondertussen wordt de thuissituatie precair.
Haar kinderen lijken van haar vervreemd en haar man vertrekt naar Amerika.

Ewoud vindt zichzelf een loser.
Ooit was hij gelukkig en succesvol, maar het enige waarvoor hij nu nog wil vechten is een omgangsregeling met zijn dochtertje.
Zijn drankgebruik en opvliegende karakter helpen niet mee. Wanneer hij ook nog wordt bedreigd, raakt hij steeds verder verstrikt in zijn eigen wereld.

Wat hebben deze drie ontwrichte mensenlevens met elkaar te maken?

Ingrid Oonincx is redacteur, journalist en moeder van twee zoontjes.
Met haar debuut Nickname won ze de schrijfwedstrijd van VrouwenThrillers.nl.