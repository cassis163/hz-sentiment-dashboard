Nederland. Overspoeld door een grote storm. En dan wordt ook nog eens de premier vermoord. Loekie, Jacintho en Felix proberen de waarheid te ontrafelen.

Het boek leest vlot en wordt afwisselend verteld vanuit het standpunt van 1 van de drie jongeren. Het gaat over een thema dat toch wel actueel is want zo een storm dat zou toch maar eens moeten gebeuren in de nabije toekomst.
Maar het gaat natuurlijk niet gewoon over de storm. De storm is gewoon een leuk kader waarbinnen het echte verhaal zich afspeelt.

Het verhaal is erg Nederlands. Het speelt zich daar natuurlijk af. Het taalgebruik is vaak erg Nederlands in de conversaties en ook veel van de personages hebben namen die je in Vlaanderen niet vaak hoort. Maar het is echt niet storend. Je waant je dan gewoon als lezer zelf bij onze noorderburen.

De hoofdpersonages zijn tieners. Ze denken als tieners. Het boek is gericht op jongeren. Maar even goed te lezen als volwassene.

Ik mocht dit boek lezen via Thrillers and more.