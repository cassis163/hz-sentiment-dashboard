In het kader van de Popsugar leesuitdaging moest ik een boek lezen met niet-menselijke personages en daarom heb ik de Hobbit uitgekozen. Dit is het genre wat ik normaal niet lees, maar het boek heeft me op een positieve manier verrast. Wikipedia leerde mij dat het eigenlijk een jeugdboek is, maar het is voor volwassenen zeker niet te kinderachtig. Ik vond vooral de diepere laag van het boek heel mooi: Bilbo Ballings wordt uit zijn comfort-zone getrokken en na enige weerstand zie je hem door alle uitdagingen groeien als persoon. Het is ook heel mooi om te zien dat de hoofdpersoon groeit na iedere succes-ervaring. Als hij eindelijk terug is in zijn eigen dorp, blijft Bilbo een vreemdeling omdat hij door het avontuur blijvend veranderd is.