Ik kreeg dit boek als tip van een collega en het was honderd procent de moeite waard. Dit was het eerste boek dat ik las van Sophie Kinsella en ik vond het een heel leuk boek. Normaal gebruik ik het woord leuk niet, omdat het een brede term is, maar ik vond het echt een humoristisch en grappig boek.

Het las heel vlot en ik moest af en toe hard op lachen van de fouten die Samantha maakte. Ik kon me goed inbeelden in de personages en ik zag het ook voor me hoe de situaties eruitzagen.

Voor als je van humor houdt en even een feelgood boek wil lezen is dit een echte aanrader. Ik heb genoten van de eerste tot de laatste bladzijde!