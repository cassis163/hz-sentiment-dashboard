'Het lichaam zweeg nooit'

Uit: Broertje
Michael Berg
Uitgever The House of Books


'Broertje' gaat over Amin, een Syrische vluchteling die de tragische gebeurtenissen in zijn thuisland niet kan verwerken, die de jongere Mustafa verloor onderweg naar veilige landen.
Het gaat ook over de nonchalante cabaretière (Char)Lotte Pradel die halsoverkop naar Zuid-Frankrijk vertrekt, wanhopig over het lot van haar broertje. Felix, het broertje, verdacht van de bloederige moord op zijn vader, stiefmoeder en een vrouw van wie de identiteit niet is vastgesteld.

Wat een ontwikkelingen, schrijver Michael Berg heeft er geen moeite mee, hij leidt mij moeiteloos door het spannende verhaal.

'Je broertje is een slachtoffer van zijn eigen neuroses, maar hij is geen dader' aldus Vsevolod Kovalev, de vriend van Frans Oudekerke. Klopt dat of is het bewijs wat er tegen hem is zo doorslaggevend dat hij de moordenaar is in dit gruwelijke gezinsdrama. Maar ook het verleden van de vader van Charlotte kan een motief zijn want wat is er werkelijk gebeurd toen door toedoen van Oudekerke vluchtelingen in 2004 uit Nederland moesten vertrekken?

Schrijver Michael Berg heeft een ingenieus plot bedacht en heeft dat op een levendige wijze beschreven. Zijn kennis over de Var in Zuid-Frankrijk deelt hij graag, het maakt ‘Broertje’ tot een soort van ‘road novel’ waar ik erg van heb genoten.

Claar van Lieshout 16 oktober 2017