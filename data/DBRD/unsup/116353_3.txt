De 100-jarige man is terug in de vorm van een volgend boek. We maken wederom kennis met Allan Karlsson en zijn vriend Julius Jonsson, dit keer op Bali.
Vanaf het moment dat Alan zijn 101e verjaardag viert, begint het avontuur. Toevallige ontmoetingen met de grootheden van deze aarde en recente ontwikkelingen kruisen het pad van de twee avonturiers. Alle wereldproblemen komen aan de orde en je vraagt je af of die twee oudjes dit in dit boek gaan oplossen ….
Halverwege het verhaal komen ze terecht in Scandinavië en herkennen we weer iets van de hilariteit en humor uit het eerste boek.
De 100-jarige man die terugkwam etc. is een grappig boek met een serieuze ondertoon. Toch moet je alles niet al te serieus nemen, want pas dan leest het boek prettig en kun je genieten van de hilarische gebeurtenissen. Toch vond ik het eerste boek nét iets leuker en verrassender. Of misschien had ik van dit boek stiekem iets meer verwacht …