Men heeft ontdekt dat er een groep mannen werkt aan het plegen van een aanslag ergens in Nederland. Om meer informatie te verkrijgen is er een tapteam opgezet waaraan Emma, M, als vertaalster is toegevoegd.
Op een dag ontdekt Emma meer dan haar lief is, want de persoon die zich nieuw bij de groep heeft gevoegd blijkt zij te kennen. Zij zwijgt over haar kennis maar al snel blijkt dat haar collegas van het tapteam, Wim en Kris, op de hoogte zijn van dit feit. Vanaf dat moment komt voor Emma alles in een stroomversnelling. Haar woonboot wordt ook afgeluisterd, haar computer wordt in de gaten gehouden en ze heeft het gevoel nergens veilig meer te zijn.


Wat zijn de plannen van deze persoon? En wat heeft Titus, congierge in een chique hotel, met deze hele zaak te maken? Hij lijkt een dubbelrol te spelen want hij beraamd, samen met zijn vriend en partner-in-crime, Harald, ook nog eens een plan om snel rijk te worden.


Op een wat al te toevallige manier kruisen de paden van Emma en deze Titus zich, waardoor naar mijn idee het karakter van Titus wat ongeloofwaardig wordt. Een beetje teveel toevalligheden.


Het boek maakt eens te meer duidelijk hoe betrekkelijk het gevoel van veiligheid bij mensen is. Hoe makkelijk je kunt worden gevolgd, je hele privéleven ligt in no-time op straat wanneer iemand kwaad wil. Computers kunnen met gemak worden gekraakt, mobiele telefoons gevolgd, gesprekken afgeluisterd.


Het is een boek dat lekker wegleest, het heeft geen lange ingewikkelde zinnen en fijne korte hoofdstukken met soms grappige titels. Hier en daar voorzien van leuke beeldspraken. Heerlijk om ter ontspanning te lezen. Het is geen boek waarin de spanning heel erg oploopt en dat viel me wel een beetje tegen. Gezien de vele lovende kritieken over voorgaande boeken had ik er wel wat meer van verwacht.


Niettemin wel een boek dat het lezen zeker waard is.