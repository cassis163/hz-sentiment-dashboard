Je staat op het randje van een burn-out, je hebt je zus al 9 jaar niet gesproken na een ruzie en krijgt van je baas een makkelijke werkopdracht waarbij je beide "problemen" in één keer kan oplossen...misschien is dit wel de moment om niet langer weg te lopen van haar problemen maar ze onder ogen te zien. Bobbie beslist de opdracht aan te nemen en af te reizen naar Bali waar ook haar zus en kleine neefje wonen.
Als ze dacht om in het verre Bali meteen alles in kannen en kruiken te hebben bewijst de realiteit haar wel het tegendeel, het loopt niet écht zoals verwacht...

De auteur was mij tot nu onbekend en als thrillerfan vreesde ik eigenlijk dat dit een klef liefdesromannetje zou worden maar niets bleek minder waar! Het boek wist me meteen mee te nemen in het verhaal en bleek een echte pageturner. Ik heb écht genoten van het boek!
Charlotte de Monchy weet je van in het begin mee te trekken in het verhaal en ik heb me er een paar keer op betrapt dat ik luidop zat te gniffelen om de vaak zeer komische gebeurtenissen.

Ga je binnenkort op vakantie en zoek je nog een leuk boek om mee te nemen? Niet twijfelen maar doen! Je gaat het je niet beklagen.