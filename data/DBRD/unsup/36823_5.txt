De verborgen universiteit, de erfenis van Richard Grenville.
Auteur: Natalie Koch.

Een onwaarschijnlijke werkelijkheid

Wanneer je in een boek als dit begint te lezen heb je vaak ook andere boeken in dit genre gelezen en is er een bepaald verwachtingspatroon ontstaan. Vooral het idee dat goede fantasy boeken door buitenlandse auteurs geschreven worden blijkt een ernstige misvatting na het lezen van “de Verborgen Universiteit”. Natalie Koch schept hierin een magische wereld die zo doordacht is uitgewerkt dat het “echt” aanvoelt. Gewone personages, die een dubbele persoonlijkheid blijken te hebben, een bijzondere universiteit die blijkbaar nog een andere dimensie heeft en een magische sfeer die aannemelijk gemaakt wordt door plausibele verklaringen gevat in een wetenschappelijk aandoend kader met Latijnse begrippen.
Kortom een boek dat van begin tot het eind boeiend is zonder dat men het gevoel heeft in een “Hocus-Pocus” omgeving beland te zijn. In kleurrijk Nederlands, immers vertalen was niet nodig, wordt een verhaal neergezet van een jong meisje dat nieuwsgierig geworden is naar een studietijd aan een minder bekende Universiteit, die haar op de een of andere manier aanspreekt.
De setting in Londen maakt het mogelijk om prachtige taferelen op te roepen, die we ook kennen van de beroemde universiteitsteden in Engeland.
Alle ingrediënten zijn aanwezig voor een goed verhaal met fantasie prikkelende locaties waar de wereld van de Magiërs zich afspeelt en waarbij sprookjesachtige figuren een vanzelfsprekende plaats hebben. Wie denkt dat het om een kinderboek gaat komt bedrogen uit. Het is een echt boek dat voor volwassen lezers, die een fantasierijke geest hebben, zich met genoegen zich in zullen verdiepen. Dat het voor grotere kinderen ook een fijn boek is staat daar los van.
Gelukkig is het geen eenmalige exercitie, het boek heeft nog twee gelijkwaardige vervolgdelen.