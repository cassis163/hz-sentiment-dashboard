Hmm, deze vond ik wat minder dan het debuut. Het verhaal zit echt wel heel erg goed in elkaar en de moordenaar was iemand die ik echt niet verwacht had, dus wat dat betreft petje af voor Cody McFadyen.

Ik vond alleen het bijbelse gemijmer van de Vreemdeling echt ontzettend vervelend en misplaatst, alsof hij het als een goedkeuring voor zijn daden zag. Een gestoorde gek, zo kwam hij over. Uiteraard was hij dat ook, maar de manier waarop het neergezet was, was gewoon niet helemaal mijn ding. Tevens werd er door middel van een dagboek meer bekend over het nare leven van een hoofdpersoon, iets wat me ook niet zo heel erg trok.

De eerste 50 pagina's waren letterlijk een korte samenvatting van het voorgaande boek en daarom heb ik besloten om niet meteen door te gaan met het derde deel. Ben echt nog wel ontzettend nieuwsgierig, maar ik ben ook bang voor weer zo'n korte samenvatting. En die zijn op zich helemaal niet erg, alleen wel wanneer je de delen achter elkaar leest. Ik wacht dus nog even een paar weekjes met het lezen van het vervolg. Als het allemaal wat meer gezakt is, is zo'n samenvatting meestal een stuk fijner om te lezen.

Buiten dit was het zeker wel een goed boek. Goed gelaagd en er zijn weer mooie en diepe personages neergezet. En ook was dit een vrij unieke insteek in de wereld van de thrillers. Maar toch... Niet helemaal mijn boek. Ik geef deze 3*.