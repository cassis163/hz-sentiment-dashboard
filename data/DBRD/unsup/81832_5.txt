Een heel grappig verhaal met een trieste achtergrond. Veel kinderen zullen zich daar wel in herkennen: een slecht contact met de ouders die nooit tijd hebben voor hen en belangrijke zaken maar integendeel altijd moeten gaan werken of enkel aan zichzelf denken. In tegenstelling daarmee grootouders die wél tijd hebben. Tot zover het 'serieuze' deel.
Erg origineel hoe de auteur zich in een hopeloze situatie werkt waar schijnbaar enkel nog een ontknoping met dramatische afloop kan volgen en daar dan een - letterlijk - kinderlijk eenvoudige oplossing aan breit die waarschijnlijk geen enkele volwassene zag aankomen.
Een kort werkje tjokvol humor om te lezen of voor te lezen dat uitnodigt tot zelf of samen fantaseren.
Het blijft verrassend om te zien hoe Paul van Loon zich kan inleven in de denkwereld van het kind en daaruit verhalen kan creëren met een volwassen finesse.