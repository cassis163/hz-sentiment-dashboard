Tips en recepten voor een happy en healthy leven maar "niet te streng en al helemaal niet saai". Dit zijn de woorden van Jet van Nieuwkerk, jawel de dochter van Matthijs (DWDD). Dit is haar tweede boek, zij debuteerde met "Het boek van Jet".

Het is een klein handzaam boekje en geschreven in de stijl van een magazine. Korte schrijfsels, foto's, vetgedrukte koppen, verschillende lettertypes gebruikt, alles geprint op kleurrijk papier!

Voor een vijftiger zoals ik, staan en weinig nieuwe en verrassende tips in het boekje (been there, done that). De jongeren onder ons kunnen vast nog wat leuke tips gebruiken! Het boekje begint zo;

Lieve zoutzak,

Je vindt het toch niet erg dat ik je zoutzak noem? Zo voel je je toch? En je wordt er niet gelukkiger van. Ik ga je helpen.

Whaha, deze woorden inspireerden mij om verder te lezen, tot de allerlaatste bladzijde!

De recepten zijn makkelijk te maken voor iedereen, lekker en gezond, wie wil dat nou niet?