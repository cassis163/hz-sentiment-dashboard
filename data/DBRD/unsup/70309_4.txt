Met het bloed van mijn hart 2 is het tweede deel van het laatste boek van de Reizigersserie. Het verhaal begint waar het vorige deel eindigde, midden in de Amerikaanse burgeroorlog.

Jamie vecht in deze oorlog aan de kant van de kolonisten en Claire ontfermt zich over de gewonden. Dan wordt Claire neergeschoten en zijn ‘we’ haar bijna kwijt. Jamie moet vechten tegen de man waarvan hij sinds kort weet dat hij zijn zoon is. Heel gedetailleerd vertelt Diana Gabaldon over de ontwikkelingen en personen in deze oorlog. Wat heel duidelijk naar voren komt is dat Claire zich in 1778 ontwikkelt als arts, maar met de kennis die ze heeft opgedaan tijdens haar verpleegkundige opleiding in de jaren veertig van de twintigste eeuw. Daar hebben sommige personen in haar omgeving echt geluk mee. Bijvoorbeeld als Claire met de hulp van Jamie een been bij iemand af moet zetten of een operatie uit moet voeren zonder de hulpmiddelen die daarbij horen.

Ook in dit deel ontbreekt de romantiek niet. Ondanks alles wat ze meemaken blijven Claire en Jamie heel veel van elkaar houden. Dat leidt soms tot mooie scènes in bed. Ook de dialogen zijn mooi uitgewerkt, je leert de gedachten en gevoelens van de verschillende personen goed kennen. Toch is het knap dat Diana Gabaldon consequent blijft met haar ik-figuur, namelijk Claire. Daar is deze serie omheen gebouwd en zij blijft in het middelpunt staan van het verhaal.

Diana Gabaldon schrijft soms wat aan de saaie kant, zo gedetailleerd dat je afgeleid raakt, maar dan komt er ineens een scène waarbij je zo heftig geraakt wordt dat je niet kunt stoppen met lezen. Heel gedetailleerd vertelt Diana Gabaldon over de ontwikkelingen en personen in deze oorlog. De brand in de drukkerij waarbij ze een familielid verliezen. En dan het gedeelte dat zich in 1980 afspeelt: de dochter van Claire en Jamie probeert haar gezin weer bij elkaar te krijgen en gaat hier heel ver in. Dat had wat meer naar voren mogen komen.

Uiteindelijk draait het verhaal hierom; tijdreizen. Gelukkig zijn er door het verhaal heen verschillende terugblikken die je doen herinneren aan wat er in de vorige delen allemaal gebeurd is. Dat is handig omdat er best veel tijd zit tussen de beide delen van boek 8 en het deel dat daarvoor geschreven is.

En dan de plot. Zou het na deel 8 echt afgelopen zijn? Diana Gabaldon geeft nog ruimte voor een eventueel vervolg.

De Reizigerserie; jammer dat het misschien voorbij is. Het is een mooie reeks met veel historische details, veel romantiek en magie en spanning. Deze serie is veelzijdig en zal daarom liefhebbers van verschillende genres aanspreken.