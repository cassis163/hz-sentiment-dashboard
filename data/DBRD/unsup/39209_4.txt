Ondanks het voorspelbare van dit verhaal, zit er ook genoeg spanning in. Je voelt namelijk de spanning tussen Yvonne en Martijn, waardoor je toch verder wilt lezen om te weten hoe het afloopt. Zouden ze betrapt worden? Zouden diegenen die het weten het voor zich kunnen houden? Zouden ze hun gevoelens voor zich kunnen houden als het nodig is? Welke smoes wordt er verzonnen als iemand ze samen zou zien? Dat zijn vragen die je onbewust wel bezig houden als je het boek leest.
Ook dit deel leest weer als een trein. Toch blijf ik erbij (ik zal dat waarschijnlijk bij de overige 3 delen ook wel weer zeggen) dat de delen eigenlijk te dun zijn, dat ze best als één dik boek uitgebracht had kunnen worden met als titel Wanhopig verliefd, zoals deze serie ook heet. En dan in 5 delen, zoals je dat ook ziet met andere soorten boeken. Anderzijds, als je een reading-challenge wilt halen en niet zoveel tijd hebt, dan is dit wel weer mooi. Dan kan je het volgende deel meenemen naar een volgende reading-challenge. ;)