Bij het zien van de mooie cover krijg je al een idee waar het boek over kan gaan. Al snel heb je door dat de persoon niet voor niets op een rennende manier is afgebeeld en weer wat later in het boek begrijp je de spetters.
De proloog maakt je nieuwsgierig naar het hele verhaal. Een verhaal waar werkende moeders zich in zullen herkennen, maar ook herkenbaar voor mensen die in een vergelijkende situatie zitten. Het beroep dat ze uitoefenen blijkt niet meer te zijn dat het was als toen ze begonnen door vergelijkbare redenen die genoemd worden in dit boek. Ook voor koopverslaafden kan dit verhaal heel herkenbaar zijn. Het verhaal laat zien wat een koopverslaving kan veroorzaken, hoe dat op je relatie kan werken. Het is een mooi kijkje in de modewereld, je komt erachter dat het een echte slangenkuil kan zijn waarbij je (soms te laat) erachter komt wie je niet kan vertrouwen en wie wel. Je kan merken dat de auteur in een warenhuis heeft gewerkt waardoor je het gevoel hebt dat het deels biografisch is.
Het verhaal is op een vlotte humorvolle manier geschreven. Vanuit de hoofdpersoon beleef je het verhaal. Je ergert je soms aan de hoofdpersoon, dan moet je weer om haar lachen, dan weer heb je met haar te doen. tegelijkertijd geniet je van haar reizen. Soms wordt er via een flash back even een terugblik in de tijd gekeken zodat je de hoofdpersoon nog beter leert kennen en bergijpen. Je wordt heen en weer geslingerd in het verhaal omdat er heel veel gebeurd, maar dat is niet storend omdat alles in elkaar vloeit. Het verhaal is hier en daar wat voorspelbaar, maar dat is niet erg, er zijn genoeg momenten dat het verhaal een andere kant op gaat dan je verwacht.
Aan het eind verteld de auteur hoe ze erop kwam om het boek te schrijven en waarom ze het boek heeft geschreven. Tevens vind je aan het eind een verklarende woordenlijst van wat de vaktermen als labdip en culotte betekenen. Het is een boek met een paar boodschappen erin verwerkt.
Kortom: dit is een heerlijke feelgood roman die je even uit het leven van alledag sleurt. Voor degenen die geen Engels spreken; laat je niet afschrikken door de titel, want het boek is in het Nederlands geschreven.

Lees verder op https://surfingann.blogspot.nl/2017/11/fast-fashion-agnes-esenkbrink.html.