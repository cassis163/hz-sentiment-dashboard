Karin Hazendonk ‪#BLUN‬

De afgelopen maanden konden we niet om haar en haar boek heen. Veelvuldig werd de nieuwsgierigheid gewekt op social media, door reacties van enthousiaste proeflezers.
Ik heb het natuurlijk over het thrillerdebuut van Karin Hazendonk, BLUN. Eerder schreef zij het voorleesboekje Kunnen vissen dromen? en het jeugd/kinderboek Het duistere dorp. Met BLUN, komt haar droom, het schrijven van thrillers uit.

Het eerste wat opvalt aan BLUN is de prachtige cover! Deze springt er echt uit!
In BLUN maken we kennis met John Linders, getrouwd met Ellen. Op een dag slaat hij zijn vrouw, waarop zij hem verlaat. John, werkeloos, zoekt zijn heil in duistere zaakjes en komt in aanraking met wat foute mensen. Dit gaat van kwaad tot erger.

De hoofdpersonen in BLUN, worden goed neergezet, als alledaagse mensen van vlees en bloed. Bij de criminele bende, had ik zo mijn twijfels en deze vind ik een stuk minder goed en overtuigend uit de verf komen. Deze hadden mijns inziens een beetje een Bassie en Adriaan gehalte. Of het te maken heeft met dat het Karin haar thrillerdebuut is weet ik niet. Van oorsprong schreef ze eerst jeugd/kinderboeken.

BLUN is een vermakelijk, prettig, leesbaar boek, dat je in enkele uren uitleest. Wel mistte ik de nodige spanning, moest ik even wennen aan Karin haar schrijfstijl en waren er soms iets te veel toevalligheden en was het soms allemaal net even teveel van het goede.

Ik hoop dat haar volgende boek Obscuur dat eind oktober uitkomt mij net nog wat meer kan overtuigen.

★★★