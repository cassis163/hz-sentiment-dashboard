Deze recensie stond eerder ophttp://verschelling.synology.me/wordpress/2016/02/27/de-leugenhuistrilogie-anne-b-ragde/


De Leugenhuistrilogie bestaat uit drie boeken Het leugenhuis, Het wenshuis en Het droomhuis. De boeken horen bij elkaar en vormen één verhaal. In Het Leugenhuis maken we kennis met de verschillende leden van de Neshov- familie. Anna ligt op sterven en haar drie zonen komen na jaren weer bij elkaar. Tor woont op de varkensboerderij, die de familie heeft in de buurt van Trondheim. Margido is begrafenisondernemer in de buurt. Hij komt al tien jaar niet meer thuis na een ruzie. Erlend is twintig jaar geleden naar Denemarken verhuist en werkt in Kopenhagen als etaleur. Hij woont daar samen met Krumme, die journalist bij een krant is. Dan is er nog de dochter van Tor, Torunn, die bij haar moeder is opgegroeid. Als de oude Anna overlijdt, komt er een bekentenis boven tafel van de vader, die de familieverhoudingen danig op de proef stelt. We volgen de familieleden op de boerderij, maar ook in Kopenhagen. Hun plannen voor de toekomst worden uit de doeken gedaan, maar strookt dit met het behoud van de boerderij?

De verschillende keuzes, die de familieleden maken worden goed weergegeven. Iedereen worstelt op zijn eigen manier om geluk te vinden. Torunn voelt zich verantwoordelijk voor de boerderij. De anderen hebben het druk met hun baan in de stad. Alle mensen, die een rol spelen in het verhaal, worden zo goed beschreven, dat je het gevoel hebt ze zelf te kennen. Ze hebben allemaal één of ander onhebbelijkheid, zodat ze zeer menselijk worden. De varkens hebben eigenlijk ook een hoofdrol. Anne Ragde wilde dierenarts worden en is dol op varkens, wat heel goed te merken is in dit verhaal. Ze heeft gewerkt als dierenartsassistente. Ook het thema homoseksualiteit is verwerkt in dit verhaal, wat bij de oudere generatie nog altijd beladen is.

De Leugenhuistrilogie is een meeslepend en onroerend verhaal vol drama en humor. De boeken over de familie Neshov werden in Noorwegen bewerkt tot een toneelstuk en een televisieserie. Heel jammer, dat er geen vervolg komt.