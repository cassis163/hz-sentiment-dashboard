Eens een verhaal van Patterson zonder de bekende hoofdfiguren. Ze worden natuurlijk wel gemist, maar dit wordt geheel gecompenseerd door de gave van de auteur om met weinig woorden een aantal heldere nieuwe personages neer te zetten. In zijn eigen stijl worden verschillende verhaallijnen voor het voetlicht gebracht met voor sommige personen ook nog meerdere rollen. Wederom een verhaal om te starten als je weet dat een paar uurtjes lezen je niet in de problemen gaat brengen voor wat de tijd betreft. Eenmaal vastgepakt is niet meer loslaten vóór de problemen allemaal zijn opgelost.