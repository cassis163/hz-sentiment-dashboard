Het boek

Een typisch Frans pleintje in Parijs met een plataan, een café en vooral bevolkt met  een aantal bijzondere karakters is het centrum van deze thriller van Fred Vargas.

Joss  Le Guern is de stadsomroeper, de Ar Bannour, de zeevisser uit Bretagne.

Hervé Decambrais, de geleerde van het pension, volgt in de deuropening van zijn  armoedige pension de berichten, zogenaamd lezend in zijn boek.

Hem vallen bepaalde berichten op die Le Guern voorleest, duistere,verderfelijke en  gevaarlijke berichten.

Maryse Petit doet een rare ontdekking. In haar appartementencomplex zijn alle  deuren beschilderd met een zwarte, liggende 4. Graffiti,baldadigheid? Adamsberg  stuurt ze naar huis. Dan volgen de deuren in appartementen in twee andere  districten. Weerom beschilderd met gekunstelde zwarte 4'en.

Het gaat kriebelen bij Jean-Baptiste Adamserg. Hij weet dat er iets te gebeuren staat.

Conclusie

Verwacht bij Vargas nooit een snelle thriller met een daverend slot. Integendeel,  Jean-Baptiste Adamsberg, commissaris bij de Misdaadbrigade van het  hoofdcommissariaat van de politie in Parijs, team moordzaken, 13de  arrondissement, voelt een innerlijke onrust bij ondefinieerbare voortekenen en gaat lopen , wandelen en laat zijn  ongestructureerde geest los op het probleem. Een vormloze uiting van intuïtie en probleemoplossing die leidt tot klinkende resultaten.

Het leesplezier wordt het hele boek door gevoed met de beschrijving van bizarre  personages, opmerkelijke dialogen en situaties èn de ridicule moordscenario’s in een  prima geplot verhaal. Het is de bizarre humor en de aanwezigheid van die bijzondere  karakters , zowel bij zijn ondergeschikten als op straat, die het boek zijn charme  verlenen.

Eén intelligent geschreven, modern stadssprookje over de terugkomst van de pest in  Parijs. Absurd en humoristisch.

Jammer van de afschuwelijke, kinderboekentitel.

Vier sterren


Jac Claasen