Carter Blake vindt mensen, die niet gevonden willen worden. Hij wordt door de FBI gevraagd hen te 'helpen', maar in 1e instantie luisteren ze niet naar hem terwijl hij de moordenaar wel steeds door heeft.
In dit boek moet hij de ontsnapte moordenaar Wardell vinden, die al moordend door Amerika trekt.

Het boek begint wat traag, maar hou vol, want het wordt spannend. Er zijn een aantal onverwachte wendingen, die ik niet had aan zien komen.
Het verhaal is prettig geschreven vanuit meerdere personen. Omdat je met meerdere invalshoeken te maken hebt, leest dit prettig en zit je hierdoor echt in het verhaal. Ook leer je hierdoor de hoofdpersonen ook goed kennen. Ik kijk uit naar het volgende deel over Carter Blake.