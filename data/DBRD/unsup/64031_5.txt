Young adult en fantasy, genres die ik nog weinig heb gelezen , maar dit boek kwam meerdere keren langs sls aanrader. Bovendien wil ik dit jaar sowieso wat meer afwisselende genres gaan lezen en sprak ook het sprookjesthema me wel aan. En het was helemaal geen tegenvaller, in tegendeel zelfs want inmiddels heb ik ook de volgende delen toegevoegd aan mijn to read lijst,

Cinder is een cyborg, deels mens deels robot, en woont bij haar stiefmoeder Adri en stiefzusjes Pearl en Peony. En zie daar ook meteen de overeenkomst met Assepoester.
Terwijl Nieuw Beijing lijdt onder een pestepidemie, bereidt iedereen zich voor op koninklijk bal in het paleis. Natuurlijk mag Cinder niet naar het bal van haar stiefmoeder maar als zij op een dag prins Kai mag verwelkomen in haar monteurs kraam op de markt raakt deze zo onder de indruk van haar dat hij haar persoonlijk uitnodigt voor het bal. Maar als haar stiefzusje getroffen wordt door de pest , en haar stiefmoeder haar uit woede opgeeft als testpersoon om een medicijn te vinden, lijkt het bal verder weg dan ooit voor Cinder. Toch blijft ze Kai steeds weer tegen het lijf lopen, en op het moment dat Kai onder zware politieke druk staat werpt het moderne “glazen muiltje” een heel ander licht op de zaken.

De wereld waarin dit boek boek zich afspeelt is zo goed beschreven door Marissa Meyer dat het lijkt of je naar een film zit te kijken. Je ziet alles zich voor je ogen afspelen, heel knap gedaan. Dit is het eerste deel van De Lunar Chronicles, en ik wil heel graag verder lezen om te weten hoe het verder gaat met Cinder.