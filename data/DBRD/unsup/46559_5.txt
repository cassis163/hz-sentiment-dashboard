De glasduivel is het 2e boek van Helen Grant, haar 1e boek is De verdwenen meisjes. In eerste instantie denk je dat je te maken hebt met een historisch boek maar niets is minder waar. Hier heb je toch wel met een ongelofelijk spannende thriller te maken met een vleugje geschiedenis en fantasie. Al zat ik overdag te lezen, sommige stukjes bezorgde me de rillingen op mijn ruggengraat. Spannend van begin tot eind, op het puntje van je stoel.
Lin Fox verhuist naar Duitsland vanwege haar vader, professor Fox. Professor Fox doet onderzoek naar de gebrandschilderde “Allerheiligenramen” en hoopt hiermee zijn carrière weer op de rit te krijgen. Lin wordt door haar vader betrokken in de zoektocht naar deze ramen omdat zij de Duitse taal beheerst, ook al wil ze dit eigenlijk niet. Al vanaf aankomst in Eifel is het duidelijk dat ze hier niet gewenst zijn, ze worden de schrik aangejaagd door lokale bewoners. Er vinden zich onder vreemde omstandigheden moorden plaats met glas bij de lijken, dat geeft hun een zeer ongemakkelijk gevoel, toch wil professor Fox door zoeken. Lin gaat op onderzoek uit naar deze ramen en treft hierbij haar buurjongen Michel. Tijdens dit onderzoek gebeuren er rare situaties binnen haar eigen familie wat de angst op het hart brengt, toch zet ze door. Op een bepaald moment zit Lin op school en krijgt een heel ongemakkelijk gevoel en dat wordt alleen maar versterkt na een telefoontje van haar vader. Ze gaat heel snel naar huis en treft ze daar haar zus Polly dood aan in vreemde omstandigheden. Nu nog meer gebrand om er achter te komen wie er achter de moorden zit en de betekenis van de “Allerheiligenramen”gaat ze op onderzoek bij de kerk in het bos. Ze komt erachter wie het heeft gedaan en raakt verwikkeld in een heftig gevecht met de nodige verwondingen.
Het einde is zo geschreven dat er nog wel eens een vervolg achteraan zou kunnen komen.