De ergste nachtmerrie van iedere ouder is de verdwijning van je
kind. Jane Shemilt heeft er een geloofwaardig boek over geschreven.
Boeiend vanaf het begin en spannend tot aan de verrassende
ontknoping. Het verhaal wordt verteld vanuit het perspectief van
Jenny, de moeder van Naomi. De hoofdstukken wisselen elkaar af in
twee verschillende periodes. De tijd kort voor en na Naomi's
verdwijning en ruim een jaar later. Allereerst is er natuurlijk het
politie onderzoek, de speurtocht, de verdachten, de oplopende
spanningen bij de achterblijvers, de hoop en de wanhoop. Maar er is
meer. Steeds meer dringt zich de vraag bij Jenny op: 'Hoe goed ken
ik mijn dochter?' Ze worstelt met zichzelf en haar schuldgevoelens.
Een prima debuut. Vier sterren.