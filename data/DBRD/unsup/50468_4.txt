een verrassend plot en een sterke ontknoping.,De nu 32-jarige Amerikaanse Karin Slaughter debuteerde op haar dertigste met de literaire thriller Nachtschade. Hierin konden we al kennis maken met de kinderarts Sara Linton. Voor mij is Zoenoffer de eerste kennismaking met deze sympathieke hoofdpersoon en de mensen in haar directe omgeving.
In Zoenoffer worden negen dagen uit het leven van Sara Linton, haar ex-man en hoofdcommissaris Jeffrey Tolliver en de flink getraumatiseerde rechercheur Lena Adams beschreven. Vanaf het moment dat Jeffrey, de commissaris van een klein Amerikaans stadje, een jong meisje doodschiet, ontvouwt zich een luguber en beanstigend mysterie waarin kindermisbruik centraal staat. Iedere dag komen er nieuwe, vaak nog misselijkmakendere misdaden aan het licht. Niet voor niets werd het debuut van Slaughter enthousiast door de thrillerwereld ontvangen. Slaughter bezorgt je niet alleen kippenvel, maar weet tevens een levensecht beeld te schetsen van de uiteenlopende personages.

Je voelt de verslagenheid en het schuldgevoel waarmee Jeffrey kampt na het fatale schot. Je bent onderdeel van de verwarde geest van de politievrouw Lena Adams, die terug is gekomen nadat ze gruwelijke werd verkracht. Lena is driftig op zoek naar de juiste manier om door te kunnen gaan met haar leven en wordt daarvoor op de huid gezeten door haar baas, Jeffrey en haar oom Hank.

Eigenlijk heeft Zoenoffer alles in huis: levensechte personages, een verrassend plot en een sterke ontknoping. Maar vier sterren betekent net niet goed genoeg. Of het nu aan de vertaling ligt, die mijns inziens hier en daar ietwat rammelt, aan de vaart van de schrijfster of aan mijn concentratie tijdens het lezen van het boek op sommige essentiele momenten raakte ik even het spoor kwijt. Opvallend genoeg werd mij duidelijk dat na terugbladeren enkele fragmenten wel heel erg veel onnodige verwarring veroorzaken bij de lezer, maar... desalnietemin is Slaughter een schrijfster die ik heb toegevoegd aan mijn groeiende lijst van favoriete thrillerauteurs.