Mooi deel van Warrior Cats.

Het zestal is eindelijk teruggekeerd van hun reis naar de zinkendezonplaats. Nu is het aan hen om hun leiders te overtuigen samen te gaan werken met de andere clans en het woud te verlaten. Maar zo soepel verloopt dat niet. De trots van de clanleiders maakt dat er van samenwerking geen sprake is. Maar de tweebenen en hun monsters komen dichterbij. De prooi is onvindbaar. De katten zijn zeer verzwakt en sommigen staan zelfs op het randje van de dood. Zullen ze de juiste beslissingen nemen voordat het te laat is?

Dit was een spannend deel van deze reeks. Je voelt de machteloosheid van het zestal en de frustratie van de leiders van de clans. Wel vond ik het jammer dat ze het woud moeten verlaten. Waarschijnlijk een idee van de schrijvers om het boek interessant en wisselend te houden. Hoewel Warrior Cats voor alle leeftijden is, vind ik sommige dingen wel heel heftig die voorkomen in het boek. Als je er echt in zit, wordt je er van binnen zelfs een beetje verdrietig van, of juist opgelucht om andere dingen. Prachtig geschreven!