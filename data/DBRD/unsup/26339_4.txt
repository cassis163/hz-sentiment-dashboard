Toen ik dit boek voor het eerst zag, vond ik het meteen een boek wat ik moest lezen. En nu ik het boek uitgelezen heb, zijn mijn verwachtingen wel uitgekomen.

Tempelcode van Beverly Swerling is een spannend boek, met veel verwikkelingen en verwijzingen naar het verleden. Het verhaal wordt verteld door verschillende personages, wat de vaart in het verhaal houdt. Ik vond de verteltrant goed gekozen door de auteur, en werd toch nog verrast. De code waar de titel van het boek naar verwijst, vond ik erg goed bedacht. Het is een verrassing hoe de auteur deze code uitwerkt.

Op het eerste gezicht lijkt het weer een Dan Brown kloon, maar laat je daar niet door van de wijs brengen. De Tempelcode is een boek wat ik iedereen aan zou raden.