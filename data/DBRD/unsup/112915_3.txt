De Call komt voor ieder kind in dit Ierland, dat is afgesneden van de rest van de wereld. Wanneer je wordt geroepen heb je precies 3 minuten en 4 seconden om te overleven in het land van de Sidhe.

Negen van de tien die worden geroepen overleeft dit niet, de Sidhe doen de meest verschrikkelijke dingen die ze kunnen bedenken met hun slachtoffers. Degenen die het wel overleven zijn voor de rest van hun leven getekend en zullen een manier moeten vinden daarmee te leven.

Om de kans op overleven te vergroten zijn door het hele land een soort trainings-internaten opgericht. Alle kinderen in heel Ierland gaan naar die scholen vanaf dat ze een jaar of 10 oud zijn.

Nessa dus ook, alleen heeft zij, doordat ze als klein meisje polio heeft gehad en daar misvormde benen aan over heeft gehouden, nog minder kans dan de rest op overleven. Ze is ondanks haar handicap echter vastberaden haar Call te overleven.

The Call is gebaseerd op de Ierse mythologie, de Sidhe zouden afkomstig zijn uit een bovennatuurlijke wereld die onder andere te bereiken zou zijn via de zogenaamde elfenheuvels of toverterpen. Peadar O'Guilin verwerkt diverse elementen uit de mythologie heel subtiel in het boek, wat het voor liefhebbers van de Ierse mythologie en Ierland heel herkenbaar maakt.

Een minder puntje in het boek is dat het niet veel diepgang heeft. de Calls, die zich uitstekend lenen om de gruwelen te beschrijven die de Sidhe kunnen uitrichten worden vrij kort beschreven. Ook kom je niet veel te weten over het leven na de Calls, alle andere overlevings-internaten en het dagelijks leven in dit afgezonderde Ierland buiten de internaten.

Alles bij elkaar is The Call heel leuk om te lezen, vlot geschreven met originele elementen.