Hardy draagt al zijn leven lang een traumatisch verleden uit Indonesië met zich mee. Het boek haakt in op de periode dat Hardy, geholpen door zijn kleindochter Synne, een toko in Haarlem runt, terwijl zijn vrouw als gevolg van dementie steeds verder van hem verwijderd raakt. Hardy wil zijn leven niet als een nachtkaars uit laten doven en zoekt nieuwe avonturen in de vrijmetselarij en in een comeback van zijn Hawaï band Honolulu Kings. Niet iedereen is daar even blij mee.