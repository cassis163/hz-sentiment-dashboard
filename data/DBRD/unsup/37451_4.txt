Marit Johansen is eigenaar van detectivebureau Bureau MaRiT.

BM5: de zaak van
              de bizarre dood van Pieter Siemons

 

De leden van de Club brengen hun slachtoffers ernstige verwondingen toe. Maar soms loopt het vreselijk uit de hand.

Omdat Marit niet meer kan rekenen op de assistentie van haar broer James moet ze op zoek naar een vervanger. Aarzelend gaat ze samenwerken met haar collega en minnaar Jack.

Hun eerste gezamenlijke zaak betreft de stalking van Benno Mus. Benno heeft het gevoel achtervolgd te worden, maar wil geen persoonlijke details geven .

Samen met Jack probeert Marit er achter te komen waarom Benno hen heeft ingehuurd. Is er een verband tussen Benno en de dood van Pieter Siemons? Het blijkt dat het beroep van privé-detective niet zonder gevaar is. Met hulp van rechercheur Dix Boeks komt de zaak tenslotte tot een oplossing.

In BM5 behandelt ED Vermeulen een actueel onderwerp, waarover nog veel zal worden geschreven en gesproken.  Ook een belangrijk element in het boek is in hoeverre een privé-detective haar cliënt  moet beschermen en tot klant houden, ook als er een strafbaar feit kan zijn gepleegd.

In de vorige boeken van ED Vermeulen komen steeds een aantal zaken aan bod, waardoor de boeken naar mijn mening wat chaotisch overkomen. Dat is bij BM5 niet het geval. Het boek is veel  meer in evenwicht. Ik vind dit boek een aanrader, en hoop dat ED Vermeulen op deze weg verder gaat.