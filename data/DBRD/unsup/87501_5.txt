Na Fallen wist ik niet zeker of vehalen met engelen erin wel aan mij besteed waren. Angelfall bleef dus een tijdje ongelezen in mijn kast liggen tot ik uiteindelijk toch besloot het boek een kans te geven. En gelukkig maar! Na het lezen van enkele zinnen werd ik meteen gerustgesteld door de enorm aangename schrijfstijl. Het boek had vanaf de eerste pagina mijn aandacht en bleef deze ook moeiteloos vasthouden. Raffe voeg ik trouwens zonder problemen toe aan mijn lijst met fictional crushes ;) Ik had het boek in een wip uit en kon alleen maar bedenken dat ik heel, héél snel de volgende delen in huis moest halen! Topper!