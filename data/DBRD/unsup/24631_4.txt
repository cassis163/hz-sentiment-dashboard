Millie van zeven en Karl en Agatha, beide in de tachtig, ontmoeten elkaar op een onwaarschijnlijke manier. Millie is door haar verwarde moeder achtergelaten in het winkelcentrum en met haar kaplaarsjes aan dwaalt ze door de gangen.

Naast het Reuzenondergoed zit Karl. Hij mist zijn vrouw en om de eenzaamheid tegen te gaan brengt hij zijn dagen door in het winkelcentrum. Hij is op zoek naar actie en avontuur en wil zoveel mogelijk uit het leven halen nu het nog kan. Wanneer hij Millie ontmoet lijkt dat inderdaad te gebeuren.

En dan is er Agatha. Ze is al jaren het huis niet uit geweest en is alleen. Ze praat alleen met zichzelf en schreeuwt alles wat ze ziet en doet. Wanneer ze Millie alleen aantreft, besluit ze om mee te gaan. Het drietal maakt een grote, hobbelige reis door Australië en doen er alles aan om Millie’s moeder te vinden. Het kinderlijke optimisme van Millie en het cynisme van de twee tachtigers resulteert in een reeks opmerkelijke gebeurtenissen.

De ongelooflijke zoektocht van Millie Bird is een lieve en ontroerende roman over vriendschap, familie en eenzaamheid. Het drietal zorgt voor een prachtig verhaal.