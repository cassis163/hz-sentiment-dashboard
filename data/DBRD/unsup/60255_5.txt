De 46-jarige kunstenares Josta Bresse wordt slachtoffer van een orgaanroof.
De politie doet onderzoek en stuit hier bij op het DDR-verleden van Josta.
Josta, geboren en getogen in de DDR maakte destijds deel uit van de zogenaamde Königstein Gruppe.
Een groep die zich bezig hield met kunst vervalsen in opdracht van het toenmalige DDR-regime.
Vlak voor de val van de muur werden zij afgevoerd naar de gevangenis Hohenschönhausen vanwege een geheim dossier dat zou zijn aangelegd en die de Stasi graag in handen wil hebben.
Na 25 jaar is dat Dossier nog steeds niet terecht en nog steeds reden voor gevaar voor Josta en betrokkenen.

Vanaf de eerste pagina word je in het verhaal gezogen.
Het verhaal wordt geschreven vanuit Josta en is in de ik-vorm geschreven.
Afgewisseld door de schuine hoofdstukken die worden verteld door de verteller.
De rol en achtergrond van dit personage wordt later duidelijk.
Je kruipt in de huid van Josta die je van een onzeker getraumatiseerd meisje ziet veranderen in een sterke vrouw die achteraf juist een sterk karakter had om te overleven en daarbij tot het uiterste ging.
Een prachtige schrijfstijl heeft Anya die zeker past bij dit boek.
De verhaallijnen zijn mooi opgebouwd en alles klopt in dit boek.
De manier waarop afwisselend de verteller en de gebeurtenissen van Josta worden verteld en heden en verleden elkaar afwisselen, waardoor we langzamerhand meer te weten komen, maakt dat het boek moeilijk weg te leggen is en je geboeid blijft tot het einde.
Nooit eerder een verhaal gelezen waarin orgaanroof, kunstvervalsing en Stasi-praktijken in een boek zaten.
Anya heeft veel research gedaan voor dit boek en daardoor een kwalitatief mooi boek afgeleverd.
On-Nederlands goed zou ik zeggen deze thriller.
Ik ga zeker haar eerste thriller nog lezen.
Mijn waardering voor dit boek met ook al zo'n schitterende mooie cover is dan ook 5*****