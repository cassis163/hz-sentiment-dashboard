De geheimen van Roscarbury Hall is het eigenlijke debuut van Ann O'Loughlin, alleen in Nederland kwam de vrouw van de rechter eerder uit, ze is een Ierse journaliste die ook schrijft voor the Irish Examiner.

Ze neemt je mee naar Roscarbury Hall, een oud landgoed met financiele moeilijkheden, in het huis wonen 2 zussen Ella en Roberta O'Callaghan, ze wonen ieder in een eigen deel van het grote landhuis, de enige communicatie die de zussen is, via briefjes, hele onaardige bittere briefjes.
Wanneer Ella het idee heeft om in het huis een theehuis te beginnen, worden de briefjes nog onaardiger die Roberta aan haar zus schrijft,
Ook al doet Ella er alles aan om het huis te behouden, echte hulp krijgt ze niet van haar zus.
Als er op een dag een Amerikaanse op het landgoed terecht komt, blijft Debbie een soort plakken.
Het theehuis is een handige plek voor Debbie , Ze is met een doel naar Ierland gekomen, ze wil er achter komen wie haar echte moeder is.
Met hulp van Ella en de gemeenschap komt ze meer te weten over haar moeder, ook komt er een adoptieschandaal aan het ligt die de gemeenschap schokt.

Ann O'Loughlin neemt je op een prettige mee in de levens van de personages, ze heeft een fijne manier van schrijven, de personages zijn leuk en hebben allemaal wel iets, enige wat ik zelf nog steeds heel raar vind is dat je echt al decennia in het zelfde huis kunt wonen, maar echt alleen maar communiceert via briefjes.
Door haar manier van schrijven blijft het verhaal ook best wel luchtig, ondanks dat er echt zware thema's inzitten zoals onvrijwillige adoptie.
Af en toe is het ook echt wel emotioneel, je gaat namelijk meeleven met al die moeders die op zo'n manier hun baby'tje hebben moeten afstaan, of zelfs niet eens wisten dat hun baby'tje nog leefde, maar dat ze door verschillende gezinnen uit Amerika werden geadopteerd, dat dat via de nonnen werd gedaan.

Het is mooi dat O'Loughlin hier aandacht aan besteed, dat is toch iets waar wij in Nederland niet helemaal bij stil staan, maar ook iets wat in Ierland wel echt leeft, echt een bizarre geschiedenis.

Dit alles bij elkaar zorgt dat dit een heerlijk boek is, wat een terechte aanbeveling krijgt van Cathy Kelly, dit boek heeft alles, een onderwerp waarover je gaat nadenken, maar het staat ook vol van liefde..