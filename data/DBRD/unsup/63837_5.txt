Wauw dat is het eerste wat ik erover kan zeggen, wat een heerlijke boek!

Het programma is het eerste deel in deze verbluffende serie, Slaone leeft in een wereld waarin depressie een epidemie is geworden, over heel de wereld zijn er jongeren tot 18 jaar ontvankelijk voor. Zodra je maar een traan laat zien ben je al een verdachte en houden mensen van het programma je nauwlettend in de gaten. Zelfs op school zijn er programmeurs te vinden. Elke dag moet je een formulier invullen met bepaalde vragen die moeten bepalen of je in een depressie terecht gekomen bent. En pas op met mensen die zelfmoord gepleegd hebben het is besmettelijk!

Sloane is een meisje van 17 jaar, waarvan haar beste vriendin pas afgevoerd is naar het programma, ook had zij een broer die zij aan de epidemie verloren heeft. Samen met haar vriend James, moet ze deze waanzinnige nieuwe wereld zien te overleven, moeten uitkijken dat ze geen tekenen van depressie laten zien, want zij willen koste wat het kost uit het programma blijven, want de 'teruggekeerden' lijken gehersenspoeld, wie zij van te voren waren, zijn ze nu niet meer, hun geheugen en alle herinneringen zijn gewist. Iets wat James en Slaone willen voorkomen, want zij willen elkaar koste wat het kost niets vergeten. Nadat het minder goed gaat met hun goede vriend Miller, raken ze elkaar beetje voor beetje kwijt. Lukt het Slaon en James uit de handen van het programma te blijven?

Ik kon het boek niet weg leggen, fijne korte hoofdstukken die goed doorlopen dankzij de vlotte schrijfstijl van Suzanne Young. Normaal heb ik even nodig om in het boek te komen maar dat had ik bij dit boek totaal niet, meteen wordt je meegesleurd in de dystopische wereld van Sloane en James. Daarnaast heeft Young een uniek onderwerp bedacht welke je normaliter niet snel tegenkomt in de YA. Niet te zwaar beladen maar goed geschreven. Kan niet wachten totdat deel twee in Juli uitkomt. Topper van een boek, zeker zijn 5 sterren waard.