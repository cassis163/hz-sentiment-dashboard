Liefde is vergankelijk. Tenminste in dit boek. Het thema loopt als een rode draad door het verhaal, dat eigenlijk heel weinig plot heeft. Het gaat over Philip Bowman die in de Tweede Wereldoorlog bij de Amerikaanse marine dient en tegen de Japanners vecht. Hij gaat vervolgens naar Harvard en begint daarna te werken bij een kleine uitgeverij. Die hele episode wordt in sneltreinvaart beschreven.

Waar het in dit boek werkelijk om draait zijn de vrouwen in Bowman's leven. In totaal zijn dat er een stuk of vier, vijf. Schrijver James Salter (87), die 'Alles wat is 30 jaar na zijn vorige roman schreef, zei in een interview met de NRC in 2006: "De liefde blijft mij boeien. Ik schrijf graag over vrouwen. Het liefst schrijf ik over huwelijken, omdat ik het meest ge√Ønteresseerd ben in het leren kennen van een vrouw." En dat verklaart dus een hoop.

Ik heb het boek in een ruk uitgelezen en ga zeker meer van deze grote Amerikaanse schrijver lezen. Ik overweeg ook dit boek in mijn top tien te zetten.