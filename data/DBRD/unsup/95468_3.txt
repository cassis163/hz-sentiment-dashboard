In het Japanse winkeltje neemt Isabelle Artus je mee op reis naar Japan. Pam en Thad krijgen een relatie, maar op een dag ‘verdwijnt’ Thad naar Japan. Pam besluit om hem achterna te reizen en hem te zoeken.

Het debuut van Artus is verdeeld in drie delen met wisselende perspectieven. Het eerste en laatste deel is hoofdzakelijk geschreven vanuit Pam en het tweede deel vanuit Thad.

Tot de laatste bladzijde houdt Artus je in spanning; zal Pam haar geliefde Thad vinden? Hoewel het plot spannend is, mist er wel wat aan de roman van Artus. De personages hebben geen diepgang en geschiedenis. Dit had beter beschreven kunnen worden.