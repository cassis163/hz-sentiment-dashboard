Het boek doet vooral in het begin nogal rommelig aan door de vele losse draadjes en personages. Het is dan flink opletten geblazen wil je het allemaal nog kunnen volgen. Gelukkig wordt het gaande weg het boek wat minder moeilijk om het verhaal te volgen. De verhaallijnen zitten goed in elkaar en het verhaal wordt netjes in hoofdstukken vanuit verschillende perspectieven verteld. De ene verhaallijn verteld het verhaal vanuit Isabel de vriendin van Sara. De andere verhaallijn is die vanuit de rechercheur Hofman die aan de zaak werkt. Beide personages worden realistisch neergezet. De schrijfstijl is wel prettig en leest lekker vlot weg. De spanning in het verhaal valt echter wat tegen voor een psychologische thriller. Ik mis dan ook de onderhuidse spanning. Daar en tegen mag de ontknoping er echter wel weer wezen. Kortom, iets minder personages en wat meer spanning en je hebt een prima verhaal. Nu kom ik niet verder dan 3 sterren.