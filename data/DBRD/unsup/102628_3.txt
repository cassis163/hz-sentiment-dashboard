In Deadwood vinden ze een gigantische grote metalen hand. Deze komt zomaar te voorschijn, als een klein meisje op fiets op pad is. Zij valt in het gat, waar de hand uit tevoorschijn komt. Ze vinden niet alleen een hand, maar ook een aantal vreemde tekens. Is het een nieuwe taal? Waar komt deze hand vandaan? Wat is het doel ervan? En de grootste vraag: Wie heeft het daar begraven? 17 jaar later is er een natuurkundige op zoek naar het antwoord op deze vragen. En ze krijgt het voor elkaar om nog meer ledematen te vinden. Het lijkt op een puzzel, zal ze alle stukjes kunnen vinden? En wat gaat er gebeuren als het compleet is? Is dit bedoelt als bescherming van de aarde, of gaat het juist de andere kant op? En kunnen mensen het voor goede dingen gebruiken, of ontstaat er oorlog?

Het boek is geschreven in interview vorm. Dit is origineel en apart. Toch kon ik er op deze manier niet zo goed inkomen. De persoon die de vele personages interviewt, blijft mysterieus. Ik heb geen idee hoe deze persoon heet of wie het is. De ondervraagden weten het zelf ook niet.

Wie is er slimmer? De mens of de Aliens? Ik denk dat we dat allemaal wel weten, na het lezen van dit boek. Er wordt vooral veel gepraat in dit boek. En stapje voor stapje kom je erachter hoe het verder gaat. Het begon echt ijzersterk, dit verhaal. Na het begin miste ik echte spanning. Het is dan ook een interessant boek omdat je wilt weten wat er aan de hand is. Het wekte mijn interesse op.

Het boek heeft een open einde, dus ik wil weten hoe het verder gaat. Ik heb vrij lang over dit boek gedaan. Het is een thriller met wat science fiction aspecten. Een pageturner was het voor mij helaas niet. Toch blijf je in je achterhoofd een vraag houden: Wat als dit echt waar zou zijn?

Dit boek stond hoog op mijn verlanglijstje. Speculatieve thriller die werd vergeleken met the Martian en Dark Matter. Mijn verwachtingen zijn niet uitgekomen. Ik mis de spanning echt. Ik ben wel benieuwd hoe het verder gaat en wil het volgende boek ook echt lezen. Mijn nieuwsgierigheid is zeer zeker gewekt! Ik geef het boek 3***!