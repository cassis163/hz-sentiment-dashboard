Houd jij van comic con of cosplay, dan is dit boek een echte aanrader voor jou!

De auteur van het boek, Anna Day, heeft het idee van het boek gekregen van een andere shortlistauteur Angela McCann. De auteur deed mee aan een verhalenwedstrijd, waarin ze De Galgendans geheel zelf had ontworpen.

Het boek gaat over Violet en haar vrienden (en broertje) die helemaal verkleed zijn als hun favoriete personage van de galgendans. Ze gaan met zijn allen naar comic con om de acteurs uit de film te ontmoeten. Uit het niets komt er een ongeluk, waardoor de tieners plotseling in het verhaal van hun favoriete film terechtkomen.

Dit is het begin van een geweldig verhaal over fanfiction.

De plot van het verhaal is heel herkenbaar, dat maakt het boek ook leuk en meeslepend. Wie wil er nou niet je favoriete personage spelen.. Doordat de auteur de wereld van De Galgendans heel gedetailleerd heeft gemaakt in het boek, stap je zo in een nieuwe wereld.

De enige taak die Violet heeft, is de originele verhaallijn volgen (de canon). Het enige minpunt is dat Violet niet zo behendig is als haar hoofdpersonage, Rose. Ze maakt de canon helemaal door de war, waardoor het een geheel nieuw verhaal wordt.

Het einde van het boek is een totale verrassing! In een mum van tijd was je erdoorheen. Het einde was heel spannend en je kon het boek moeilijk wegleggen. Anna Day geeft een verbazingwekkende einde aan het boek dat perfect is uitgevoerd.

Kortom Fandom is een boek vol verrassing waaronder: avontuur, fanfiction, cosplay en romantiek. Het komt er allemaal in voor. Het is een boek voor iedereen! Jong en oud.