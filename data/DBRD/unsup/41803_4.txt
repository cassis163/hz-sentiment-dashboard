Als Willem, een oversexte baas van een groot bedrijf, dood wordt gevonden tijdens een soort van teambuilding weekend, rijzen er vragen over de toedracht van de dood..

Al snel blijkt de aard van het bedrijf discutabel te zijn, De onderneming in 3 bedrijven opgebouwd waaronder een bedrijf dat beveiligd, een schoonmaakbedrijf en een bedrijf dat escort service aanbiedt, en waar nogal duistere zaken plaatsvinden; na de dood van Willem zijn er 2 mensen spoorloos van het toneel verdwenen, namelijk Bas, een computerfreak die het computersysteem van Willsecure (naam van 1 van de bedrijven) heeft bedacht en Debby het hoertje waarmee Willem voor het laatst is gezien.

Ze worden beiden teruggevonden en met name Bas gaat een grote rol spelen in het onderzoek, samen met zijn chinese vriendin T-Li belandt hij in de wereld van coke, grootschalige witwaspraktijken enz., uiteindelijk krijgen ze de boosdoeners, de verantwoordelijken van de dood van Willem, op de knieen, al weten de betrokkenen dat aan het eind van het verhaal nog niet.

In het begin moest ik weer even wennen aan de stijl van den Tex, met zijn staccato zinnen, maar uiteindelijk wen je er aan, en lees je een uitermate goed leesbaar en spannend boek, die je meeneemt in de digitale wereld, en hoe die zijn invloed kan hebben op de crimimele wereld, die bestuurd wordt door hooggeplaatste heren.