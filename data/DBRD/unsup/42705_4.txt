Dit YA boek, maar ook zeker onderhoudend voor volwassenen, gaat over het verwerken van een scheiding. Wanneer beide ouders weer een nieuwe liefde vinden, hun geluk en daarnaast het ongemak van de kinderen. Vooral tieners.

In dit verhaal gaat het om Merel (Mus) een tiener die verstrikt raakt in haar eigen gevoelens. Hoe ze om moet gaan met de veranderingen, vooral als de nieuwe vriend van haar moeder een leraar van haar blijkt te zijn.
Mus doet er alles aan om de harmonie tussen beide te verstoren en gaat daarin zover dat meerdere leven de dupe worden, inclusief dat van haar zelf.

Mus reageert zeer heftig en maakt verkeerde keuzes. Zij belet haar moeder van iemand te houden en haar leven op te pakken. Ze gedraagt zich als een wraakgodin (furie) door haar wroeging.

Uiteindelijk komt ze tot het besluit om iedereen een kans op geluk te geven, ook haarzelf.
"Dit had ze nodig: iemand die er voor haar was, en iemand voor wie ze zelf ook iets betekende".

De voorkant van het boek is goed gekozen bij dit verhaal. je ziet een tiener met verdriet, alleen. Zo voelt Mus zich ook.
"Jij moet opnieuw gelukkig worden. En samen met jou alle mensen in jouw leven".