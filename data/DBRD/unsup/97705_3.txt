Een goed gevoel door de flaptekst maar toch niet echt mijn ding…

In het begin van het boek had ik het ontzettend lastig om er in te komen. Er werden (voor mij) heel veel moeilijke woorden gebruikt zodat ik niet echt vlot kon lezen. Het wisselen tussen verleden en heden ben ik ook niet zo’n voorstander van. Zoveel verschillende aspecten waar je mee moet rekening houden… Knoll springt ook heel vaak van de hak op de tak in mijn ogen, waardoor je het verhaal niet kan volgen.

Het duurde toch wel een tweehonderdtal pagina’s voor ik erin begon te komen. Het was voor mij dus even worstelen, tot de spanning in het boek kwam. Één hoofdstuk bracht de vlotheid voor mij terug. Je wilt meteen meer weten over Ani en enkele andere personages. Hoe is alles zo ver gekomen? Dat wil je natuurlijk weten!

Voor mij was het toch wel een opluchting dat ik het boek kon dichtslaan. Het is typisch een Amerikaans verhaal, wat ik al eerder heb gelezen, maar toch niet echt iets voor mij. De laatste hoofdstukken waren een plezier om door te gaan, maar het begin mocht toch wat eenvoudiger en wat meer ‘misdaad’ bevatten. Natuurlijk moet je je lezer voorbereiden op wat er komen gaat, maar dit heeft me iets te lang geduurd.

De verfilming is wel iets dat ik graag zou bekijken! Een film heeft wat meer ritme, dus ik ben benieuwd wat ze er van gaan maken!
Laat mijn recensie je absoluut niet tegen houden om dit boek toch van het rek te nemen, er zijn genoeg mensen die het wel de moeite waard vinden. ;)

Bedankt aan WPG uitgevers om dit recensie exemplaar op te sturen!
http://booksandteacorner.wordpress.com