Karin Fossum is een naam die tot de verbeelding spreekt. Met haar reeks rond inspecteur Konrad Sejer wist ze vele lezers aan zich te binden. Toch wist 'Eva's oog' mij niet helemaal te overtuigen en ik kan niet precies zeggen waarom. De tijdswissel na een honderdtal bladzijdes zit er in elk geval voor iets tussen.

Het verhaal zit goed in elkaar en is bij momenten erg spannend, de schrijfstijl is eenvoudig en duidelijk. Alle elementen voor een topper zijn aanwezig, en toch is het dat wat mij betreft niet. Benieuwd of deel twee mij meer zal weten te overtuigen.