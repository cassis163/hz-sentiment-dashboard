Misery van Stephen King is een huiveringwekkend en meeslepend boek. De meeste van Kings boeken gaan over het bovennatuurlijke, maar dit boek vormt een uitzondering en gaat over psychologische oorlogsvoering.
Paul Sheldon, schrijver van de Misery boeken komt na een ongeval, waarbij beide benen verpulverd geraken, bij in het huis van Annie Wilkes. Annie beweert de grootste fan van Paul te zijn, maar wanneer Paul ontdekt dat Annie gestoord is, is het reeds te laat. Annie las het einde van het boek van Paul waarin Misery sterft en eist een ander einde. Paul wordt lichamelijk en psychologisch gemarteld door Annie. Als lezer wil je zo snel mogelijk weten wie de tweestrijd zal overleven. Het is wel knap om een boek te schrijven dat slechts ronds twee personages draait namelijk Paul en Annie en dat zich ook slechts op één locatie afspeelt namelijk Annies huis. Je leeft mee met Paul, zijn pijn en hulpeloosheid en je hoopt dat hij toch een manier vindt om uit de klauwen van monster Annie te ontsnappen. Het boek wordt nooit saai, deels omdat het karakter van Annie zo onvoorstelbaar is.
Misery is een sterk boek over de menselijke psychologie, over de veerkracht van de mens, een aanrader. Het boek werd ook verfilmd, met een ijzersterke Kathy Bates in de hoofdrol, niet alle verfilmingen van zijn werken zijn even goed, maar deze is één van de betere.