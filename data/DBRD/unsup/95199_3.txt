Erlendur Sveinsson is agent en draait meestal nachtdiensten. Hij komt er in aanraking met de zelfkant van de maatschappij en moet optreden bij vechtpartijen, meestal drankgerelateerd, burenruzies, huishoudelijk geweld en dergelijke.
Hij kent verschillende daklozen en probeert hen zo goed en zo kwaad mogelijk te helpen door hen soms een bed aan te bieden in een cel. Zo heeft hij ook Hannibal gekend, maar die is dood teruggevonden in een vijver. Hij kan moeilijk geloven dat die man zomaar verdronken is en gaat op onderzoek uit, naar de familie, naar de vrienden waarmee hij optrok.
Het toeval wil dat er tijdens de verdrinking van Hannibal ook een jonge vrouw verdwenen is.
Erlendur geraakt helemaal in de ban van beide zaken en kan het niet loslaten. Overdag speelt hij voor speurder.
Het boek kwam me wat te traag op gang en er worden veel straatnamen vernoemt waar je als niet Reykjaviker geen boodschap aan hebt. Het einde was toch wel wat verrassend.