!In deze review komen spoilers en mijn ongezouten meningen in voor!
Review 44#

Heb al heel erg veel van deze serie gehoord en de achterkant van het boek klinkt heel duister en luguber (perfect!) Voorkant ziet er ook prachtig uit.

Het verhaal:
Op het eiland Fennbirn wordt elke generatie een drieling geboren- drie koninginnen, alle drie erfgenaam van de troon en alle drie in het bezit van een bijzondere kracht. Mirabella kan met een knip van haar vingers vlammen doen oplaaien en hevige stormen ontketenen. Katherine kan zonder blikken of blozen het dodelijkste gif doorslikken zonder ziek te worden. Arsinoe, zo gaat het gerucht, kan de mooiste bloemen laten bloeien en wilde leeuwen temmen met 1 enkele blik. Maar aangezien er maar 1 van hen gekroond kan worden, moeten de zussen de strijd met elkaar aangaan. Op de nacht van hun 16de verjaardag, begint het gevecht. En dat is niet zomaar een spelletje, maar een gevecht op leven en dood.
!Spoiler alert!
Elke generatie wordt er een koninklijke drieling geboren in Fennbirn. Alle drie apart opgevoed, gezegend met een gave om elkaar te vermoorden en zo de enige koningin te worden. Hun 16de verjaardag is het startsein van alles. Ze zullen zich voorbereiden voor Beltane. Een ceremonie waar ze elkaar weer ontmoeten, hun gave moeten tonen, kunnen beginnen met het ontmoeten van de huwelijkskandidaten en het begin luiden van het Jaar van de troonsbestijging. Het jaar dat ze elkaar mogen vermoorden.
De jongste zus Katherine is gezegend met de toxische gave. Haar gave is zwak en ze is rijp voor teleurstelling. Opgegroeid in Greavesdrake tussen de gifmengers. Ze is echter niet populair en wordt gezien als een zwakke koningin. Om woest aantrekkelijk te worden begint Katherine een soort van relatie met Pietyr Renard.
De middelste zus Arsinoe is gezegend met de naturalistische gave. Haar gave is nog niet kenbaar gemaakt en er is niet veel hoop dat ze de strijd zal overleven. Opgegroeid in Wolfsbron tussen de natuur. Ze heeft vrienden en ondanks alles geloven er nog mensen in haar. Eerder dan toegestaan ontmoet Arsinoe 1 van de huwelijkskandidaten genaamd William (Billy) Chatworth Junior en ze worden vrienden (misschien zelfs meer.)
De oudste zus Mirabella is gezegend met de elementaire gave. Haar gave is sterker dan ooit en zij heeft de meeste kans om te winnen. Opgegroeid in Rolanth tussen de priesteressen. Ze is mooi, een uitblinker en het hele land heeft haar zowat al gekroond. Maar Mirabella wordt geteisterd door dromen en haar liefde voor haar zussen.
Na een hoop ophef is het eindelijk Beltane en de zussen ontmoeten elkaar weer. Ze doen elk hun proef en slagen, ook al was de proef van Katherine en Arsinoe stiekem schijn. Maar dan valt plots de beer van Arsinoe alles en iedereen aan en ontstaat er chaos. Katherine wordt door Pietyr in de bodemloze diepte van het Breccia domein geduwd, na een lange zoektocht verschijnt ze weer, maar ze gedraagt zich vreemd. Mirabella gaat naar huis in de veronderstelling dat de zusterband dood is. En Arsinoe ontdekt d.m.v. vergiftigd snoep dat ze wel degelijk een gave heeft, de toxische gave.

Verhaal begint met een leuk gedichtje dat het dilemma van de 3 gezusters uitlegt en er is een mooie kaart van Fennbirn.
Het verhaal wordt voornamelijk vertelt vanuit de p.o.v. van de 3 zussen en af en toe door andere mensen die belangrijk zijn voor het verhaal.
Het e-book heeft een klein lettertype.
Voordat ik begon met lezen, ging ik nadenken welk van de 3 zussen er meer kans zou maken op de troon. Ik vond dat degene met de elementaire gave en de naturalistische gave evenveel kans hadden. De toxische gave is niet zo sterk, want je kan immuniteit trainen voor vergif (deden ze vroeger ook.)
Wat jammer was dat het boek even nodig had om spannend te worden. Kan me nog herinneren dat ik bij blz 150 was en dat ik hoopte dat er iets ging gebeuren i.p.v. nog meer informatie. Pas toen bij de Beltane ceremonie, begon het een beetje spannend te worden (rond blz 230, veel te laat.)
Achterkant wekt hoge verwachtingen die niet worden nageleefd.
Van de 3 zussen is Arsinoe mijn favoriet, dan komt Mirabella en op de laatste plek komt Katherine.
Je kan merken dat er iets met Katherine is gebeurd toen ze uit het Breccia domein kwam. Het is bekend dat het een duistere plek is, misschien heeft ze nu wel een soort van duistere gave of is ze bezeten door iets kwaadaardigs.
Vond het een heel geslaagd einde dat je erachter komt dat Arsinoe de toxische gave heeft.
Mooie quote: ’’Wat voor anderen de dood zou betekenen, zal u voeden.’’
Weet niet zeker of ik verder ga met de serie, zou eventueel boek 2 nog een kans kunnen geven.

Conclusie:
Veel info, weinig spanning.
Achterkant wekt hoge verwachtingen die niet werden nageleefd.
Misschien geef ik boek 2 in de serie nog een kans.

Cheen