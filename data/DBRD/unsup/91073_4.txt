Titel: Het meisje zonder naam
Auteur: Diney Costeloe
Uitgeverij De Fontein
Uitvoering: paperback/e-book | 496 pagina’s
ISBN: 9789026146299
Verkrijgbaar sinds: 28-8-2018
Prijs: €19,99

Recensie Het meisje zonder naam door Patricia Koster:


Voor Hebban mocht ik Als Buzzer het boek Het meisje zonder naam van Disney Costeloe lezen.

Het meisje zonder naam is een prachtige roman, die zich voornamelijk afspeelt onder de rook van de bombardementen op Londen.
Het is zo'n levensecht, aangrijpend verhaal!

In juli 1939 komt Lisa Becker als vluchteling alleen aan op het station in Londen. Ze is dan 13 jaar oud. Ze is door haar
moeder en blinde broertje op de trein gezet vanuit hun woonplaats Hanau, omdat het daar niet meer veilig was. Haar vader is kort
hiervoor opgepakt, en ze hebben geen idee waar hij nu is.

In Londen wordt ze opgevangen door de familie Federman. Deze familie neemt haar op in hun gezin, en worden haar tante Naomi en oom Dan
en ze mag bij hun gaan wonen in Kemble Street 65.
Maar Lisa spreekt geen woord Engels en de familie Federman geen Duits. Hierdoor gaat communiceren heel moeizaam. Daarnaast mist ze haar
eigen familie heel erg.

Omdat de oorlog ook in Londen steeds dichterbij komt,heeft Dan Federman de oude groentenkelder ingericht als schuilkelder. Maar zodra
Lisa erheen moet reageert zij doodsbang. En kost het ook elke keer erg veel moeite om Lisa in de kelder te krijgen. Ze is claustrofobisch

Net als de andere kinderen gaat ook Lisa naar school. Maar ook daar heeft Lisa het niet gemakkelijk. Op de eerste plaats omdat ze nog altijd
weinig Engels spreekt. Maar ook omdat sommige kinderen in de klas haar helemaal niet wilden hebben!
“We willen hier geen Duitsers" (Blz 32)

Gelukkig kan ze vriendschap sluiten met Hilda,zij spreekt vloeiend Duits en helpt Lisa met het leren van de Engelse taal. Maar de pesterijen
stoppen niet. Het gaat zelfs zo ver dat Lisa buiten het schoolterrein belaagd word door enkele jongens. Maar plotseling was daar Harry Black.
Hij heet eigenlijk Heinrich Schwarz ,en is met dezelfde trein als Lisa in Londen aangekomen.
Dat deze Harry in Lisa’s leven een grote rol zal gaan spelen, daar is ze zich dan nog niet van bewust. En ook niet welke ellende er nog
allemaal over haar heen zou komen….

De proloog hakt er gelijk in. Al bij de eerste regel heeft het boek je volledige aandacht. Je vraagt je gelijk af hoe het verder zal gaan
met de familie Becker, en alle anderen in Lisa's leven
Het boek speelt zich af in de periode 1939 tot en met 1945.
Het is in chronologische volgorde geschreven. Maar af en toe verspringt het verhaal een paar maanden terug in de tijd.

De keuze van de titel van het boek is in het begin nog niet duidelijk. Maar op een bepaald moment zal je begrijpen waarom het boek deze
titel heeft gekregen. (Dit ga ik natuurlijk niet verklappen i.v.m. spoilers!) Ik vind hem in elk geval goed passen.

Disney Costeloe heeft een prettige schrijfstijl. Ze maakt mooie zinnen en gebruikt normale woorden, waardoor het boek lekker wegleest.
Het boek telt maar liefst 459 bladzijden, maar daar vlieg je echt doorheen.
Opvallend vond ik dat er veel personages in het boek voorkomen. Deze worden allemaal met voor en achternaam genoemd. Vaak hebben ze maar
een kleine, maar wel belangrijke rol in het verhaal. Elk personage wordt zo goed beschreven, met zoveel aandacht van de schrijfster,waardoor
ze allen heel echt aanvoelden. Ik vond dit een mooie aanvulling, want zonder deze aanvullingen was het verhaal niet compleet geweest.
Klein minpuntje: graag had ik wel iets meer over Martin, het blinde broertje van Lisa willen lezen. Juist omdat hij blind was, vond ik dit
een interessant gegeven, maar over hem werd in verhouding weinig geschreven. Maar verder heb ik genoten van het boek en vond ik het jammer
toen ik het boek uit had. Daarom waardeer ik het boek op 4 sterren! Echt een aanrader...
★★★★