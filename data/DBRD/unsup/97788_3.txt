Ik vind Kunstlicht een prettig geschreven boek, met goede sfeerbeschrijvingen en een spannend plot. Het is overigens bijna niet voor te stellen dat het geschreven is door een Nederlandse schrijfster, zo Engels doet het boek aan.

Wat ik een beetje jammer vind, is dat de personages niet altijd goed zijn uitgewerkt. Ze blijven een beetje vlak, wat ook komt doordat alle dialogen 'doelgericht', maar daardoor juist oppervlakkig zijn. Alles wat gezegd en gedacht wordt, is van directe waarde voor het verhaal. Maar hierdoor wordt soms weinig inzicht geboden in de psyche of het menselijke van de hoofdpersonen.

Desalniettemin een goed en leuk boek om te lezen en ik ben erg benieuwd naar volgend werk van Carla Vermaat.