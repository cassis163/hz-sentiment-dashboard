'Kaas' is 'één van de mooiste boeken uit de Nederlandse literatuur Fonkelnieuw en modern' schrijft Peter Vandermeersch En gelijk heeft hij. Het boekje is tijdloos en wordt reeds door vele generaties geproefd en goed bevonden Het is één van de vele meesterwerken van Willem Elsschot

Willem Elsschot is een pseudoniem van Alfons De Ridder (1882-1960). Hij werd geboren in een Antwerps bakkersgezin. Elsschot was een meester in het verweven van fictie en biografie. Na zijn studies oefende hij verschillende beroepen uit. Met 'Kaas' beschrijft hij de periode toen hij handelscorrespondent was op het kantoor van de Werf Gusto dat model zou staan voor de General Marine and Shipbuilding Company.

Het verhaal gaat over Frans Laarmans, een klerk bij de General Marine and Shipbuilding Company in Antwerpen. Op de begrafenis van zijn moeder leert hij Van Schoonbeke kennen via zijn broer die huisarts is. Van Schoonbeke nodigt hem uit om eens een avondje met zijn vrienden door te brengen. Deze mannen behoren tot de eliteklasse en Laarmans zou maar al te graag bij dit clubje horen. Als Van Schoonbeke hem een baantje als groothandelaar in Nederlandse kaas aanbiedt, is hij door het dolle heen en aanvaardt hij onmiddellijk de job. Al van bij het begin krijg je het gevoel dat dit gedoemd is om te mislukken. Laarmans heeft geen ervaring met zaken doen zoals bv hij hecht meer belang aan het inrichten van zijn kantoor dan in plaats van op de baan te gaan om zijn kaas te verkopen...

Elsschot is een meester in het schrijven van op het eerste gezicht eenvoudige verhalen maar niets is minder waar. Thema's zoals het zakenleven en gezinsleven komen steeds terug. Hij schrijft korte, krachtige zinnen vol met humor en cynisme. Het zijn één voor één pareltjes om te lezen. Zijn boekjes zetten je aan om het niet één keer maar meerdere malen te herlezen en telkens ontdek je nieuwe dingen. Elsschot mag terecht één van de grote Belgische literaire schrijvers genoemd worden.