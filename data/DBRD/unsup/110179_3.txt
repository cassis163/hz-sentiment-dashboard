Ik heb dit boek graag gelezen. Hoewel ik niet zoveel heb met vergezochte complottheorieën, zeker niet in verband met religies en aanverwante archeologische vondsten, interesseerden de personages en het verhaal me vanaf de eerste pagina's. Iedereen laat de naam van Dan Brown en zijn boek 'De Da Vinci Code' even vallen als dit boek ter sprake komt. Dus bij deze heb ik dit ook weer gehad. Ik heb het nooit gelezen en Hollywoodverhalen hou ik meestal ver van mijn bed, dit in tegenstelling met Scandinavische schrijvers... De karakters zijn leuk uitgediept, de psychologie zit er voldoende in, de humor zit goed, de dosering van de religieuze theorieën was net meer dan voldoende voor mij, want dit kan zeker ook langdradig worden. Super spannend was het allemaal niet, maar ik was voortdurend nieuwsgierig naar de evolutie van de personages en hoe het verhaal zich ontwikkelde. Ook de plot was gelukkig niet Hollywoodiaans. Het is een vlot geschreven en zeer leesbaar verhaal! Misschien lees ik nog wel eens een Bjørn Beltø verhaal.