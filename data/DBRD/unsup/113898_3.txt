Dit boek heeft weinig meer om het lijf dan een losse verzameling journalistieke verhalen. Veel verhalen gaan over Amerika natuurlijk, waar Twan Huys jarenlang correspondent was. En sommige zijn zonder meer boeiend, zoals zijn bewogen relaas over orkaan Katrina, het portret van Lynndie England en het interview met Jonathan Safran Foer. Jammer is echter dat veel verhalen alweer behoorlijk gedateerd zijn, zoals het stuk over Joran van der Sloot, dat het hele hoofdstuk Peter R. de Vries ongemoeid laat. Al met al dus zeker vermakelijk leesvoer, maar als geheel stelt het boek een beetje teleur.