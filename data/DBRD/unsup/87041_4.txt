Justin Cronin heeft met De Twaalf een waardig vervolg geschreven op De Oversteek. De thriller-trilogie van Justin Cronin begon heel sterk met de uitbraak van het virus door middel van de viralen, en in dit tweede deel wijdt hij verder uit over de gevolgen voor de wereld. Zijn er eigenlijk nog wel mensen over die niet ge√Ønfecteerd zijn, en hoe houden ze dit virus tegen?

Het tweede deel heeft een veel hoger thriller/horror element erin zitten. De wereld ligt volledig overhoop en iedereen die op het pad van de viralen komt wordt op gruwelijke wijze vermoord. Toch zijn er nog een paar groepen mensen die hun best doen om te overleven in deze harde wereld. Cronin heeft prachtig gebruik gemaakt van een zeer diverse wereld die het verhaal zeker levendig maakt, en ook op je gevoel inwerkt. Ik heb zeker een zwak ontwikkeld voor enkele personages, zo levendig stonden ze op papier. Een verhaal waarvan je hoopt dat jij nooit op die wereld hoeft rond te lopen. Een verhaal dat absoluut de moeite waard is om te lezen!