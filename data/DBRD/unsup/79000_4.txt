656 betoverende bladzijdes... De kathedraal van de zee is een dikke pil. De eerste bladzijdes zijn doorploegen en inkomen, maar wanneer je eenmaal de verbintenis hebt gelegd met Arnau en zijn familie/vrienden vlieg je door het boek heen.

Al een tijdje stond het boek: De Erfgenamen van Ildefonso Falcones op mijn verlanglijstje. De donkere kaft met dat prachtige raamwerk trok in iedere boekenwinkel mijn aandacht. Alleen voordat we aan dat boek konden beginnen was stap 1 "De kathedraal van de Zee" lezen.

De kathedraal van de zee begint met de strijd van de Catelaanse boer Bernat om een rechtvaardig leven voor zijn zoon Arnau te krijgen onder het bewind van de edelen. We zien Arnau onder de vleugels van zijn vader opgroeien tot een sterke jongeman, gepassioneerd voor de bouw van de Santa Maria del Mar en het gilde van de bastaixos. Ondanks alle ellende uit zijn jeugd en het verlies van zijn vader blijft Arnau een goedhartig man wat er voor zorgt dat het hem voor de wind vergaat. Waar helaas een einde aankomt wanneer hij beschuldigd wordt van ketterij.

Arnau wint je hart waardoor je mee leeft in het verhaal, maar tegelijkertijd is het een prachtig historische roman. Waarin gedetailleerd de tijdsperiode (14e eeuw) en de praktijken van toen wordt beschreven. Dit is zeker geen boek om even lekker weg te lezen, maar voor ieder die middels taal een beeld voor het ogen kan creÃ«ren een heerlijk boek om te lezen.