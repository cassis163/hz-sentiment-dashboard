Niet meer je tijd managen maar je energie! Hoe kun je slim omgaan met je energie en zo productiever en gezonder leven? In Altijd scherp van Maven Publishing tonen Tony Schwartz en Jim Loehr hoe je je vier bronnen van energie (fysiek, sociaal, mentaal en spiritueel) het beste kunt inzetten en gebruiken om zo energiek en productief mogelijk te leven. Belangrijk is om hierbij niet als een marathonloper, maar als een sprinter te werk te gaan. Na elke korte periode van inspanning weer een moment van rust om je energie op te laden. Wat voor mij nieuw was, is dat je hierdoor ook je energie kan opbouwen! Door telkens even over je grens te gaan en daarna weer je energiebalans te herstellen kun je je energie op alle vier de gebieden opbouwen! In dit kader wordt er ook anders tegen stress aangekeken. Stress is niet de vijand, maar is juist ook nodig voor groei.
Maar hoe doe je dat? In het boek worden talloze herkenbare praktijkvoorbeelden gegeven van oa topmanagers en sporters. Daardoor leest het boek erg prettig en krijg je ook zin om zelf aan de slag te gaan. Door middel van een vragenlijst op internet (de volledige Full Engagement Inventory kon ik niet terugvinden op het web, das jammer!) en met behulp van diverse vragen en een trainingsprogramma krijg je handvaten om je energie n productiviteit te vergroten. Maar niet alles tegelijk, want dan gaat het vaak misâ€¦Ook daar geven de schrijvers goede bruikbare tips hoe je al met kleine veranderingen, stap voor stap, meer energie krijgt, productiever wordt en hoe je dit op de lange termijn vol gaat houden! En geen tijd is geen excuus!

Dank Maven Publishing voor het boek!