‘Het perfecte leven van mevrouw Parrish’ is een thriller die vanaf het begin al intrigeert. Waarom wil Amber het leven van Daphne Parrish overnemen? Wat is er in het verleden van Amber gebeurd? Dat zijn vragen die je vanaf het begin van het boek bezig houden en eigenlijk pas aan het einde komt Liv Constantine met een verschrikkelijk bizarre ontknoping.

Je leest het boek het eerste deel vanuit het perspectief van Amber, waar je leest hoe ze langzaam Amber het leven van Daphne over gaat nemen. En dan lees je vanuit het perspectief van Daphne waar ik niet al teveel over kan zeggen, omdat ik dan de plot zal verklappen. Je verwacht de ontknoping wel een beetje, maar de uitwerking is zeer goed.

Het verhaal leest makkelijk weg en doordat Liv Constantine je constant nieuwsgierig houdt, blijf je ook doorlezen. Het is intrigerend, bizar (want waarom zou je iemands leven willen overnemen?) en er zit ook een soort van onderhuidse spanning in gedurende het verhaal.

Ik vond het een bijzondere thriller, die niet zozeer een spanningsboog heeft maar waar een soort nieuwsgierigheid wordt opgewekt naar de ontknoping. Waar ik bang voor was, was dat ik het tegen vond vallen, omdat er een quote van Karin Slaughter en James Patterson op staat, maar dat is zeker niet het geval.

‘Het perfecte leven van mevrouw Parrish’ van Liv Constantine is een thriller die intrigeert en met een bijzondere ontknoping heel fijn leest. De twee perspectieven zorgen voor een verrassing en de schrijfstijl is prettig.