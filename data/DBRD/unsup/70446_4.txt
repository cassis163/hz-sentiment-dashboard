Dit boek van Anna Enquist vond ik goed en leuk om te lezen. Je maakt kennis met meerdere mensen uit een strijkkwartet groep die naast samen muziek maken, ook lief en leed delen. En soms ruziën enz. Allemaal worstelen ze met hun eigen problemen en vraagstukken, en bij ieder kijk je soms mee over de schouder (meerdere perspectieven, meerdere belangrijke personages). Ook volg je een oudere man, Reinier, die vriendschap sluit met een allochtoon buurjongetje, Driss.
De opbouw in het boek is goed gedaan, het wordt langzaamaan spannender en spannender en je weet als lezer waar het mis zal gaan. En je blijft in twijfel over een tweede manier waarop het nog meer mis zou gaan, wat je van harte hoopt dat het niet gebeurt. Ik vond de omslag naar de daadwerkelijke climax/spannings scène wel erg abrupt en bovendien wat onrealistisch. Jammer. Maar toch genoten van het boek.