Het laatste deel! Wat kon ik niet wachten om dit boek te lezen. Alles wat Eveline heeft meegemaakt, erachter komen dat ze een Wachter is, dat ze Sevenster heet van haar achternaam, de demonen, geesten, De Broeders etc. Dit terwijl ze eigenlijk maar één grote zorg had, een leuke jongen vinden om mee te zoenen.

In het laatste deel is er geen weg terug, Eveline gaat de strijd aan tegen de vijand de Broeders van Belial.

Ik heb genoten van alle vier de boeken! De mysterie, de strijd, overwinning, demonen, de ontwikkeling van de hoofdpersonage. Ook dit boek las ik in één ruk uit. Wat ik vooral heel leuk vind aan deze boeken, is dat de schrijfstijl heel fijn is om te lezen. Dit deel was het spannendst van allemaal, omdat dit de laatste deel is en er van alles tegelijk gebeurd. Ik vind dat Alexandra het verhaal goed en duidelijk heeft omschreven, waardoor je niet door de war raakt. Ook weet ze de personages emoties goed weer te geven. De verhaallijn is heel duidelijk neergezet.


Ik ben heel blij dat ik deze boeken heb gelezen, ik kan niet wachten om meer boeken te lezen van Alexandra Penrhyn Lowe!