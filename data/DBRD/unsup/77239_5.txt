Over Het nieuwe leven:* [...] een briljante, maar onoplosbare puzzel die alleen dankzij het weergaloze talent waarmee Pamuk bewezen heeft een wereldauteur te zijn, eminent leesbaar is gebleven. â€“ NRC Handelsblad* Een grootse bildungsroman. - Vrij Nederland* Eindelijk nog eens een roman waar het je van duizelt, die je bij je lurven pakt, jojo met je speelt, ja, die je opvreet [...] - De Morgen-- Hier bovenstaand zijn enkele recensies die over dit boek gaan. Wat kan ik daar eigenlijk nog aan toevoegen. Het boek begint zo : "Op een dag las ik een boek en mijn hele leven veranderde. Al op de eerste bladzijden voelde ik het boek zo sterk op mij inwerken, dat het leek alsof mijn lichaam losraakte van mijn stoel. Het leek zich van mij te verwijderen, terwijl mijn hele wezen tegelijkertijd meer dan ooit aan mijn tafel en stoel gekluisterd zat." .= Tja, dan ben ik 'weg' en hoef je de eerste uren niet om mijn aandacht te vragen want dan zit ik aan het boek vastgekluisterd. Het boek gaat over een jonge Turkse student die zo onder de indruk is geraakt van een boek dat hij in handen heeft gekregen, dat hij volledig wil opgaan in dit nieuwe leven waarvan in deze tekst sprake is. Hij raakt helemaal geobsedeerd door dit boek. Welk boek dit is, wordt niet aan ons lezers geopenbaard..... Hij trekt door heel het land op zijn zoektocht naar dit nieuwe leven. Een wonderbaarlijke tocht vol merkwaardige avonturen en bizarre ontmoetingen.