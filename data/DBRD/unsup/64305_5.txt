Claire en Frank Randall zijn op vakantie in de Highlands, Schotland nadat ze vijf jaar gescheiden van elkaar hebben geleefd door de tweede wereldoorlog.
In de buurt van het stadje Inverness ligt een soort Stone Henge, genaamd Craigh na dun. Wanneer Claire de stenen cirkel bezoekt en door de spleet van de grootste steen stapt wordt ze wakker in het jaar 1743.

Ze wordt gekidnapped door de Highlanders nadat ze haar gered hebben uit de handen van Franks over, over, overgrootvader Black Jack Randall.

Ze wordt geconfronteerd met het ruige leven van de wilde Higlands en wordt door zowel de Engelse als de Schotten ervan verdacht een spionne te zijn.

Om uit de handen van de barbaarse Jack Randall te blijven wordt Claire gedwongen te trouwen met de Schotse Jamie. De liefde die daaruit later voortvloeit is zo sterk en krachtig dat wanneer ze de kans krijgt om terug te keren naar haar tijd ze voor een onmogelijke beslissing staat.

Het boek is geschreven in het perspectief van Claire waardoor je door de uitgebreide beschrijvingen echt in de woeste Higlands waant. Vol historische gebeurtenissen, geweld en de nodige intimiteit. Een verhaal waarin je meegezogen wordt en je niet meer loslaat.