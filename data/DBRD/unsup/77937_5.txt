Wie zkv (zeer korte verhalen) zegt denkt meestal maar aan een schrijver maar er zijn meer mensen die dit genre beoefenen. Sylvia Hubers publiceerde in 2015 de bundel Hier moet ik ingrijpen. Deze is helaas niet meer verkrijgbaar maar gelukkig is er nu een nieuw boek: Wat als we niet waren betoverd.

Er staan ongeveer 150 verhaaltjes in dit boek. Het verkleinwoord is hier uitsluitend toepasselijk vanwege de lengte van de stukjes en zeer zeker niet vanwege het niveau. Ze lezen heel makkelijk maar lees het niet te makkelijk, niet allemaal achter elkaar. Dat kan wel natuurlijk maar dan heb je er veel minder lang plezier van. Ik heb elke dag een paar bladzijden gelezen en elke dag weer had ik nog lang napret.

Geschreven in een speels en tegelijkertijd poÃ«tisch proza waarbij de woorden precies kloppen schetst Hubers absurde maar tegelijkertijd herkenbare situaties. Gedachten die je misschien zelf ook wel kent maar nooit zo onder woorden hebt kunnen brengen of waar je je stiekem voor schaamt.

Een kort of zeer kort verhaal schrijven is geen vingeroefening voor het schrijven van een roman, het is een opzichzelfstaand genre dat zeker niet onderdoet voor andere genres. Hubers bewijst dat als geen ander. Lees dit boek en laat je verrassen.