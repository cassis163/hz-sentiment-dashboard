Mijn geluk is dat ik het debuut Ademloos niet heb gelezen, en daarmee zonder verwachting aan deze titel, die toch in een heel ander gene lijkt te vallen, kon beginnen.
Ja, veel sex om mee te beginnen, maar niets dat me helemaal van mijn a propos gooide. Sterker nog, ik herkende er een goede vriendin in die aan een nieuwe relatie begon en vertelde (met een stralende - ranzige - energievolle blik in haar ogen) dat het een belangrijk deel van haar nieuwe liefde is en totaal een positieve persoonlijke ontwikkeling doorging.
Wel een totaal andere ontwikkeling dan die van Naomi waarbij de sex in zijn machtsspel zo overdonderend is dat ze niet meer dan "weerloos" onder zijn vaak niet al te fraaie invloeden en intenties is. Waar deel een alleen over sex en het nieuwe avontuur lijkt te gaan, is deel twee zich al snel ontwikkelend naar de psychologische strijd. Interessant is daarbij dat er twee ik-vertellers zijn; Stefaan geeft ons in cursieve tekst zijn gedachtewereld mee, waarbij je steeds meer huiveringen voelt. Zijn vreemde gedrag verklaart hij als "borderline" waarop Naomi besluit hem te helpen ( ja erg of niet, maar een oude vriendin van mij zat ook meerdere malen op mijn bank nadat er bij haar thuis "drama's" gebeurt waren te verklaren "ja maar ik ho√∫ van hem", wat zeg je dan??).
Deel drie ontwikkelt zich in spanning en heftig plot. Ongeloofwaardig?? Nou niet wat bij mij en hopelijk bij de meeste Dizziers thuis gebeurt, maar wel geloofwaardig hoor. Opgerekt tot misschien een maximum van dingen die bij elkaar komen , bijna een nederlandse film, maar er zijn zat voordeuren waarachter dingen gebeuren die boven mijn pet gaan jongens, dus deze wil ik wel mede vanuit mijn persoonlijke referentiekader en belevingen gewoon accepteren.

Leuk in het dankwoord is de toelichting op de cover; een foto uit de expositie van Mijke Bos okt 2008, die Kim gelijk kippenvel bezorgde. Later het nummer Street of dreams van Guns N'Roses die indruk achterliet en voila een verhaal geinspireerd. De foto komt ook terug in een scene in het boek.

Wat begint als een chicklitachtig vrouw meets man en veel sex ontwikkelt zich naar een spel om macht, goede bedoelingen misbruikt met een ziekelijke twist, en een verrassend en toch spannend plot. Filmisch, makkelijk leesbaar, voor sommigen wellicht de sex en een het plot wat too much maar binnen het verhaal is het in balans. Ik vind het mede wegens het vertelperspectief een spannend boek, goed uitgewerkt, eigentijds en origineel genoeg om het vier duimpjes te geven.