Louise ontmoet op een avond David in een cafeetje. Een enkele zoen maakt dat ze verliefd wordt. Als ze de volgende dag op haar werk komt, blijkt David haar nieuwe baas te zijn. Dit maakt de situatie complex als blijkt dat hij ook nog getrouwd is. Louise wil David los laten maar dat blijkt niet zo makkelijk.
Een paar dagen later botst Louise tegen Adèle op. Ze besluiten even koffie te drinken en er bloeit een vriendschap op. Adèle blijkt de vrouw van David te zijn. Dit maakt het allemaal erg lastig en gecompliceerd.
Adèle is helemaal idolaat van David. In het verleden blijken er dingen gebeurd waardoor de relatie tussen Adèle en David stroef verloopt. Naar verloop van tijd komt de waarheid boven tafel en blijkt Adèle niet de ideale vriendin voor Louise te zijn.

Je ervaart dit boek door de ogen van Louise en Adèle. Boven ieder hoofdstuk staat de naam zodat je weet vanuit wie je het verhaal leest. Dit is erg overzichtelijk.
Het eerste deel van het boek gaat vooral over hoe moeilijk het is om bevriend te zijn met David en met Adèle en welke verwarring en dilemma's dit oproept bij Louise. Het verhaal bouwt zich heel geleidelijk op. Het eerste deel van het verhaal is daardoor soms wat langdradig en er komen herhalingen in voor. Die is echter wel noodzakelijk om een goede voorkennis te hebben voor de rest van het verhaal. Halverwege komt de vaart er goed in en houd het boek je meer in zijn greep. Het slot van het verhaal krijgt een verrassende wending die je niet aan ziet komen. Dit is mooi gedaan.
De personages zijn prima uitgewerkt. Zowel qua uiterlijk als karakter en de leefomgeving van de hoofdpersonen. Je krijgt een heel duidelijk beeld van deze personages en hoe verschillend ze van elkaar zijn.
De schrijfstijl is prettig. Het leest makkelijk weg en de zinnen en hoofdstukken zijn van een prima lengte.
Een heerlijke pageturner.