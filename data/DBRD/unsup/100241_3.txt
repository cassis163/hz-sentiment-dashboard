In een leegstaande boerenschuur wordt het dode lichaam van een mooie jonge vrouw gevonden. Ze is gekleed in een bruidssluier, aan een muur vastgeplakt en al het vierde slachtoffer van een godsdienstwaanzinnige seriemoordenaar. Door de FBI, die de moorden onderzoekt, wordt de moordenaar 'De bruidenvanger' genoemd.

FBI-agent Brad Raines is belast met het onderzoek naar de moorden en wil ten koste van alles voorkomen dat er nog meer slachtoffers vallen. Daartoe roept hij de hulp in van een aantal hoogbegaafde geesteszieken die in het Centrum voor Welzijn en Intelligentie worden verpleegd.

Het idee achter Bloedgetuige is interessant en biedt in principe veel om het boek tot een spannende thriller te maken. Dat is ten dele gelukt. Het boek heeft een redelijk aantal hoofdstukken waarin de spanning ontbreekt. Ook is het nogal ongeloofwaardig dat de FBI gebruiktmaakt van psychiatrische patiÃ«nten.

Ondanks dat al vrij vroeg bekend is wie de seriemoordenaar is, doet het geen afbreuk aan het verhaal. Dat blijft grotendeels boeien. Hoewel het op sommige momenten ook nog wel eens redelijk voorspelbaar is. Toch is Bloedgetuige geen vervelend boek om te lezen, maar een hoogvlieger is het zeker ook niet.