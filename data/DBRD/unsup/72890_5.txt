Zo, Pablo Perruche is uitgelezen. Het was werkelijk de rem er op zetten om hem niet in één ruk uit te lezen. Wie geboren is in de jaren zestig zal er heel veel uit herkennen, wie de drugs & rock ‘n roll periode meegemaakt heeft evenzeer. Voor alle anderen is het een avontuur waarin je geworpen wordt, een onderdompeling in een periode waar de restjes drugs nog aankleven en waar de verf nooit droog is. Een taal die dan weer rauw en direct is, dan weer lyrisch en humoristisch, maar je zelden onberoerd laat. Een onbekende schrijver die Peter Lievens, maar de moeite van het ontdekken waard.