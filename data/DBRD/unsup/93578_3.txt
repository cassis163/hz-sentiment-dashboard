Dit is het eerste boek van Arthur Japin die ik heb gelezen en ik ga er zeker nog meer lezen, want ik krijg het idee na dit boek dat ik geen goede indruk krijg van de schrijver.

Het verhaal gaat eigenlijk actueel alleen over de laatste dag dat Vaslav, de dansvirtuoos, zich aan zijn publiek presenteert.
Het gros van dit boek behelst de geschiedenis die zich heeft afgespeeld voorafgaand aan deze dag en hoe het komt dat de danscarriere van Vaslav te vroeg de nek is omgedraaid.
Daar tussendoor loopt de liefdesgeschiedenis van Peter en Lise die beiden in de huishouding werken van Vaslav en zijn vrouw Romola.

Hoewel Japin wel een prachtige manier van schrijven heeft kon deze roman mij niet de hele weg boeien, soms duurden de weerspiegelingen uit het verleden wel erg lang voordat er verder werd gegaan met het heden.

Wel een mooi boek, maar niet helemaal bij mij passend.