Een prachtig boek met open vragen en eerlijke antwoorden direct uit het hart over het leven in Auschwitz, geschreven door een 93 jarige, een van de laatste ooggetuigen van die verschrikkelijke tijd …..”het was een leven in het voorportaal van de hel. Tijd bestond niet, je wist niet of je er al een etmaal was of een jaar of je hele leven”…..
Hédi Fried heeft een boek geschreven voor zij die wél willen weten wat er destijds is gebeurd, zodat er geen herhaling zal plaatsvinden.
Het boek gaat ook verder dan de holocaust, , welke les moeten we eruit trekken, hoe kunnen we zorgen voor de toekomst en vooral hoe moeten we nieuwe generaties leren wat er vroeger gebeurd is voor als de laatste ooggetuigen er niet meer zijn. Een hartkreet van Fried aan iedereen!