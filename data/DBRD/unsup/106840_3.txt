MENING

Wat een verrassend leuk jeugdboek is Grezhel. Ik heb het boek van begin tot het eind met veel plezier gelezen. Annemiek heeft een leuk verhaal neergezet met een vlotte en duidelijke schrijfstijl. Hierdoor leest het boek erg fijn weg en word je meegenomen op een bijzondere reis. Haar doelgroep is van 10 t/m 14 jaar, het boek is daar echt goed voor geschreven. Dit neemt niet weg dat het verhaal ook erg leuk is voor volwassenen. Het hoofdkarakter genaamd Jonas, een jongen van 10 jaar oud, word neergezet als een jong onzeker mannetje wat zich steeds meer ontwikkeld naar een echte held. In dit verhaal beland Jonas in een andere wereld vol met magische krachten, dieren en bijzondere wezens. Hij bouwt hier vriendschappen op en maakt spannende dingen mee. Het verhaal is leuk bedacht en goed beschreven, maar helaas niet altijd even goed uitgewerkt of afgemaakt. Sommige stukken in het verhaal lijken erg veel op de Harry Potter boeken. Persoonlijk vind ik dat een beetje jammer aangezien de rest van het verhaal erg leuk bedacht is.

Het boek zelf heeft een erg mooie en leuke cover wat goed bij het verhaal past. Het ziet er uitnodigend uit om gepakt te worden in de winkel, vooral voor de leeftijd waar het boek voor bestemd is. Het verhaal bevat 285 bladzijden wat een mooi aantal is voor zijn doelgroep.

Ik ben zeer benieuwd naar het vervolg van deze boekenreeks.



STERREN



Ik geef dit boek 3,5 sterren.



BOOKLOVERSAPHIRA