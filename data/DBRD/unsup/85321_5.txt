Zeker eens in de drie jaar herlees ik dit boek weer. Het eenvoudige maar ontroerende verhaal van Jet van Marle die bij haar liefdeloze oom en tante woont en door de kilheid van alles op school niet meer te houden is. Top Naeff schreef de eerste roman waarin een hoofdpersoon - een meisje zelfs - geen voorbeeld was, maar tegen het gezag aanschopte.
Nog elke keer raak ik aangedaan als Jet ziek wordt.
Dit boek is gelezen door mijn oma, mijn moeder en door mij en ik hoop dat ooit mijn dochter net zo getroffen zal zijn door dit prachtige boek.