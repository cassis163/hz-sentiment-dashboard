Dit is het tweede deel uit de EMP-serie.

We zijn nu 2 jaar naar de EMP aanslag.
Het leven gaat verder, en er wordt geprobeerd de beschaving terug op te bouwen. Zo ook in Black Mountain waar John Matherson woont.

De komt van districtbestuurder Dale Fredericks, gestuurd door de nieuwe regering, in Asheville, bevalt John niet zo goed. Waar hij eerst hoopvol is dat Amerika herstellende is, vervliegt zijn hoop wanneer hij de ware plannen van deze regering te horen krijgt.

“Een jaar later” is een waardige opvolger van het succesvolle eerste deel “Een seconde later”. Ook nu is er volop spanning, het oorlog voeren neemt de bovenhand.

Het verhaal is wederom realistisch uitgewerkt. Misschien een tikkeltje negatief naar verloop toe, maar dat houdt net de spanning erin. Je ziet dat zelfs na 2 jaar de weg naar herstel nog ontzettend lang is.

Ik ben benieuwd wat het derde deel zal brengen, hopelijk wordt het een mooie afsluiter van deze reeks. Het tweede boek vond ik alvast heel goed. Iets minder sterk dan het eerste deel, maar dat evenaren was dan ook heel moeilijk.

Ik geef het boek een welverdiende 4 sterren****.