In dit boek zitten meerdere lagen: de relatie tussen de vedronken vader (Birk) en zijn zoon, de relatie zoon-moeder, de relatie zoon-buurman en zoon-Pernille. Zoon brengt na het overlijden van zijn vader veel tijd door in het leegstaande huis van overleden buurvrouw Pernille. Je kunt dit zien als lijn naar zijn overleden vader. In dit huis 'zorgt' hij voor een jong meeuwtje. Dit zorgen voor staat voor liefde, hoop, verwachting. De buurman leert hem over mannendingen, dingen die een zoon doorgaans van zijn vader leert. De relatie met zijn moeder wordt steeds verstikkender, je durft soms bijna niet verder te lezen. Robben schrijft een 'coming of age'-boek, dat constant balanceert op de grens tussen leven en dood, goed en kwaad, liefde en haat. Het laat ons zien dat die grens niet altijd duidelijk te trekken valt.