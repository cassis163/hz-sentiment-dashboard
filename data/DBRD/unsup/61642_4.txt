Toen ik hoorde dat er weer een nieuw boek van Joelle Charbonneau zou verschenen, wist ik al dat ik deze ook wilde gaan lezen. In 'Aan het hof van Eden' loopt de strijd tussen de tweeling broer en zus hoog op wanneer de troonopvolger, hun broer, en de koning, hun vader komen te overlijden. Het volk verwacht een waardige opvolger en dus moeten broer en zus aan hen laten zien wie van hen die rol het beste kan vervullen. Maar ieder van hen heeft geheimen die eigenlijk niet openbaar gemaakt mogen worden. En alsof dat nog niet erg genoeg is, blijkt bijna niemand in hun hofhouding nog te vertrouwen. Wie wint de meeste stemmen van het volk?

Als ik heel eerlijk ben, was ik een klein beetje teleurgesteld dat alles zo 'serieus' leek en er geen bovennatuurlijke of bijzondere dingen in voor leken te komen toen ik de achterflap las. Wel, I was wrong. In het begin moest ik er even inkomen. Veel verschillende namen en al bekende vijanden van het hof van Eden. Maar zodra ik door de eerste hoofdstukken was, greep het verhaal me vast en wilde ik weten wat er nou allemaal voor geheimen en dergelijke speelden in de koninklijke familie. De spanningen liepen steeds verder op en uiteindelijk wist ik niet goed meer wie ik wel en niet kon vertrouwen. De schrijfster wist het zelfs zo ver te brengen dat ik het koninkrijk zelfs niet meer de tweeling toevertrouwde.

Mede door Joelle's fijne en vloeiende schrijfstijl vloog ik door dit boek heen. De personages kwamen steeds meer voor mijn ogen tot leven en ondanks dat de setting in een verder verleden me minder aanspreekt in boeken, zorgde een onverwachte draai in het verhaal ervoor dat ik daar niet meer bij stil stond en door wilde blijven lezen.
Er waren weinig overbodige passages en het wisselend perspectief tussen Carys en Andreus zorgde ervoor dat ik informatie uit verschillende invalshoeken kreeg en het ook moeilijker werd om personages te vertrouwen of zelf een voorkeur voor een van de tweeling te ontwikkelen.

Het einde komt daardoor ook redelijk onverwacht. Het lijkt me duidelijk dat er een vervolg op zal komen en ik kijk er dus ook naar uit om te lezen hoe het verder gaat met Eden. Dit boek verdient van mij 4 sterren.