Ik als inwoner van Rotterdam heb haast extra plezier beleeft aan het lezen van dit boek. Veel herkenningspunten, en dan de historische feiten; smullen geblazen! En wat een subliem idee om het verhaal van de diergaarde (alleen voor de elite, kun je het je voorstellen?) te verweven met de vrouw van de diergaarde-directeur. Wat een markante dame! Zij moet in haar tijd voor aardig wat opgetrokken wenkbrauwen hebben gezorgd; daar kun je toch alleen maar van houden?! Na lezing kan ik de term 'ze was haar tijd ver vooruit' beter plaatsen en begrijp ik ook meer wat een innerlijke strijd deze dame heeft moeten voeren; haar best willen doen om een goede echtgenote en moeder te zijn maar daarnaast nog zo veel meer willen voor zichzelf als persoon en zich zo beklemt voelen in het keurslijf waarin ze was gepropt. Het boek geeft namelijk ook echt een mooi tijdsbeeld: het was even een schok voor me om te lezen dat een vrouw toendertijd, als ze trouwde, haast haar leven aan haar man weggaf en hoe je als vrouw je man diende te gehoorzamen en je zelf nergens over mocht beslissen (ja over het huishouden). Verder vond ik het haast ontroerend om te lezen hoe begaan het echtpaar was met de dieren in de diergaarde en hoe graag zij betere omstandigheden voor hen hadden gewenst. Om dan al het harde werken en al die dierenlevens kapot te moeten zien gaan tijdens de bombardementen tijdens WW2 is haast hartverscheurend. Fijn geschreven ook door Tania Heimans. Haar eerdere boeken kan ik ook van harte aanbevelen!