Laura is vijftien wanneer voor de eerste keer kanker bij haar geconstateerd wordt. Op een rare plek en een zeldzame vorm die niet reageert op chemo. Het enige wat reageert is haar lichaam, ze wordt er heel ziek van, raak al haar energie kwijt en de kilo's vliegen eraf. Na het wegnemen van de tumor lijkt het erop dat het weg is. Ze probeert haar leven terug op te pakken, maakt haar middelbare school af. Maar wat dan, ze had zich al geen toekomst meer gesteld en nu plots leeft ze nog. Ze start studies in Amsterdam. Al snel is de kanker terug.
Laura kiest ervoor om te leven en niet behandeld te worden. Kwaliteit boven een lang leven.

Het leven is nu, niet morgen en niet gisteren.
Pakkend boek.