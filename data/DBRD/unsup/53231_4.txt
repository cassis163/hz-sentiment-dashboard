Hier schrijf ik altijd een stukje over de auteur, maar ik denk niet dat Carry Slee nog uitleg nodig heeft. Wie kent haar nou niet? Je zult vast en zeker wel een keer een boek van haar gelezen hebben of een film gezien. Maar mocht je toch iets willen lezen over Carry Slee. Hierbij een kort stukje. Carry Slee is een van de meest succesvolle kinderboekenschrijver van Nederland. Negen keer won ze de Prijs van de Nederlandse Kinderjury en vijf keer de Jonge Jury. Van haar boeken zijn inmiddels meer dan 5 miljoen exemplaren verkocht. Een aantal van haar boeken zijn ook verfilmd.
Het verhaal gaat over Noud en Gijs die aan het trainen zijn voor de marathon van New York. Maar als Noud zijn vriend in een noodsituatie laat vallen, zegt Gijs de vriendschap op. Niet alleen Gijs, maar de hele klas maakt Noud uit voor lafaard. Behalve Roos, die stiekem verliefd op hem is. Om te bewijzen dat hij geen watje is, begint Noud met hulp van Roos een vlog en haalt hij een extreme stunt uit. Tegelijkertijd ziet Roos haar fijne leventje veranderen wanneer de dochter van haar stiefvader bij hen komt wonen. Waarom doet ze ineens zo bitchy en wil ze steeds geld lenen? Roos en Noud komen erachter dat ze verstrikt is geraakt in enge online praktijken. Er is maar één manier om alles te bewijzen: het maken van een laatste vlog die de wereld zal veranderen....
De omslagfoto past perfect bij het verhaal. Ik vind het zo knap dat Carry Slee na al die jaren nog met nieuwe boeken komt en ook met de tijd meegaat! Mijn dochter van 12 jaar heeft het boek ook gelezen en ze vond het een goed boek. Spannend en leest snel weg! Ik zelf vond het ook een goed boek. Dit boek zouden ze zelfs ook kunnen verfilmen. Ik vind het echt een aanrader! Je kunt het boek kopen voor €14,99 als hardcover en als e-book voor €7,99. Het boek heeft 207 pagina's. Lezen vanaf ca 12 jaar! Ik geef het 4 sterren net als mijn dochter van 12 jaar!