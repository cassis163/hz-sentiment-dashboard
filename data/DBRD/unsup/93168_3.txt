Om een of andere reden geraakte ik moeilijk in het verhaal. Tot ruim halfweg las ik om te lezen maar raakte het boek mij niet tot matig, halfweg beterde het wel en hoewel het slot een onverwachte wending neemt, kon het boek mij niet helemaal in het verhaal sleuren zoals sommige anderen dat wel kunnen. Ik weet niet precies waar het probleem lag, volgens mij springt het boek te veel van personage naar personage zonder de personages voldoende uit te werken. Zeker in het begin was het wat verwarrend wie wie ook al weer was. Bij uitgebreidere persoonsbeschrijvingen heb ik vaker meer/minder sympathie en kan ik de personages ook beter onderscheiden. Tevens vond ik dat het verhaal soms te snel en te weinig uitgediept was. Leest idd vlot maar daarmee is het voor mij nog geen goed boek. Ik vond het boek, niettegenstaande het verhaal wel goed bedacht is, toch te oppervlakkig om een betere score te geven. Ik ben ook niet echt geneigd om het vervolg op het boek te lezen, wat ook al veel wil zeggen. Heb het gelezen vanwege de vele positieve beoordelingen, wat ik deels begrijp, maar die volgens mij toch wat overdreven zijn. Er zijn veel betere boeken in dit genre.