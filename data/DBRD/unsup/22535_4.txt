Kyra Slagter zet de zoektocht naar haar verdwenen zus Sarina verder. Soms wil ze gewoon aanvaarden dat haar zus verdwenen is en dat dat het is, ze komt niet meer terug. Wat er gebeurt is blijft een raadsel. Maar nu heeft ze terug goede moed om verder te gaan.
In de tuin van een van de buren wordt een schedel gevonden, menselijk. Verder uitgraven van de tuin brengt nog meer schedels aan het licht. Sommige liggen er al lang.
Is Sarina een van hen?
Zoals in de vorige boeken probeert Kyra zich met de zaak te bemoeien. Maud Mertens probeert haar erbuiten te houden, zeker zolang ze niet weet of Sarina een van de schedels is.

De huidige bewoners van het huis van de tuin waarin de schedels gevonden zijn, wonen er nog maar pas. De vorige bewoner is echter wel interessant, een gewezen politicus waar altijd al een zweem van louche zaken rond hing. Het verleden van de man wordt terug op de rooster gelegd, evenals dat van zijn vrouw en kinderen.

Er is iets met die kinderen, de dochter woont ergens in een godvergeten stukje van Zweden, alleen en heeft geen contact met de familie. De zoon woont ergens in Groot-BrittaniÃ«, maar ook hij komt zelfden over naar Nederland om zijn moeder te bezoeken.

Het boek eindigt met een geweldige cliffhanger, dus laat dat laatste deel maar snel komen.
4.5 sterren waard.