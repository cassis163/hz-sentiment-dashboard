Het verhaal gaat over Tengo en Aomame. Ze kennen elkaar vanaf de kleuterklas. Ze delen in die periode een bijzonder moment van liefde, dat ze allebei niet los kunnen laten. Hun wegen scheiden en ieder gaat zijn eigen verhaal tegemoet.

Tengo geeft les in Wiskunde en houdt van het schrijven. Hij werkt aan zijn roman. Aomama is fitnessinstructrice en af en toe werkt ze ook als huurmoordenares. De liefde tussen de twee staat centraal in het boek en ze willen elkaar ooit weer terug ontmoeten.

Tengo komt in aanraking met Fukaeri, een zeventienjarig meisje dat is weggelopen uit een sekte. Fukaeri heeft het boek ‘Een pop van lucht’ geschreven en de ghostwriter is Tengo. Daardoor raakt hij stilletjes in een andere wereld. Deze wereld heeft twee manen en wordt bestuurd door ‘The little people’.

Aomame belandt eveneens in deze wereld wanneer ze een opdracht uitvoert als huurmoordenares. Samen met Tengo beleeft ze deze wereld afzonderlijk. Het doel is elkaar te vinden.

Voor mij was dit boek een echte doorbijter. Deze trilogie besloeg ongeveer 1300 bladzijden. Het eindeloos beschrijven van de dagelijkse handelingen van de personages was er voor mij teveel aan. Het verhaal zelf is de moeite waard om te lezen, een nieuwe wereld in deze wereld brengen is fantastisch. Naar mijn mening is dit niet het meesterwerk van Murakami.