De auteur
Thea Dubelaar werkt al 30 jaar aan een breed scala aan boeken. Ze schrijft voor alle leeftijden allerlei soorten verhalen. Fantasy en spannende detectives, maar ook gevoelige verhalen over het echte leven met een zweempje fantasy, een scheutje humor, een of twee druppels tragiek. De sfeer in haar verhalen wordt altijd bepaald door haar heel persoonlijke manier van kijken naar mensen.


Prulletje vindt een heel vreemd ei.
Wit en zacht en zonder dop.
Kleine Prul tikt er zachtjes op
en luistert met de kop vlakbij het draderige ei.
Er zit vast een verrassing in.
Een slangetje of babyspin!
Een schildpadje misschien?

Het verhaal
Kleine Prul is net uit haar ei. Haar mama is erg blij. Zoals je bemerkt is de tekst veel op rijm geschreven. Het baby-eendje Prulletje vindt een heel bijzonder ei. Er komt geen geluid uit. Van wie zou dit zijn? Het eendje vraagt in het rond, van wie het bijzondere ei mag zijn. De zijdevlinder vertelt een mooi verhaal, over haar aankomende vlinderkinderen. Prul vindt het een wonder en vertelt graag de anderen hierover. Zij vinden het maar gek en vinden de zijdevlinder niet echt mooi. Maar Prulletje vindt die zijdedraad, het mooiste wat er is. Om een mooie knuffel van te maken.

Prulletje blijft vrolijk, zelfs als de anderen dat niet zijn

De cover is werkelijk prachtig. In mooie heldere kleuren zien we Prulletje, met de andere diertjes. Ze schaterlacht. De titel is helder en duidelijk. In dit 25 pagina's tellend hardcover kinderboek draait het verhaal om het kleine eendje Prulletje. Zij is erg blij met haar gevonden ei. Maar dat geldt niet voor iedereen. Maar als Prulletje de mooie dingen benoemt, is de rest toch wel nieuwsgierig geworden. De boodschap voor dit mooie boekje is dan ook: iedereen mag er zijn, groot en klein!

Conclusie
"Prulletje vindt een zijden ei" is een superleuk verhaal, voor klein, maar ook leuk voor groot. De vrolijkheid straalt er vanaf. De regels zijn in rijm, waardoor het veel jonge lezers zal aanspreken om telkens opnieuw (voor) te lezen.

Waardering
5 sterren voor dit prachtige kleuterboek!

"Met veel plezier gelezen en Prulletje zit in mijn hart gesloten!"

Hartelijke groet,
Annette Overvoorde
Birdy's Boeken
https://birdyskids.blogspot.com/2018/06/thea-dubelaar-prulletje-vindt-een.html