Ben je nog op zoek naar boeken om mee te nemen in je vakantiekoffer, dan kan je dit boek er gerust bij stoppen. Het is een leuk boek, dat het goed zal doen aan de rand van het zwembad.

Zoek je wat meer diepgang, dan kun je het beter laten liggen.

Ik had al vrij snel door wie er achter alle dramaâ€™s zou zitten. En dat bleek ook zo te zijn. Maar die voorspelbaarheid is niet erg. Het boek is beeldend geschreven. Ook krijg je wat informatie mee over de gewoontes en cultuur op Bali. Heel interessant, want ik weet daar eigenlijk niks over.

Naast dat het een thriller is, is het ook een boek dat gaat over het omgaan met het verlies van geliefden en het verleden. En dat iedereen daar zijn eigen manier voor heeft. En dat die manieren ook kunnen botsen.

Het is een leuk boek om te lezen al is het soms ook wat onwaarschijnlijk. Als je een lekker en makkelijk boek op vakantie wil lezen, is dit zeker een aanrader.

3,5 sterren