Pip had een tweelingzusje; Guusje, had! Want haar zusje is na een ernstig auto-ongeluk overleden. Het is dan ook niet zo verwonderlijk dat Pip niet zo lekker in haar vel zit, maar ze probeert dapper door te gaan met haar leven. Maar dat is lastig, zo wil haar beste vriendin steeds praten over Guusje, maar dat wil Pip niet. Dus zien ze elkaar steeds minder. Maar dan komt Guusje terug als geest om Pip te helpen. Hoewel Pip het eerst wel een beetje eng vindt, is ze vooral erg blij om haar zusje weer in de buurt te hebben. Alleen kan Guusje niet zo lang blijven ze is gekomen om Pip te helpen haar verdriet te verwerken.

Guusjes wonderlijke wereld â€“ De Geesten van Krakelia is een liefdevol verhaal over rouwverwerking. Hoewel het een droevig en pittig onderwerp is voor een kinderboek is het vooral een hartverwarmend verhaal geworden. Een verhaal over vriendschap, verdriet en zelfvertrouwen. Pip krijgt bezoek van een geest, haar zusje. Dankzij haar leert ze dat ze verdriet mag hebben, maar best verder mag gaan met haar leven. Pip komt erachter dat de mensen om haar hen ook veel verdriet hebben, maar hier anders mee omgaan. Pip leefde altijd een beetje in de schaduw van haar zus Guusje, maar met een beetje hulp leert ze dat zij zelf ook instaat is om op de voorgrond te treden. Zo was haar zusje altijd veel beter in pianospelen dan Pip, maar Guusje leert Pip dat ook zij van pianospelen mag genieten.

Een fijn boek voor jonge lezers om zelf te lezen, kan steun bieden tijdens rouwverwerking. Maar zeker ook een aanrader voor jongens en meisjes die gewoon houden van spannende verhalen.