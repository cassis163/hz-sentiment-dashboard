Het boek ziet er prachtig uit met veel foto’s. Dit maakt het boek tot een mooie, leesbare biografie. Het is altijd fijn om een beeld te hebben van de omgeving of gebouw waar een verhaal zich afspeelt. Het is een overzichtelijk geheel geworden dat vooral heel aangenaam leest. Het is echt een compleet levensverhaal met alle ups en downs. Frank Krake heeft met heel veel respect het verhaal van Wim Aloserij geschreven. Het boek is in redelijk korte hoofdstukken verdeeld met een eigen thema. Dit zorgt voor een heel overzichtelijk beeld van het leven van Wim Aloserij. Zijn leven is niet gemakkelijk geweest en hij heeft gruwelijke dingen meegemaakt. Toch wordt dit op zo’n manier geschreven en beschreven dat het niet te heftig wordt. Het is heel interessant om meer te weten te komen over het kamp Neuengamme en zijn vooruitgeschoven kampen. Hierover is niet zoveel beschreven. Dit mag ook nooit vergeten worden. Ik heb dit boek met heel veel interesse gelezen.