Patrick De Bruyn is een meester in beklijvende beginsc√®nes. Welke automobilist is nog nooit de schrik om het hart geslaan wanneer iemand plots de straat oversteekt? Wat als je op een dag niet meer kan remmen? De Bruyn, de Vlaamse thrillerauteur met het grootste inlevingsvermogen, beschrijft in Verdoemd zo een situatie: een vrouw die op de vlucht slaat nadat ze een andere vrouw heeft overreden. Vanaf dat punt sleurt De Bruyn je mee in een verhaal dat gaandeweg minder alledaagse trekjes krijgt. Zo wordt even later een jonge vrouw overvallen in haar huis. Hoofdinspecteur Janssens wordt op de zaak gezet. Af en toe komen er nieuwe, verrassende onthullingen die je stap voor stap bij de oplossing van het raadsel brengen. Verdoemd grijpt je bij de keel vanaf het aangrijpende begin en laat je niet meer los tot de laatste letter. Of hoe een alledaags ongeval kan ontaarden in een regelrechte nachtmerrie.