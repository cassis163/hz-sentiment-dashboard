Dagboek van een krijger is deel 1 van de door Cubekid geschreven serie Dagboek van een inoob/krijger.

Als je graag boeken leest a la Het leven van een loser en een enorme fan bent van Minecraft dan is dit boek zeer zeker een topper als cadeau.
In dit eerst deel beschrijft de 12-jarige Minus in dagboekvorm hoe hij graag krijger wilt worden. Hij woont in Minecraftia en gaat naar de Minecraftiaschool, waar alleen de beste vijf leerlingen slagen. Minus is natuurlijk geen vechter, maar hij blinkt uit in andere onderdelen.Mede door pester Max zal hij als underdog de strijd aangaan.

Voor de niet-fan zal dit moeilijk te behappen materiaal zijn, vanwege al het jargon en specifieke snufjes uit de Minecraftwereld. Maar voor de fans vanaf 9 jaar is dit smullen. In deze verhalen herkennen ze de games, het avontuur van zaken op te lossen en de spannende strijd.

Het boek zelf leest als een graphic novel, veel plaatjes, achtergrondkleuren en verschillende lettertypes en stijlen, wat het extra leuk maakt. Zoonlief van 9 is absoluut niet de grootste lezer, maar heeft deze reeks verslonden in een paar dagen. Hij wil meer van dit soort boeken!