Ik kan niet anders zeggen dan 'brilliant!'. High Society vond ik ook al erg te gek, daarna viel pocorn wat tegen, maar Dead Famous is weer geweldig. 350 paginas en mijn aandacht verslapt geen moment. Hoog tempo, geen tijd verspillen met overbodig gejeuzel, dat is hoe ik mijn boeken graag heb.

In dit boek steekt Ben Elton (oa bekend van the Young Ones waar hij één van de tekstschrijvers van was) de draak met Big Brother actige programma's. Met de potsierlijke ego trippers voor de schermen en de met montage goochelende mensen die maar één ding willen, sensatie (of eigenlijk drie dingen, sensatie, kijkcijfers en geld) en ook met het publiek wat de ellende gulzig binnen slurpt.

Dat alles opgesierd met een vrij bizarre moord in een whodunnit pageturner, een boek wat zó snel leest, voor je het weet is het alweer uit. Ik blijf het raar vinden dat Ben Elton niet veel populairder is (bij de biep hebben ze bijvoorbeeld nauwelijks boeken van Elton). Maar goed, ik ben ook bevooroordeeld, ik vind het een geweldige schrijver!