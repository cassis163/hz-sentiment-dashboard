Dit is het eerste deel uit de Zwart Bloed serie van Shirley. Ik had het boek al een tijdje op mijn verlanglijstje staan. En….Ik moet nu echt de rest ook lezen. Als je eenmaal aan dit boek begint kun je het boek niet meer wegleggen. Het is verslavend!
Het verhaal gaat over Anne, ze is een knappe vrouw en single. Haar leven verandert drastisch als er een man in haar leven komt : Dion de Winter. Hij is onwijs knap en aantrekkelijk en to good to be true. Of heeft zij nu echt de perfecte man gevonden? Hij weet echt alles van haar. En Anne raakt steeds meer het gevoel met de werkelijkheid kwijt. Zit ze gevangen in een droom? Of gebeurt dit allemaal echt? Dion lijkt perfect.. Is het nog wel veilig om ergens over te dromen? Dreams can come true. De mist die af en toe opduikt in het boek is erg creepy en je haren gaan ervan overeind staan. De mist komt niet alleen maar zichtbaar voor. Anne voelt zich zo raar, ze heeft het gevoel dat er iets goed mis is. Maar ze kan haar gedachten niet op een rijtje krijgen. Ze zit letterlijk en figuurlijk in de Mist gevangen. De titel is daarom ook echt goed gevonden. Stel je eens voor dat je in de mist loopt? Dit boek geeft je dat gevoel. De wereld is te klein, je kunt niet ver zien. Het voelt onveilig.

Ondertussen heeft het politiekorps het druk in de stad ( het speelt zich af in Rotterdam en omgeving, dus lekker Nederlands). Er worden gruwelijke moorden gepleegd. Als horror fan ga je daar van smullen! De lijken (of moet ik zeggen: wat er van over is?) worden in groepjes gevonden. Deze mensen zijn gruwelijk gestorven. Wat zit er achter deze moorden? Er kan geen twijfel over bestaan: Het moet een monster zijn. Een speciaal team buigt zich over deze zaak. Ze onderzoeken zaken met een bovennatuurlijk tintje. Een aantal mensen in het team hebben genoeg gezien om al nachtmerries te krijgen. Maar een paar teamleden geloven er geen snars van. Bovennatuurlijk? Dat is iets voor in een film! Mijn favoriete teamleden zijn Diego, hij is lekker eigenwijs en gaat zijn eigen gang en Peter. Peter moet alles een beetje in het gareel zien te houden, hij is de baas. Maar kan hij dit kwaad stoppen?
Dat zijn maar een paar personages die mijn hart gestolen hebben. Maar ook Lotte vind ik echt een sterke meid. Ze heeft echt ballen! Ik zou ‘m in haar geval echt knijpen hoor! Helen is een vrouw die echt veel om haar vriendin Anne geeft. Ze wil Anne niet kwijtraken aan dromen die werkelijkheid worden!

Er komen gruwelijke wezens in voor. Deze komen rechtstreeks uit de hel. Ze zijn zo echt beschreven dat ik echt even een paar keer goed moest slikken. Gruwelijk goed. Kippenvel!

Ik vind de cover ook echt mooi…Spannend boek vanaf de eerste zin, zat ik in het verhaal. Voor mij valt het echt onder de Urban fantasy of een Horror-Roman? Het kan beiden, maar echt in een hokje stoppen is moeilijk. Heerlijk als je een boek mag lezen en het is zo origineel.
Ik vroeg me de hele tijd af, wie toch die tweede man was op een van de bladwijzers, die ik bij het boek kreeg. De andere foto’s werden me duidelijk. Maar wie die andere man is…….En ik moet zeggen, hij ziet er bijna net zo uit als ik in mijn hoofd had. Dat is ook weer echt leuk!
Omdat ik dit boek echt smullen vond…Kan ik ook niet anders dan het 5***** geven.