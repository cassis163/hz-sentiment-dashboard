In Wie de wolf vreest voert Karin Fossum drie bijzondere personen op. Allereerst Errki, psychiatrisch patient met zijn wanen en hallucinaties. Daarnaast Kannick, wanstaltig dik, eenzaam en levend in een kindertehuis en Morgan, bankrover. Zij krijgen met elkaar te maken door een wonderlijk toeval.

Met name de persoon van Errki vind ik goed beschreven. Zijn angstige en onvoorspelbare wereld weet Karin Fossum goed te verbeelden. Het is een boek dat je niet gemakkelijk vergeet en dat zegt ook al veel. Inspecteur Sejer is weer de sympathieke speurder en de psychiater van Errki speelt een opmerkelijke rol.