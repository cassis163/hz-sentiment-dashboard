Dit was mijn kennismaking met Hakan Nesser, derhalve had ik geen verwachting bij deze auteur, dit was het eerste boek dat ik van Nesser las. Maar als hij een auteur is van thrillers vind ik dat niet terug in dit boek !
Nesser heeft een mooie schrijfstijl, maar in dit boek soms erg langdradig. Het boek had naar mijn idee zeker wel 150 blz. minder kunnen zijn.

Ik vond Leonard Vermin een verbitterd man. Ik heb het hele boek door gedacht dat hij een groot geheim te onthullen had. Ik zit er nog op te wachten…. Maud vond ik een beetje naïef. Beetje kleurloos persoon, vond er verder niet veel van. Ik zou Maud wat assertiever maken in het verhaal. Toch raar dat je zo lang met iemand samen bent en dan niet weet wat de bedoeling is van het diner en zelfs niet weet waar het is. De verdere relaties tussen de diverse personages zijn goed uitgewerkt. Ik voelde mij eigenlijk met geen enkel personage erg verwant. Er hadden iets minder personages in het verhaal gekund, sommige waren totaal overbodig.

De verschillende verhaallijnen werken zeker wel naar een ontknoping toe, maar daar had ik absoluut veel meer van verwacht. Ik dacht dat er een groot geheim zou worden onthuld tijdens het diner, dat viel tegen.
De uiteindelijke ontknoping vond ik totaal niet verrassend. Ik wist al vrij snel in het verhaal welke relatie Milos had met Leonard Vermin,

Ondanks dat ik het soms langdradig vond en totaal niet spannend, vond ik het toch wel boeiend en wilde ik wel weten wat er onthuld zou worden tijdens het diner. Ik ben het met de auteur eens dat dit meer een roman is dan een thriller. Ik vind het helemaal geen thriller, maar dat staat wel op de cover. Waarom ?? In die zin vond ik het een teleurstelling.

De schrijfstijl van Nesser in dit boek vind ik wel uniek en mooi, maar sommige verhaallijnen hadden wel meer uitgewerkt mogen worden van mij.

Al met al is dit boek zeker geen thriller, wel een mooi geschreven roman.
Omdat er literaire thriller op de cover staat, vind ik dat ik het ook als zodanig moet beoordelen en daarom krijgt dit boek niet meer dan 3 sterren van mij.