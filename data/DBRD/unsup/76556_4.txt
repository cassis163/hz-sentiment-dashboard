Candice Phee is een bijzonder meisje van 12 (al wordt ze 13 in het boek) met nogal autistische neigingen.
Hierdoor is ze erg eerlijk wat niet altijd door anderen gewaardeerd wordt maar dit levert hilarische scenes op.
Voor een schoolopdracht moet ze zichzelf beschrijven door middel van het alfabet, eigenlijk moet het op een A4tje maar het wordt een heel boek.
Het gaat ook over haar ouders en wat er met haar zusje gebeurde en over rijke oom Brian en waarom hij ruzie heeft met haar vader.
En over haar vriend Douglas Benson uit een Andere Dimensie die gelukkig nog gestoorder is dan zijzelf.
Het boek zit vol drama en mensen met problemen maar er zijn ook ontzettend geestige gedeeltes waardoor je heel hard moet lachen. Geweldig!