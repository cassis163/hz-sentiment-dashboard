Dit boek is verkozen tot VN thriller van 2017 volgens de VN Thriller en Detectivegids. Dus moest ik deze toch echt wel lezen. Het is een heel interessant verhaal. Doordat het lijkt alsof je een manuscript leest met daarnaast krantenartikelen met rechtbankverslagen lijkt het net alsof alles echt gebeurd is. Dat is heel knap gedaan. Ook al weet je vooraf hoe het eindigt, het is heel pakkend en realistisch geschreven. Het is een heel boeiend boek. Pas in de epiloog en het dankwoord zie je dat het toch allemaal verzonnen is. Er is wel erg goed research gedaan naar de tijd waarin het zich afspeelt en de kijk op de psychologie van de criminelen en de daarvan bekende publicaties en deskundigen die in die tijd leefden. Ik heb het met veel plezier gelezen, maar ik vind het niet echt een thriller. Ik vind het de 5 sterren van de VN Detective en Thrillergids niet waard.