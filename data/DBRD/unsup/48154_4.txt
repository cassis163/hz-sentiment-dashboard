Wat was 'Trip' een heerlijk en spannend boek om te lezen. Door de toon waarin het boek is geschreven is het boek niet alleen geschikt voor volwassenen maar zeker ook voor de 'young adult'. Dit zorgt er ook voor dat het boek heel erg snel weg leest omdat het zo makkelijk te volgen is.

Visser heeft niet alleen een spannend boek neergezet, maar het zet je ook aan tot nadenken. Ze heeft het hele wereldje van de hondengevechten meer in het nieuws gebracht, waardoor mensen er toch veel meer over na gaan denken. Zoals ik het lees, vind ik ook dat ze er heel goed research naar heeft gedaan, wat het boek alleen maar sterker maakt.

De personages en omgeving zijn intrigerend en heel waarheidsgetrouw neergezet. Vanaf het begin af aan kan je je dan ook meteen inleven in de hoofdpersoon.