Pieter Elting, een succesvol zakenman, wordt op een dag ontvoerd. Zijn ontvoerders laten hem in het ongewisse over het waarom. Pieter krijgt tijdens zijn opsluiting een strikt schema opgelegd. Ontbijt op dit uur, lunch om dat uur en dan nog avondeten. In het begin verzet hij zich tegen het regime. Maar gaandeweg, mede door de vernederingen en ontberingen, verliest hij de moed. Naar het waarom van de ontvoering blijft het lang wachten. De schrijfster laat ons lang in het ongewisse. Naarmate het boek vordert begin je wel een idee te krijgen en bekijk je het helemaal anders. Je staat meer stil bij een onderwerp, dat mede door de vergrijzing van de bevolking en hoge werkdruk, brandend actueel is.
Het boek wordt gecategoriseerd onder de noemer 'psychologische triller' maar voor mij dekt dit de lading niet. Het was wel een spannend boek, vooral omdat we heel lang hebben moeten wachten op het waarom.
Qua schrijfstijl heeft de schrijfster mij wel overtuigd. Heldere zinnen en niet te lange hoofdstukken, maakten het boek aangenaam om te lezen.