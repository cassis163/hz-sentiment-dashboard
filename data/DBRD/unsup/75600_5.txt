Ik heb het boek net uit en pas op...als je er eenmaal aan begint is er geen echt stoppen meer. Het kost je je nachtrust en een stuk van je sociale leven, want je wilt gewoon alleen maar doorlezen en weten hoe het afloopt. De schrijver weet je met een bizar maar verschrikkelijk ingrijpend verhaal tot de aller aller aller laatste pagina aan toe te boeien. Ondanks dat dit boek meer dan 500 pagina's telt, staat er geen woord te veel in. Werkelijk een ongelofelijk goed en spannend verhaal, wat je leest maar waarvan je geen idee hebt hoe het af zal lopen. Zelfs als je het uit hebt heb je nog even tijd nodig om alles wat er gebeurd is te reconstrueren. Al met al een formidabele en ongelofelijk ingenieus in elkaar gezette thriller.

Dit boek is absoluut een aanrader en ik weet zeker dat ieder liefhebben van (literaire) trillers hiervan zal smullen. Van dit caliber schrijver zijn er helaas maar erg weinig. Een verhaal om niet snel te vergeten en is absoluut 5 sterren waard wat mij betreft!