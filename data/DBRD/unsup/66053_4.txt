Het is aardedonker in het bijgebouw. Onzeker wrijf ik over mijn klam aanvoelende armen. De zwoele warmte van vanmiddag heeft plaatsgemaakt voor een broeierige nacht. Nu ik geen steek zie, staan mijn andere zintuigen op scherp. In mijn neus prikkelt een merkwaardige geur. Een beetje zoet, maar het ruikt ook naar de polder, nadat het geregend heeft. Een lok haar kleeft aan mijn wang. Ik strijk hem los. Tegelijkertijd probeer ik me te oriënteren. Welke kant moet ik op? (blz. 7)

Lotte woont samen met haar vader. Haar zus Nina is na veel ruzie een paar maanden het huis uitgegaan. Ze ging naar Parijs om daar fotomodel te worden. Voordat Nina wegging hebben ze samen afgesproken dat Nina elke week 1 ansichtkaart zou sturen om te laten weten dat het goed met haar gaat. Als Lotte uit school komt ligt er een kaart van Nina bij de post. Maar er is iets vreemds met de kaart…
Lotte wil naar Parijs om Nina te zoeken. Het kost veel moeite om haar vader te overtuigen om naar Parijs te gaan. Waar moet ze beginnen met het zoeken naar Nina? Zal Lotte Nina vinden? Is er echt iets met Nina aan de hand?

Lees de rest van mijn recensie op Ikvindlezenleuk