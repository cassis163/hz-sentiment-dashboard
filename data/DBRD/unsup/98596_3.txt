In het restaurant is een non-fictie boek. Het beschrijft de geschiedenis van het restaurant. De geschiedenis van het restaurant als spiegel van de samenleving.
De auteur Christoph Ribbat heeft veel literatuuronderzoek gedaan en het materiaal op een bijna rauwe manier geserveerd. Dat betekent dat het boek bestaat uit leuke op een verhalende manier vertelde ‘hapjes’ bestaat en er niet veel samenhang te ontdekken is.
Het boek is onderverdeeld in vier gangen: De eerste gang ‘De openingstijden’ gaat vooral over de geschiedenis van het ‘buiten de deur eten’ Er komen een paar interessante mensen in voor.
De tweede gang ‘Naoorlogse honger’ volgt qua inhoud op de eerste gang.
In de derde gang ‘restaurants vandaag de dag’ worden de denkwijzen van verschillende koks van vandaag beschreven.
In de laatste gang ‘Restaurants interpreteren’ vertelt Ribbat hoe het boek tot stand kwam en hoe je het moet lezen.
Per gang zijn er veel interessante noten toegevoegd, bijna een boek op zich.
Het was een zeer interessant boek met veel leuke feiten, ik had wel moeite met de stijl. Allemaal kleine hapjes, de een beter verteerbaar dan de andere en weinig samenhang. Als je meer wil weten over het onderwerp is het zeer de moeite waard.