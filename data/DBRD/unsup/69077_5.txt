Het eerste wat mij opviel toen ik het boek uit de doos haalde, was dat het dunner was dan ik had verwacht. Aan de ene kant was ik teleurgesteld, omdat ik het veel dikker had verwacht, maar aan de andere kant had ik ook begrip, want de Percy Jackson-boeken zijn namelijk ook niet echt dik. En daarna genoot ik van de cover, want die is super mooi.

Wat deed ik daarna? Het boek openen en het lezen, natuurlijk.

Net zoals ieder ander boek van uncle Rick zit The Hidden Oracle vol met actie, grappen en geweldige personages. Vreemd genoeg duurde het een hele tijd voordat ik in het verhaal zat. Dat gebeurde namelijk pas toen ik meer dan tachtig procent had gelezen. Toch was dit boek ontzettend vermakelijk.

Omdat The Trials of Apollo een sequel is (of eigenlijk een sequel van een sequel) kwamen er veel oud-personages in voor (is dat een woord?). Nou ja, veel. Veel personages warden alleen maar genoemd... In ieder geval waren de personen die het meest in de spotlights stonden Percy en SOLANGELO! Geniaal, toch? En perfekt voor de fans.

In tegenstelling tot Ricks andere boeken speelt dit boek zich alleen af in Camp Half-Blood, wat jammer was, maar ook weer interessant, omdat er een aantal dingen nieuw waren (in het kamp en dus nooit opgemerkt). Daarom kreeg ik ook een heel nostalgisch gevoel, waarbij ik aan The Battle of the Labyrinth moest denken.

Apollo vond ik soms redelijk irritant, want hij had nog steeds het gevoel dat hij een god was TERWIJL HIJ DAT NIET WAS. Kom op, Apollo! Maar ja, ik was niet de enige die daar last van had, dat hadden sommige personages namelijk ook. Na een tijdje werd Apollo wel fijner om over te lezen, misschien omdat hij meer begrip voor stervelingen kreeg?

The Trials of Apollo is een serie die iedere Percy Jackson-fan moet lezen. Of gewoon als je mythologie interessant vind. Wel raad ik aan om eerst de hele Percy Jackson-serie te lezen, om daarna aan The Heroes of Olympus te beginnen en dan vervolgens eindelijk te kunnen starten aan deze serie. Maar ja, anders word je én gespoild én snap je niks van het verhaal (en mis je heel veel verwijzingen).

Dit is een aanrader!

(Eerder verschenen op debookgeek.blogspot.nl)