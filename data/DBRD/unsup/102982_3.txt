Tessa is als zestienjarige ontvoerd door een seriemoordenaar en voor dood achtergelaten in een graf, samen met nog enkele meisjes. Het graf was omgeven door bloemen, Black-Eyed Susans genoemd. Nadat een man is opgepakt en het proces gevoerd, lijkt het alsof Tessa haar leven terug kan opnemen.
Nu, 17 jaar later is het moment daar dat de dader terechtgesteld zal worden. Een groepering onder leiding van een advocaat proberen de zaak uit te stellen en de man vrij te krijgen. Merkwaardig genoeg biedt ook Tessa haar hulp aan want ze is niet meer zo zeker dat die man wel de dader is.

Via flashbacks gaan we terug naar de tijd dat Tessa nog Tessie was, 17 jaar terug in de tijd. Tergend langzaam krijgen we inzicht in wat er toen gebeurd is en wat er tegenwoordig speelt.
Vooral dat langzame en de vele flashbacks maakten dit boek niet echt prettig om te lezen. Het einde was wel goed.