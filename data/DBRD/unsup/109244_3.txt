Achterflap: Gezocht. Wie heeft dit konijn gezien? Hij wordt verdacht van het stelen van stripverhalen, het pikken van prentenboeken, het gappen van gedichtenbundels, het jatten van jongens- en jeugdboeken. Voor het laatst gezien in het huis van Arthur. Luistert (soms) naar de naam Koen. Spreek hem niet aan (als je geen sla en wortels bij je hebt). Help de politie hem te vinden! Samen pakken we de boekenboef op! Bel met politieagent Van Gent op het politiebureau.

Koen Konijn houdt van boeken, hij droomt erover en wil altijd lezen. Hij maakt ook lijstjes met boeken die hij gelezen heeft (aantal wortelpunten), die hij nog wil lezen en lijstjes voor zijn vrienden en familie. De titels zijn wel heel grappig aangepast naar het thema zodat de voorlezer ook even kan lachen, bijvoorbeeld Alice in Wortelland, De Hoppit, Erik of het klein konijnenboek, Gejaagd door Spruitjes, Anna Konijnina, ... De reden waarom Koen van boeken houdt is misschien iets te weinig uitgewerkt en daardoor wat ongeloofwaardig. Maar het stukje waarbij Arthur iedereen tevergeefs probeert te overtuigen dat er een boekenboef in zijn kamer was en de uiteindelijke line up van alle verdachten, vond ik dan wel weer goed gedaan.