Dit was wel heel bijzonder om te lezen, een trans mediale roman, helaas had ik het boek mee op vakantie met slecht WIFI bereik en moest ik met de diepere achtergronden en de verhalen wachten tot ik thuis was. Als je met de Smilez app van Dutch Rose Media de foto scant met je smart Phone zie je de boektrailer. Het was even puzzelen met de app maar de huiskamer was te klein toen het me lukte! Je moet naar kaart bekijken en niet naar kaart versturen. Zelfs mijn zoon viel van de ene verbazing in de andere en snapte er niets van.
Daarnaast zijn er op Facebook “echte” pagina’s gemaakt voor de hoofdpersonages waarmee je vriend kunt worden. Hier heb ik zelf niet zoveel mee gedaan.

Het was even puzzelen met de app maar de huiskamer was te klein toen het me lukte! Je moet naar kaart bekijken en niet naar kaart versturen. Zelfs mijn zoon viel van de ene verbazing in de andere en snapte er niets van.
Het is in dit boek wel echt duidelijk dat we tegenwoordig echt leven met ons mobiel in de hand, oude contacten zijn zo weer gelegd via Facebook en whats app. Het boek staat vol met leuke en originele status updates van Mila, (met profielfoto) het is een van de manieren van Mila om de eenzaamheid in Frankrijk tegen te gaan en contact te houden met haar familie in Nederland. Ze sms’t, appt en Facebookt er wat af. En nadat ze Chris heeft opgezocht via Facebook en hij het vriendschapsverzoek heeft geaccepteerd installeert ze ook Skype op de IPAD.  

Nu de inhoud van het verhaal. Als ik de vriendin van Mila, de hoofdpersoon uit “herkenning” zou zijn zou ik de auto naar Frankrijk pakken en haar even door elkaar schudden. Ze maakt er namelijk een potje van. Blijkbaar in een of andere persoonscrisis zet ze alles op het spel. Haar huwelijk, haar kinderen en haar leven in Frankrijk. Waar is ze in hemelsnaam mee bezig!  

Maar wat mooi! Wat mooi beschreven hoe Mila op zoek gaat naar haar jeugdliefde Chris, virtueel vreemdgaat tijdens Skypemomenten die best ver gaan. Dan ontmoet ze ook nog een leuke Nederlander ontmoet die in haar Franse dorp woont.
Bij beide mannen vindt ze wat haar echtgenoot haar op dat moment niet meer kan bieden. Warmte, gesprekken en tijd.
Chris maakt hun relatie uit per sms en Mila krijgt geen contact meer met hem. Dan keert ze weer terug naar Lucien, haar man, en samen proberen ze weer op te bouwen wat er kapot was gegaan. De vriendschap met Sebastiaan wordt hechter en Mila komt weer voor een keuze te staan.  

Ik heb op een gegeven moment mijn telefoon op stil gezet en wilde alleen nog maar met dit boek en dit verhaal bezig zijn. Er zaten echt een aantal vragen in mijn hoofd. Wat wil de auteur duidelijk maken? Dacht ik bij mezelf. Helaas, zelfs het laatste hoofdstuk geeft geen antwoorden. Ik denk dat je die zelf mag bedenken.  

Op de website www.herkenninghetboek.nl kun je nog verder gaan met de verhalen en karakters. Voor de duidelijkheid, alle apps en extra’s zijn leuk, modern en een aanvulling op dit bijzondere verhaal maar het verhaal zelf zou alleen al zeer de moeite waard zijn om te lezen.  

In het dankwoord wordt duidelijk dat dit boek tijdens het ontstaan echt hobbels heeft meegemaakt, het is niet allemaal vanzelf gegaan en dat merk je ook. Alles is met zorg gekozen, de woorden, de verhaallijnen, het plot en de lay-out met Facebook statussen. Heel mooi en compleet. Ik hoop dat er meer van deze mooie boeken volgen van Gaby Sadowski. Ze heeft een heel goed debuut geschreven!