Ergens in 2017 begon ik aan dit boek en ik weet niet wat het was, maar ik kwam er op dat moment niet doorheen. Te druk, te veel aan mijn hoofd, te veel andere boeken die op dat moment leuker leken dan dit boek en eigenlijk snap ik dat niet, want een eerder boek dat ik las vond ik prachtig.

Nu ik het boek uit heb, met dank aan de nationale uitleesweek, weet ik waarom. Ik had er niet genoeg tijd voor genomen. Nu ik rustig, in de vakantie, kon lezen, was het boek weer prachtig. Ik vind het erg mooi hoe hij in één boek personages volledig tot zijn recht laat komen, normaal gesproken lees ik juist veel series, maar bij Ellory is het verhaal af. Het is mooi geschreven, rustig, heeft een goede opbouw en een juiste dosis spanning. Ik ben er blij mee (en ook blij dat het 'nu gelezen' is.