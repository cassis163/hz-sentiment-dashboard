Onweerstaanbaar is het vierde deel en helaas laatste deel uit de Flight and Glory serie van Rebecca Yarros.

In dit laatste deel keren we terug naar Josh en Ember die we in het eerste boek, Onverminderd, hebben leren kennen. Josh en Ember hebben het niet makkelijk gehad en na twee jaar samen te zijn lijkt hun leven in een rustig vaarwater te komen. Met Josh als een Medevac piloot en Ember die bijna is afgestudeerd. Na het grootste deel van die twee jaar apart te hebben gewoond gaan ze nu samen wonen, maar dan wordt Josh uitgezonden.

Dit boek is heel meeslepend geschreven en ik vond het heerlijk om te lezen. Ik vind Rebecca Yarrosâ€™ schrijfstijl heerlijk om te lezen en het verhaal heeft me meerdere keren een traantje weg laten pinken. Josh en Ember is mijn favoriete koppel uit de Flight en Glory serie en het was daarom geweldig om bij hen terug te keren en te zien hoe het met hen gaat.

Onweerstaanbaar is een meeslepend en emotioneel verhaal. Met dit boek komt er helaas een einde aan de Flight en Glory serie. Het is een geweldige afsluiter van een geweldige serie en zeer zeker een aanrader.