‘Ik viel zo hard voor Paxton dat zelfs zijn parachute me waarschijnlijk niet meer kon redden.’
~ p 209 ~

Leah heeft zich aangemeld voor een offshore studieprogramma, een jaar lang studeren op een cruiseschip. Enige voorwaarde, bijles geven aan Paxton Wilder en zorgen dat hij slaagt. Voor Leah geen probleem, ze is een echte studiebol. Maar dan ziet ze Paxton Wilder, alles aan hem roept “problemen”. Het word een uitdaging om hem aan het studeren te krijgen aangezien hij liever halsbrekende toeren uithaalt met zijn stuntteam De Renegades dan wat dan ook. Leah deinst niet terug voor de confrontatie met Wilder aangezien haar eigen studie afhangt van zijn cijfers, maar op wat hij bij haar losmaakt was ze niet voorbereid.

In Wilder neemt Rebecca Yarros je mee op reis met Leah en Paxton. Een studiereis op zee, dat zou een droom zijn voor menig student maar Leah krijgt die kans gewoon. Al vanaf het eerste moment dat Leah Paxton ziet voel je de aantrekkingskracht die ze naar hem toe heeft. En dat terwijl ze even helemaal niet aan een man toe is en zeker geen bad boy. Omdat het boek vanuit zowel Leah al Paxton verteld word merk je al vrij snel dat Paxton dezelfde aantrekkingskracht voelt. Rebecca heeft het heel leuk en vlot geschreven en het heeft haast een speels karakter. Leah en Paxton dagen elkaar telkens uit om hun grenzen te verleggen, de wisselwerking tussen hun is voelbaar aanwezig.

Rebecca Yarros heeft een boek geschreven wat heel mooi in het NA genre past, veel liefde, lust, spanning en romantiek. Ik vind het een heel fijn genre omdat het over het algemeen gewoon lekkere boeken zijn om te lezen, zo ook Wilder. Ik vond het heel mooi te lezen hoe Paxton en Leah zich ontwikkelen door het verhaal heen, ze vertrouwen elkaar steeds meer en dagen elkaar uit om hun grenzen te verleggen. De verhaallijn geeft het verhaal buiten romantiek ook een lekkere dosis spanning mee, dat houd je lekker alert tijdens het lezen.

Ik was er verrast door het boek, omdat ik nog niks gelezen had van Rebecca Yarros had ik van te voren geen verwachtingen gesteld. Dit boek heeft alles wat een leuke NA naar mijn mening moet hebben, ik heb me geen moment verveeld. Ik werd zo meegezogen in het verhaal dat ik het vrij snel uithad…. Gelukkig liggen deel twee en drie al klaar!