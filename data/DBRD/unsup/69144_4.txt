Een rommelig en chaotisch verhaal waarin veel gereisd en gerend wordt en weinig of geen voortuitgang wordt geboekt bij het oplossen van het raadsel waarvoor ons trio werd aangeworven. Met een grote kloppartij waar onze vrienden niets mee te maken hebben maar die De Zwaan enkel beschrijft tot vermaak van de lezer. Akties, discussies en schranspartijen bij de vleet, enkel Jan wordt op zijn kop geslagen. En Bob brengt een lang uitgesteld bezoek aan zijn ouders daar ze er toch in de buurt zijn.
Het thema is nogal luchtig (behalve voor de direct betrokkenen natuurlijk) en het boek leest (zoals gewoonlijk) als een trein, maar veel kop of staart krijg je op het einde van dit eerste deel toch niet aan de eigenlijke plot. Dus direct verder met nummer twee.