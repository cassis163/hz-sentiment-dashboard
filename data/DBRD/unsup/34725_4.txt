IJS een misdaadroman debuut voor deze schrijver die eerder jeugdromans schreef. Een origineel verhaal, maar de misdaad gaat te gemakkelijk, zo eventjes tussendoor. Het motief is ook apart, stellen die elkaar één dag kennen en dan voor "crime passioneel" gaan, gewoon bizar. Bovendien vond ik het verhaal "langzaam" lezen, soms leest een boek als een trein, met dit boek had ik het idee of ik er heel lang over deed. Het verhaal op zich is goed, het begint met een spannend proloog, hierdoor krijg je hoge verwachtingen. Dan volgen er twee verhaallijnen, de ene Brussel 2033 het heden, het andere Bricola 1985 Zwitserland. Deze verhalen lossen elkaar af. Zeker een originele insteek. Mooie omschrijving van de natuur.

Brussel
Sarah is een eenzame ziel, ooit verliefd op Mats, hij was “The Hero of my Dreams" uit elkaar gegroeid en nooit geen contact meer gehad. Tot 15 jaar later Mats voor de deur staat en ze samen weer de reis naar Wallis Zwitserland maken.

Bricola Zwitserland
Sarah en Mats maken een bergtocht naar de top van de "De Dent Blanche", een onaards, dreigend, vreemd maanlandschap, ze bezoeken afgelegen hutten om te overnachten, bij één hut blijkt al een stel te zijn en dan begint de ellende...

Wanneer de sneeuw door de opwarming van de aarde smelt en de "gletsjerlijken" door de overheid worden opgespoord, komen Sarah en Mats in actie om hun geheim te bewaren. Schuldgevoel, gewetenswroeging de straf ondergaan die jaren geleden had moeten plaatsvinden.