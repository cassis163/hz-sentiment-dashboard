Eigenlijk beweegt het boek van Ezra zich tussen twee dramatische gebeurtenissen; het fysieke gevaar voor het uitsterven van de Joden door het plan van Haman om de Joden uit te roeien op de 13de Adar (zie bijbelboek Esther) en de bedreiging van het geestelijk uitsterven van het Joodse volk door hun relaties met de heidense omgeving. Lynn Austin gebruikt drie verhaallijnen om de gevolgen van deze gebeurtenissen uit te werken.
Al lezend voel ik de onderliggende boodschap van Lynn Austin voor haar lezers: het gevaar van onverschilligheid tegenover God door langzame aanpassing aan de heidense omgeving. Het wetticisme lijkt in deze roman te overheersen, hoewel de hoofdpersonen ook worstelen met de balans tussen wet en genade. Ezra wordt neergezet als halsstarrig, iemand die voortdurend in de boeken zit. Zijn karakter lijkt nauwelijks veranderd door zijn relatie met Debora, een vrouw van groot geloof, die spreekt over vertrouwen, liefde en genade. Lynn Austin brengt Bijbelse personen tot leven, maar met clich√©s. In dat opzicht scoort Lynn Austin geen punten bij mij. Het zorgt voor een makkelijk te lezen verhaal. Bovendien wordt in elk hoofdstuk wel iets uitgewerkt; het sterven van een held, het zwagerhuwelijk, een roofoverval, een heidens feest. Sommige beslissingen worden daardoor heel snel genomen maken het verhaal niet echt spannend.

meer lezen over mijn leeservaring van deze bijbel historische roman: http://antoinettesboekencommentaar.com/2014/11/17/recensie-ezra-leid-mijn-volk-lynn-austin/