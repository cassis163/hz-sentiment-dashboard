Karen Eiken Hornby krijgt de leiding over een moordonderzoek. Het slachtoffer is de ex-vrouw van haar baas die hoofd van recherche is. In het eerste deel van het boek krijg je heel veel informatie over de fictieve Doggereilanden en het politieonderzoek. Je wordt een beetje afgeleid door de informatie over de eilanden, dat had voor mij iets minder gemogen, maar ik merkte wel dat ik toch lekker kon en bleef doorlezen. Mede door de korte hoofdstukken en toch wel interessant verhaal. Van mij mag Karen wat meer voor zichzelf opkomen in de mannelijke hiërarchie. Jammer dat er eerst iets moet gebeuren voordat men zich realiseert dat een vrouw prima in staat is om een onderzoek te leiden.
Ook in haar privé-leven gun ik haar weer wat liefde en geluk. Dit is het eerste deel van een trilogie. Ik vond het een heel leuk boek om te lezen met een verrassend einde! De titel Misleiding past heel goed bij dit boek. Ik ben benieuwd naar het vervolg. Via de LS Sterrenthriller leesclub heb ik Doggerland: Misleiding mogen lezen. Dankjewel Luitingh Sijthoff! Op naar het volgende deel.