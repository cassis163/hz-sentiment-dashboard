De titel vond ik vreselijk maar was nieuwsgierig naar Curtis Sittenfeld. (schreef eerder het goed ontvangen Prep) Het is een heel leesbare roman die over Hannah’s leven vertelt van haar veertiende tot haar achtentwintigste. Het is een meisje, erg onhandig in haar sociale contacten, vaak ongelukkig en onzeker. Haar eerste vriendje: ‘Jij bent je eigen grootste vijand’ maar ze is ook zoals haar nichtje zegt ‘bijzonder integer en je doet je niet anders voor dan je bent. Waarschijnlijk zou je meer plezier in je leven hebben als je dat wel deed, maar zo ben je niet…..Je hebt over het algemeen genomen een stevige persoonlijkheid’.

Het leest lekker weg, heeft humor en mooie, karakteristieke personages. En met soms herkenbare situaties. Fijn voor een dagje op de bank hangen met een boek.