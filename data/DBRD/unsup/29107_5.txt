De dertig plussers weten bij het zien van de beroemde beer en de beroemde striptekenaar op de cover van Heer Bommel en ik van Marten Toonder wel wie ze zijn. Het is een schitterende foto waarbij het lijkt of Heer Bommel vol trots naar zijn bedenker wijst en wil zeggen dat hij mede dankzij hem beroemd is geworden. Daar heeft hij dan ook gelijk in. Verderop in het boek kan je lezen waarvoor de foto is genomen.
Door dit eerste deel besef je wat Marten Toonder allemaal heeft getekend en geschreven. Je gaat je haast afvragen of hij nog wel wat anders heeft gedaan en hoe zijn vrouwen het vonden dat hij zoveel aan het werk was. Je wilt de strips (weer) gaan (her)lezen om te genieten van de strips, waar Toonder later in zijn voorwoorden, die hij schreef voor alle veertig banden van de Volledige werken van de Bommelverhalen, terugblikt op de strips en aardig wat zelfkritiek heeft. Hij spaart zichzelf daarin niet, soms is hij keihard naar zichzelf toe, maar het is niet alleen maar kritiek, hij geeft ook aan welke strips hij wel goed uitgewerkt vindt en welke heden ten dage nog steeds actueel zijn, ook al zijn ze lang geleden getekend en geschreven.

Lees verder op https://surfingann.blogspot.com/2019/04/heer-bommel-en-ik-marten-toonder.html .