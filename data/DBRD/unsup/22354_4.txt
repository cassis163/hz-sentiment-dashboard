Het derde deel van de Oak Knoll serie en wederom een pageturner van formaat. Tami Hoag zuigt je mee in het vreselijke verhaal van Lauren Lawton en haar dochter Leah. Zij zijn in Oak Knoll komen wonen en ontmoeten hier de eerdere hoofdpersonen uit de serie, Anne Leone en Tony Mendez. Het verleden van Lauren en Leah is te verdrietig voor woorden en drukt zijn stempel volledig op hun leven. Oak Knoll wordt wederom opgeschrikt door heftige gebeurtenissen en personen. Tami Hoag sleept je compleet mee in het verhaal, je wordt in de gevoelens van de hoofdpersonen gezogen. De rol van een van de karakters had ik zo'n 80 pagina's voor het einde door, anders was het een vijfsterren thriller geweest. Nu een dikke viersterren. Ik hoop dat Tami Hoag nog meer Oak Knoll thrillers gaat schrijven!