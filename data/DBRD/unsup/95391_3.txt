Jack Morgan is eigenaar van het detectivebureau Private. Hij wordt geconfronteerd met meerdere onderzoeken tegelijk. Een gokschandaal waarbij er miljoenen van de maffia op het spel staan. Een seriemoordenaar die het op jonge scholieres heeft gemunt en de vrouw van zijn beste vriend wordt vermoord. Jack gaat voor al deze zaken op onderzoek uit en hij probeert ze een voor een op te lossen.
Net zoals alle andere boeken van Patterson is dit een boek dat snel leest. Korte hoofdstukken en makkelijk leesbaar taalgebruik. Alle personages die de revue passeren worden voorgesteld en er is ruimte om ze in de toekomst nog verder uit te werken. Persoonlijk vind ik dat Patterson wat weinig aandacht voor de details heeft. Een seriemoordenaar vinden, een gokschandaal ontrafelen en ook nog de moordenaar opzoeken van de vrouw van zijn beste vriend. Voor mij allemaal iets teveel van het goede. Dat neemt niet weg dat Patterson een mooi opzetje maakt voor een volgende reeks. Hopelijk wordt deze reeks net zo goed als de Alex Cross reeks.