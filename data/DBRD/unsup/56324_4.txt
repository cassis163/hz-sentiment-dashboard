Vrijwel direct nadat de Gorgels in de winkels lag heb ik dit boek voor mijn kinderen (7) gekocht, ze zijn beide fan van Jochem Meyjer en ze houden wel van avonturen boeken. Een van de jongens ismer gelijk in begonnen en had hem snel uit. Nu moeten ze voor school een boek lezen en deze bespreken in de klas, mijn zoon wist gelijk dat hij het over de Gorgels wou doen, om het te kunnen helpen en overhoren heb ik het boek ook zelf gelezen en ik heb er enorm van genoten. Het is erg leuk geschreven en geschikt voor kinderen vanaf groep 4. Heel af en toe kwam mijn zoon vragen naar een woord woord waar hij zelf niet uit kwam. De illustraties in het boek zijn ook erg mooi en geven je een goed beeld bij het verhaal. Het is best spannend maar ook niet weer zo eng dat kinderen hierdoor slecht kunnen slapen. Kortom een erg leuk boek voor jong en oud.