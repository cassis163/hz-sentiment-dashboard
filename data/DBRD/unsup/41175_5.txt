Een geweldige chick-on-chicklit zoals het boek ook wel genoemd wordt.
Waarschijnlijk voor vrouwen die op vrouwen vallen heel herkenbaar, maar ook voor hetero dames super om te lezen. Ik bedoel (bijna) iedereen kent wel iemand die op hetzelfde geslacht valt en zo lees je het verhaal ook eens van de andere kant. Er zitten heel veel ''humor'' momenten in, af en toe moest ik gewoon hardop lachen tijdens het lezen en dat gebeurt niet vaak.
Milou is 25 jaar en stort zich na een relatiebreuk weer in het liefdesleven. Tijdens een afspraakje met een man gebeurt er iets wat ze niet verwacht. Haar gedachten zitten niet meer bij haar date, maar ze kijkt opeens vol belangstelling naar de lange benen van een vrouw en er komen onbekende gevoelens opborrelen. Ze raakt hierdoor een beetje in de war. Het zal toch niet dat ze al die jaren op mannen is gevallen en het zich nu opeens omkeert, zou ze echt op vrouwen vallenâ€¦
Milou start haar zoektocht naar wat ze nu echt wil. Ze kleedt zich extra vrouwelijk en trekt haar hoge hakken aan en gaat op pad. Ze ontmoet steeds meer vrouwen en leert van alles over de wereld van vrouwen die op vrouwen vallen. Haar vriendinnen leert ze steeds beter kennen. Of dit een goed teken is, is nog de vraag. Het lijkt erop dat haar vroegere vriendinnen er niet goed mee overweg kunnen, dat ze nu op hetzelfde geslacht valt. Steeds vaker negeren ze haar of spreken zonder haar af. Een vroegere vriendin waar ze opeens contact mee heeft en die tijdelijk haar nieuwe huisgenoot is, blijkt heel anders in het leven te staan dan ze dacht. Milou houdt het geheim voor haar dat ze op vrouwen valt, omdat ze niet weet hoe zij erop zal reageren, maar haar huisgenoot weet meer dan ze denkt.
In het begin voelt alles onwennig en moet Milou zichzelf opnieuw herontdekken, wie is ze zelf en wat vindt ze leuk. Het is een heel avontuur wat ze meemaakt in haar nieuwe levensfase. Het boek is zo geschreven dat het allemaal echt gebeurd zou kunnen zijn, dat maakt het boek ook interessant om te lezen. Ik zou het boek zeker aanraden of je nu op vrouwen valt of net als ik hetero ben, het is gewoon een heerlijke chicklit met een wel heel erg vrouwelijk tintje.