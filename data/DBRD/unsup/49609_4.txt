Dag iedereen,

Ik ben net klaar met het lezen van het boek ‘Britannia Road 22’ van Amanda Hodgkinson, hierbij zal ik mijn mening met jullie delen. Het boek bevat een zeer interessant verhaal dat deels kan worden weerspiegeld aan de werkelijkheid. Het verhaal gaat over een koppel dat elk op z’n eigen manier de Tweede Wereldoorlog heeft meegemaakt.
Janusz is een rijkeluisjongen die zeer plichtsbewust is, hij gaf zich dan ook op bij het Poolse leger om mee te strijden tegen de Duitsers en Russen. Onderweg heeft hij veel meegemaakt en hij heeft ook nooit zijn legioen bereikt. Na de oorlog trok hij naar Engeland om daar een nieuw leven te beginnen met zijn vrouw. In Engeland komen ze met verloop van tijd meer en meer te weten van elkaar wat ook zeker invloed heeft op hun relatie. Silvana is de vrouw van Janusz en is een meisje afkomstig van het platteland. Wanneer ze een relatie had met Janusz verhuisde ze mee naar de stad. Wanneer de oorlog begon kreeg ook haar leven een grote wending. Ze moest vluchten voor de soldaten die haar stad binnendrongen en verstopte zich samen met haar zoontje Aurek in de bossen waar ook talloze andere vrouwen zich verstopte. In het bos gebeurden dingen die ook invloed hebben op het verdere vervolgen hebben op het verhaal maar die ik jullie uiteraard nog niet zal vertellen.
Ik raad je het boek zeker aan om te lezen als je een ervaren lezer bent, ikzelf heb dit boek gelezen voor een boekverslag maar anders lees ik nooit boeken. Ik had dus soms ook moeite om me bij het verhaal te houden doordat er veel wordt versprongen in de tijd. Ik denk dat een ervaren lezer deze problemen dan ook niet heeft.
Hopelijk heb ik je kunnen overtuigen om het boek te lezen en veel leesplezier.