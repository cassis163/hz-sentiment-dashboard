Samantha ( 16 ) en Charlie ( 13 ) verliezen op gruwelijke wijze hun moeder Gamma, zij wordt voor hun ogen op een brute wijze vermoord. Nauwelijks komen zij dit trauma teboven of Charlie is 28 jaar later opnieuw getuige van een gruwelijk misdrijf.

Samantha vecht voor een zo normaal mogelijk leven buiten de stad waar haar trauma ontstaan is. Zij probeert haar leven weer op de juiste rit te krijgen. Ze is onlangs haar man verloren en lichamelijk is zij alles behalve wat ze ooit geweest is.

Charlie probeert wel een bestaan op te bouwen in Pikeville omdat daar ondanks alles haar hart ligt. Zij wordt advocate en werkt samen met haar vader Rusty die zelf strafrechtadvocaat is en de zaken aanpakt waar andere advocaten hun handen niet aan vuil willen maken. Hij heeft een aparte manier van werken en heeft ook zeker geen grote vriendenkring opgebouwd.

Samantha en Charlie hebben geen hele goede band. Evenals Samantha en haar vader. In mijn beleving ligt dit aan wat er gebeurd is en hoe eenieder hier mee omgaat. Je voelt de worsteling.. Magneten die mekaar aantrekken maar ook afstoten.

Het boek bestaat uit verschillende delen. Je leest eerst over Samantha. Dan ga je 28 jaar verder. Dan lees je vanuit Charlie etc. Het is even bijstellen op de momenten dat de switch komt. Maar al gauw zit je weer helemaal in het verhaal en ga je met een razend tempo door. Het einde had ik niet aan zien komen.

Veelal bevond ik mij op het puntje van de stoel. Veel gesis en gewuif naar de kinderen of zelfs mn vriend. Ik bleef maar lezen en ik wilde steeds maar meer begrijpen van het gebeurde.

Ik kan het eenieder aanraden die van een goeie thriller houdt !