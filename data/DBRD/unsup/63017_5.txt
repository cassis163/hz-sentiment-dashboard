Uit dit boek blijkt maar weer dat wij op Nederlandse bodem ook uitstekende fantasy-schrijvers hebben. Na mijn goede ervaringen met het eerste deel van deze trilogie dit deel zo snel mogelijk na uitkomen besteld.
Mijn wachten werd beloond, na het even inkomen van het verhaal wat eerder aan mij ligt en niet aan het boek of de schrijfster kon ik het boek met moeite wegleggen. Het verhaal verspringt tussen meerdere mensen. Dit is soms verwarrend, maar aan de andere kant ook prettig omdat de personages daardoor ook meer diepte krijgen voor mijn gevoel. De opbouw van het boek is zeer goed, de hoofdpersonages groeien duidelijk en ook de spanning bouwt goed op. Er is een duidelijk afgerond stuk aan het einde van het boek, maar het is ook duidelijk dat het verhaal niet geheel afgerond is en er is een epiloog met een duidelijke inleiding naar een hopelijk net zo'n spannend vervolg. Het maakt zeer zeker nieuwsgierig naar het vervolg.
Ondanks de bijna 400 bladzijdes het boek veel te snel uitgelezen, dus ik zeg, kom op Cocky, snel door schrijven, ik wil heel graag verder lezen over Fenna.