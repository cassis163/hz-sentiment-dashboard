Velen voelen zich geroepen. Slechts een handvol zijn uitverkoren. Slechts een fractie van alle schrijvende mensen schopt het tot in de boekhandel.

"Alweer een bestseller" is naar eigen zeggen een must read voor elke beginnende schrijver. Door middel van concrete schrijftips (deel 1) en info over de wereld van de uitgevers en literaire agenten (deel 2) willen Sebes en Bisseling de lezer/schrijver op weg helpen naar een uitgegeven boek.

Ik miste de spannende belevenissen en hilarische gebeurtenissen die op de achterflap beloofd worden. Ook stoorde ik me aan slordige taalfouten, waardoor het boek een "rap rap"-indruk wekt en waarmee de schrijvers hun eigen aanbevelingen in de wind slaan.

Pluspunt: inzichten opgedaan mbt de wereld van literaire agenten. Maar toch wel wat op mijn honger blijven zitten. Het boek wil te breed gaan door én schrijftips én uitgeeftips te combineren. Misschien goed voor wie aan zijn eerste werk bezig is, maar minder nuttig voor wie al enkele werken over "goed schrijven" heeft doorworsteld.