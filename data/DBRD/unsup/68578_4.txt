In het begin moest ik erg wennen aan de schrijfstijl van Arne Dahl maar daarna pakte het verhaal me helemaal beet. Er zijn verschillende verhaallijnen met een dagboek uit de 2e Wereldoorlog, een gruwelijke moord in een dierentuin en de verdwijning van prositu√©es. Wat heeft dat allemaal met elkaar te maken?
Het A-team - een speciale politie-afdeling die belast is met zware criminaliteit - moet zijn uiterste best doen om de sporen te volgen en langzamerhand wordt duidelijk wat de verbindende link is tussen alle onwaarschijnlijke personages.
Dahl schrijft gedreven en pakkend met mooie karaktertyperingen. Hij gebruikt geen uitgebreide verhalende teksten maar triggered de lezer met korte informatiestromen, bijvoorbeeld door middel van teambesprekingen en taakoverdrachten. Hiermee voel je je als lezer ook helemaal betrokken bij het verhaal, tot en met het verrassende einde.