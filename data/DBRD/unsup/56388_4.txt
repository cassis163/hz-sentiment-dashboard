Chateau Fatale heeft een James Bond-achtig cover en een heel bijzondere openingszin: “Youssouf ‘Mbasa had een zeldzaam voorkomende afwijking waardoor hij vanaf zijn prilste jeugd elk moment kon worden vermoord”. Twee aspecten die mij bijzonder aanspreken. Daar komt nog bij dat ik uitermate nieuwsgierig was naar een thriller van de wijnkenner Ilja Gort.
Chateau Fatale is een bijzonder boek: er komt harde actie in voor, erotiek, romantiek én humor. En dit alles met een Frans sausje. Het verhaal zit ontzettend goed in elkaar en komt echt tot leven. Het blijft boeiend tot het eind.
Ilja Gort heeft een zeer aparte schrijfstijl waarbij je je goed een voorstelling van het geheel kan maken; je kunt de sfeer proeven. De spannende scènes in het boek komen echt tot leven. De Franse woorden, die worden gebruikt, maken de beleving compleet. Je waant je in de Franse wijnstreek!
Een zeer bijzondere thriller, die prettig leest. Echt een aanrader!