In dit boek heeft de auteur vijfenzestig van haar lievelingsdieren getekend.
Ze heeft er een aantal wonderbaarlijke feiten bij gezocht om met ons te delen.
Haar liefde voor dieren heeft ze hierdoor zeker duidelijk gemaakt, ze wil tenslotte dat we meer over de dieren weten die op onze aarde rondlopen (of zwemmen, vliegen, zweven, kruipen en springen).
Het lijkt me moeilijk om niet van dieren te houden en dan toch op deze leuke manier ons leven te verrijken met deze mooie tekeningen en wetenswaardigheden. Een overzichtelijke index stuurt je meteen naar de bladzijden over het dier waarover je iets wilt weten.

Voor de jongsten is het een heerlijk boek om samen met een ouder iemand in te bladeren en je te verwonderen over de leuke plaatjes. Je kunt dan ook vragen om te vertellen wat er bij geschreven staat.
Dat zal zeker niet teveel moeite voor hen zijn; het is een heerlijk boekje, voor jong en oud!

Ik kan niet meer zeggen dan; hartelijk dank, Maja Säfström!