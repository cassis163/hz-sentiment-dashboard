June Conner is 58-jaar en ze heeft sinds vijfenhalve maand uitgezaaide longkanker. Ze weet dat ze vandaag gaat sterven en ze blikt terug op haar verleden.

Ze is getrouwd met Richard, maar dit is inmiddels een liefdeloos huwelijk. Richard heeft 21 jaar in de gevangenis gezeten voor een delict. Samen hebben ze een dochter Grace, maar zij leeft niet meer.

June heeft diepe dalen gekend in haar leven en toch is ze vastberaden om de waarheid van alle ellende te horen op haar sterfbed.

Vanaf de eerste zin heeft het korte verhaal mij in zijn greep gehad. En ik heb het in één adem uitgelezen.

Het verhaal beschrijft de aftakeling van iemand die gaat sterven en de pijn die daarbij komt kijken. Dat is erg aangrijpend.

Het personage van June is niet heel erg uitgewerkt en ze komt dan ook wat stug over.

Toch een mooi verhaal dat in 30 pagina’s is beschreven.