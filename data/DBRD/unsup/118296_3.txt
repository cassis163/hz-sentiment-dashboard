Drie mensen, drie verhalen. Ten eerste is er Ewoud, een gescheiden man die wanhopig is omdat hij zijn dochtertje Anouk niet vaak genoeg mag zien en later ook nog eens een contactverbod krijgt opgelegd.

Daarnaast Lisa. Een succesvol directeur van een luchtvaartmaatschappij. De maatschappij zit midden in een reorganisatie waarbij ontslagenen gaan vallen. Thuis heeft ze haar eigen moeilijkheden met onder andere een autistische zoon.

Als laatste het verhaal van Anna. Ze is architect bij een bekend architectenbureau, maar ze gaat het liefst voor zichzelf aan de slag. Privé verlangt ze naar een vaste relatie, maar omdat ze veel in het buitenland is, komt dat er niet zo van.

Ogenschijnlijk hebben geen van drieën een relatie met elkaar, maar gedurende het verhaal blijkt dat ze toch met elkaar te maken hebben. Hoewel de een wat meer dan de ander. Maar dat blijkt pas tegen het eind. Dat ook nog eens verrassend is.

Botsing is een aardige thriller waarin de echte spanning ontbreekt. Het verhaal steekt goed in elkaar en het boek leest erg prettig. Maar toch is het nét niet. En dat is jammer, want het verhaal heeft het wel in zich om er een spannend geheel van te maken.