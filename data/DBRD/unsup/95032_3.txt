De verhalen van Nhung Dam en Tim Hofdam vond ik denk ik de beste uit dit boekje. Het verhaal van Raoul de Jong was ook prima te lezen, maar ik kon mijn aandacht er iets minder bijhouden en dat komt denk ik doordat ik niet zo van dit soort verhalen ben.

Wat mij opviel is dat de verhalen wel wat grover geschreven zijn, persoonlijk ben ik daar niet zo van. Voor mij zou het ook prima zijn geweest als het woord 'fokking' niet zo vaak voorkwam in het tweede verhaal, maar ik weet niet wat de gemiddelde jeugd daarvan vindt. Ik heb ook geen idee of dit taalgebruik een weerspiegeling is van de jeugd, gedeeltelijk misschien.

Maar goed, alledrie de verhalen zijn kort, maar juist daardoor wel knap opgebouwd. In korte tijd ontdek je toch een plot en gaan gedachten met je op de loop. Leuke verhalen voor tussendoor met alledrie een prima schrijfstijl.