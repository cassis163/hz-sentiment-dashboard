Ben het erg met Joanazinha eens. Het was het eerste boek wat ik over Bernie Gunther las en in het begin wist ik het niet zo met het verhaal maar het ging me gaandeweg steeds meer boeien.

Ik dacht eigenlijk gewoon even een thriller te lezen maar het is veel meer dan dat. ’t Naoorlogse Duitsland met nog vrij rondlopende nazi’s op zoek naar een ontsnappingsmogelijkheid via het Kameraadschap, is de achtergrond van een spannend verhaal. Een verhaal over persoonsverwisseling, een verbijsterende rol van de Rooms-Katholieke kerk, zeer dubieus onderzoek naar een vaccin tegen malaria, moorden, wraakacties, bedrog en de vraag wie kun je eigenlijk nog vertrouwen?? Af en toe ingewikkeld, soms schokkend en zeker spannend en meeslepend.