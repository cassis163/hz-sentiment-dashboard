Yrsa Sigurðardóttir is een IJslandse auteur, geboren in Reykjavik in 1963. Van oorsprong is ze waterbouwkundig ingenieur. In 1998 debuteerde ze met een kinderboek. Sindsdien heeft ze diverse kinderboeken en een aantal thrillers geschreven. DNA is het eerste deel met Huldar en Freya.

De proloog begint heel spannend en schept verwachtingen.

Zo’n 30 jaar geleden worden drie kinderen uit een gezin, na een onbekend drama, uit huis geplaats en in verschillende pleeggezinnen onder gebracht.

In het heden vindt een afschuwelijke moord plaats.
De dochter van de vermoorde vrouw ligt onder het ouderlijk bed verstopt en is de enige getuige. Aan politieagent Huldar de schone taak om de dader te vinden.
Freya, een kinderpsychologe krijgt Margrét onder haar hoede. Wat ook meespeelt is dat Huldar en Freya elkaar buiten het werk hebben leren kennen. Hun gevoelens spelen een belangrijke bijrol.
Karl is een jonge scheikundestudent en hij heeft als grootste hobby het luisteren naar radioberichten van zendamateurs.
Tijdens het luisteren vangt hij een aantal zeer vreemde codes op en gaat op onderzoek uit.

Margét laat niets los en het onderzoek zit behoorlijk vast als er en nieuwe al even gruwelijke moord wordt gepleegd. Huldar vraagt zich af of deze moord met de vorige in verband staat en vooral hoe.
Langzaamaan wordt alles duidelijk, komen de verschillende verhaallijnen samen en is er een heel sterke ontknoping.

Het langzame is gelijk ook wat ik niet prettig vind aan het boek. De manier waarop alles tot in het kleinste detail werd beschreven en de vele uitweidingen, waardoor je inmiddels alweer kwijt was waar het over ging lieten mijn gedachten steeds afdwalen.
Daarnaast vond ik dat er veel (vertaal)fouten inzaten, dat is echt niet nodig en vind ik niet netjes naar de auteur toe.

Het is dat ik dit boek met een leesclub heb gelezen, anders had ik het einde niet gehaald.
De moorden zijn zeker wel origineel en het plot is dat ook.

Daarom van mij 3 sterren.