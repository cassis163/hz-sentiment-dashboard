Door mijn lage verwachting ben ik juist extra enthousiast na het lezen van dit boek: een leuke spannende detective. Geen hoogstaande thriller, maar wel een lekker ontspannend boek waarvan je wilt weten hoe het afloopt. Wel spannend, maar niet gruwelijk of eng.

De eerste 10% van het boek is nog wat inkomen, maar zodra de jongen Andreas verdwijnt, zat ik helemaal in het boek. Ik kon het boek maar moeilijk wegleggen en er zaten een paar onverwachte wendingen in. Verschillende personages werden goed uitgewerkt. Tot op het laatst wist ik niet wat er gebeurd was. Ik zou graag meer uit deze reeks lezen!