Een titel van de shortlist #librisliteratuurlijst. Een kennismaking met Pfeijffer. Het verhaal is gebaseerd op een krantenartikel over een professor uit Oxford en een eenzelfde situatie heeft meegemaakt als 'proffie' uit Peachez, een romance.

Het verhaal zal inmiddels bij vele literatuurlezers bekend zijn. Kort samengevat:
'Ik heb de liefde van mijn leven ontmoet. Dat was het. Dat is eigenlijk het hele verhaal.'
Natuurlijk gaat het over meer, anders geen boek met nominatie.

Het verhaal begint vanuit de gevangenis uit Buenos Aires. Een oudere, naïeve verstrooide professor, phising mail, een virtuele (zogenaamde) liefde, een enorme vliegangst en toch naar Curaçao, de rest laat zich raden. Enigszins ongeloofwaardig zijn bijv. de passages over vakantiekleding, het niet nakomen van afspraken mbt het Tertulliannuscongres.

Mooi is de proza. Een aantal passages lees je twee keer om te laten doordringen wat er werkelijk staat. Helaas wordt voor de niet-Latinisten iets gemist. Ondanks dat namen zoals Vergilius en Ovidius bekend zijn en er ook aan tafel over wordt gesproken, is het lezen van verschillende zinnen lastig. Steeds googlen laat je op den duur achterwege als je alleen leest. Een leesclub met elkaar motiverende lezers zou bij dit verhaal zeker goed zijn en waarschijnlijk er een ster bij laten lezen.

Het eind maakt het enigszins ongeloofwaardige eerste deel door de symboliek verrassend goed. Van Peachez/Sarah krijgt hij niet werkelijk antwoord, van God krijg je dit ook niet, wel is er liefde. Geloof, hoop en liefde.
Bijzonder is in dit verhaal ook dat de professor ondanks alles 'Peachez/Sarah' niets verwijt en hij door haar liefde in zijn leven heeft gekend.

Wil de auteur met dit - toch wel klassieke - verhaal een waarschuwing afgeven? Ga niet in op spam, de mogelijke extreme gevolgen etc. en pluk de dag liever in de werkelijke wereld? Is dit verhaal een romance/romantiek? De beschouwende gedachten in de Argentijnse cel komen er met de wisseling van de seizoenen het meest dichtbij.

Herlezen na deze leesbeleving? Winnaar? Of toch één van de andere genomineerden die zijn gelezen?