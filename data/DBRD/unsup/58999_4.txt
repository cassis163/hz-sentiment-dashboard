De tijgervrouw van Galina is geschreven doorTéa Obreht, een jonge schrijfster van 26 jaar,die me wist te boeien door haar sprookjesachtige verhaal zich afspelend ergens in de Balkan.
Met het boek won ze de Orange Price 2011.

Natalia, een jonge arts, is met een vriendin onderweg naar een weeshuis om daar kinderen te gaan vaccineren.
Dan hoort ze dat haar grootvader,ook een arts, is overleden,een grootvader waar ze dol op was.
Als kind nam hij haar vaak mee naar de dierentuin en altijd had hij het”Jungleboek “ van Kipling bij zich waar hij haar uit voorlas en haar ook de wonderlijkste levensverhalen vertelde.
De mooiste verhalen echter waren die van “de tijgervrouw “ en het verhaal van “de onvergankelijke man”,de man die niet dood kon gaan.
Ze gaat op zoek naar de plaats waar haar grootvader is overleden en wil te weten komen hoe hij zijn laatste levensdagen is doorgekomen.

Het boek gaat over het heden maar grijpt vaak terug naar het verleden,naar de jeugd van de grootvader.
De schrijfster kan prachtig vertellen,mooie,spannende en emotionele verhalen waarbij je ook de folklore van de Balkan leert kennen.
De karakters van de mensen worden goed weergegeven,je leeft met ze mee en je merkt hoe oorlog en conflicten een stempel op de bevolking hebben gedrukt.
Een roman met een ongelooflijke fantasie.

Heb erg genoten van dit boek en ben benieuwd naar haar volgende boek.