De angst van elke ouder is, je kind verliezen door een verdwijning of een ontvoering. Het gezin van Jenny overkomt dat. Op een avond komt hun Jongste dochter van vijftien niet thuis. Wat is er gebeurd, is ze ontvoerd, is ze dood, bevindt ze zich in een afschuwelijke situatie?. Jenny heeft geen idee en tijdens het wachten op resultaat van het politie-onderzoek blijkt dat haar gezin helemaal niet zo ideaal is als ze dacht. Elk lid van het gezin heeft geheimen waar ze niets van af weet en langzaam valt het gezin uit elkaar. Ook haar partner maakt zich los van haar of zij van hem.
Het verhaal volgt twee lijnen: een van de dagen na de verdwijning: de tijd, dat Jenny ontdekt dat haar kinderen grote geheimen voor haar en hun vader hebben en de situatie na een jaar. Jenny woont alleen en ontdekt steeds meer wat er zich afspeelde in haar gezin en daar is ze niet trots op. Een zoon verwijt haar dat ze geen tijd voor de kinderen had, niet luisterde maar alleen met haar werk bezig was. Voor Jenny is dat een klap in haar gezicht, zo had zij het niet gezien.
Ze blijft zoeken naar aanwijzingen en daarbij heeft ze alleen de hulp van de rechercheur, de rest van de familie sluit zich er voor af. Op een geven moment komt ze achter de waarheid en die is totaal onverwacht. Het einde van het boek is verrassend