Vanaf het begin lees ik de boeken van Karen Rose en zij is en blijft een van mijn favoriete schrijfsters. Dit boek had ik alleen wat moeite met alle namen die samenkomen en ik denk dat de schrijfster dat zelf ook beseft heeft, want zelfs in het boek denkt of zegt de hoofdpersoon Decker een paar keer dat het allemaal nogal ingewikkeld in elkaar zit daar, qua relaties, familie, etc. Ik zou haast hopen dat ze in het volgende boek toch even een korte samenvatting toevoegt van de personages.

Na ongeveer 100 pagina's zat ik weer in het boek en na ongeveer de helft van het boek te hebben gelezen, kon ik het niet meer wegleggen. Het is weer een echte Karen Rose. Heerlijk geschreven.