De kracht van het tweede boek van MPO Books is dat je blijft lezen om er achter te komen wie de dader is. De soms uitvoerige streekbeschrijvingen en af en toe plechtstatig taalgebruik doen daar niks aan af. De karakters komen goed uit de verf, zoals de Marokkaanse jongen die zich verdacht gedraagt en tenenkrommend gepest wordt door bijna al zijn klasgenoten. De overgeplaatste politieagent blijkt anders te zijn als hij zich voordoet en hij is niet de enige! Zo blijft het tot de verrassende ontknoping toe maar raden wie de moord op het meisje gepleegd heeft. Deze spannende detective smaakt zeker naar meer, al hoop ik dat rechercheur Petersen zijn ouwe blauwe inruilt voor een eigentijdser model.