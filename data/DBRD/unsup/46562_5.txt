Kate Paris is een pseudoniem en inmiddels niet meer weg te denken in het genre van Tinteling Romance. Net zoals in Een ondertoon van liefde, weet de schrijfster ook in de opvolger Een omweg naar geluk de toon te zetten en de aandacht van de lezer vast te houden. Dit komt omdat de personages stuk voor stuk een interessante achtergrond hebben en verbonden zijn met de personages uit het vorige deel in de serie. En, net zoals zijn voorganger, zijn de pikantere scenes niet te ordinair neergezet. Deze gebeurtenissen vallen geen seconde uit de toon. Het boek is ook nog eens van een mooie dosis spanning voorzien, waardoor het boek moeilijk valt weg te leggen. Paris weet de lezer weer naar een aangenaam einde te brengen en het boek is dan ook een heerlijk verhaal die naar meer smaakt. Het is eentje waarvan de lezer gegarandeerd gaat uitkijken naar het volgende deel.