Er worden 8 personages beschreven, die allen wat te maken hebben gehad met Mattias, die overleden is. Wat de relatie met Mattias is, is soms lange tijd niet duidelijk. Het is een dun boek en dan zijn er, wat mij betreft, nog veel dingen die niet echt wat bijgedragen hebben aan het verhaal (de Netflix-storing bijvoorbeeld, langdradig beschreven). Maar aan de andere kant had ik van sommige dingen graag wat meer geweten. Alle karakters op zich, zouden weer net zo goed zelf hoofdpersoon kunnen zijn in een boek. Het taalgebruik vond ik wel heel mooi, mooie zin, mooie omschrijvingen, maar sommige scenes wat langdradig. Het was wel fijn om eindelijk te weten te komen wat Mattias overkomen is, dan vallen de verhalen toch wat meer samen.