Irene Visser heeft het kleine meisje Maja doodgereden en blijft zich daar enorm schuldig over voelen. Haar hele leven draait om deze zware last. Zij moet dit gegeven een plaats geven in haar dagdagelijkse doen, de zorg voor haar twee kinderen, Hugo en Sanne, de problemen van haar zusje Renske, haar relatie met haar man Marco. Langzaam maar zeker verandert haar leven in een ware nachtmerrie.
De lezer wordt meegezogen in haar gedachten, haar psychische onstabiliteit, haar zoektocht naar de ware toedracht van de vreemde dingen die om haar heen gebeuren. Je krijgt het gevoel dat je werkelijk in haar hoofd zit. De auteur stapelt de spanning voortdurend op, zonder rustpunten wanneer je denkt de ware toedracht te kennen, wordt je weerom op het verkeerde been gezet.
Indringende psychologische thriller die zijn naam tot de laatste bladzijde waard is.