Aaron Falk is 20 jaar niet in Kiewarra geweest en komt nu terug door een begrafenis. De begrafenis is van zijn jeugdvriend Luke en diens vrouw en kind. Aaron is 20 jaar geleden plotseling vertrokken met zijn vader. De vader van Luke wil graag dat Aaron op de begrafenis komt en stuurt een rouwkaart naar Aaron.Nu hebben de ouders van Luke het heel moeilijk met het verlies van Luke zijn vrouw en zijn kind. De dood van het gezin roept veel vragen op en Aaron gaat in op het verzoek van de ouders van Luke (maar ook omdat hij zelf wil weten hoe het zit) en gaat samen met de plaatselijke politie op onderzoek uit.

Het verhaal heeft mij van het begin tot het eind geboeit, verbaasd en zeker op het verkeerde been gezet. Jane wist zo goed met de tijdlijnen te spelen dat ze een prachtig debuut heeft geschreven. Knap spannend zonder bloederig of agressief te zijn. Maar ook met een verhaal wat ons over de onzekerheden van de natuur verteld en wat voor invloed dat heeft op een gemeenschap maakt het allemaal heel geloofwaardig en heerlijk om te lezen.

Ik geef het boek 4 sterren en ik dank Bruna en de Perfecte Buren voor dit boek en de leuke leesclub.