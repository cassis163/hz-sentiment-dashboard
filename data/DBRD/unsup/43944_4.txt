Als Mia Corvere op 10 jarige leeftijd haar familie verliest is ze vastbesloten zich te wreken.
Om dat te bereiken gaat ze op zestienjarige leeftijd naar de Rode Kerk, een school voor moordenaars. De opleiding is zwaar en gevaarlijk, want niemand is te vertrouwen, zelf de leraars hebben het op je leven gemunt. Gelukkig kan ze rekenen op haar metgezel, de kat die geen kat is.
Het omslag van dit boek sprak me absoluut niet aan, maar toch heb ik me er , gelukkig, aan gewaagd om het boek te lezen. Het verhaal is donker en bloederig, maar met de nodige droge humor, vooral dan in de voetnoten. En zeker niet voorspelbaar. Echt een aanrader. Hopelijk wordt deel 2 ook vlug vertaald.