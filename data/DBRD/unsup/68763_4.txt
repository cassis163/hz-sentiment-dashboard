Het eerste deel van Portret van een vrouw speelt zich af in de Eerste Wereldoorlog. Sophie , een jonge , getrouwde vrouw vertrekt uit Parijs om samen met haar zusje Helene in een Frans dorpje het hotel van haar familie te runnen. Haar man Edouard en een ook de man van haar zusje zijn opgeroepen om te vechten tegen de Duitsers. Samen proberen ze zo goed en zo kwaad het maar kan het hotel draaiende te houden en de rest van de familie van voeding te voorzien. Een houvast in deze moeilijke omstandigheden is het portret wat Edouard van Sophie schilderde en wat prominent in het hotel hangt. De komst van een nieuwe Duitse Kommandant in het dorpje verandert veel in het leven van Sophie en haar zusje. De Kommandant blijkt veel belangstelling te hebben voor het schilderij maar ook voor Sophie. De zorgen die Sophie zicht maakt over haar man zijn zo groot dat ze een beslissing neemt die zowel voor haar als voor de verhouding in de familie en het dorp grote gevolgen heeft.
Het tweede deel speelt zich een eeuw later af. Het schilderij van het portret van Sophie hangt nu in de slaapkamer van Liv. Zij heeft het schilderij van haar overleden man David gekregen op hun huwelijksreis en het is haar zeer dierbaar. Wanneer zij Paul leert kennen lijkt het geluk haar weer toe te lachen, echter er blijkt wat et het schilderij aan de hand te zijn. In een keer lijkt Liv alles kwijt te raken, het schilderij en haar nieuwe liefde.
Het verhaal begint heel pakkend en intens en dwingt tot door lezen. De situatie van de Eerste Wereldoorlog levert de nodig spanning op tijdens het lezen en doet vergeten dat het een boek in het "FeelGood" genre is zonder somber te worden.
De overgang naar deel twee , een eeuw later, is nogal abrupt en het vergt even tijd om in dit deel de draad weer op te pakken. Toch slaagt Moyes er in beide delen mooi tot een geheel te smeden en je achter te laten met een goed gevoel.
Ook in dit boek zit , zoals in veel van haar boeken , naast een element van "feelgood", altijd een onderwerp dat tot meer nadenken aanzet en wat maatschappelijk relevant is.
Het boek " Portrer van een vrouw", zal voor lezers die al bekend zijn met haar boeken weer genieten zijn. Is het een eerste kennismaking dan zal die zeker naar meer smaken.