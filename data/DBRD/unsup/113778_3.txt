Tess Clement verhuist na het overlijden van haar moeder naar Frankrijk, naar het bergdorp Mosset, dicht bij de Spaanse grens. Het is geen onbekende plaats voor haar, als jongere heeft ze er een keer een vakantie doorgebracht. Er is toen ook iets gebeurd wat maakte dat ze er hals over kop vertrokken is en er niet meer naar teruggekeerd is.
Nu is ze dus terug en ze koopt er samen met een lokale vrouw een burcht/kasteel. Tess zal de verbouwing leiden.
Tussendoor krijg je aparte hoofdstukjes van iemand die zich Tess van vroeger herinnert, die het niet best met haar voor heeft.

Het boek is niet echt spannend en te langdradig, een 100 pagina's minder had misschien wel beter geweest voor het verhaal. Bovendien vond ik Tess een irritant hoofdpersonage dat ondanks haar leeftijd van ergens tussen de 45-50 soms heel puberaal overkwam.