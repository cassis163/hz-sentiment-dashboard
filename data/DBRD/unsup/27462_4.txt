Rode Klok Leni Zumas
Is dit de toekomst?
De personages in deze futuristische, dystopische roman wonen in een kustplaatsje in Oregon, Verenigde Staten. Een nieuwe vrouw-onvriendelijke president (!!) is aan de macht en streeft orthodoxe ‘christelijke’ waarden na.
Hij initieert het “Persoonsamendement” onder de kreet: “Ieder kind verdient er twee!” Dit amendement wordt zeer binnenkort van kracht!
Het betekent voor elke vrouw in de VS dat IVF, abortus, adoptie door alleenstaanden onmogelijk wordt. Alle vrouwenrechten worden van tafel geveegd! In het kleine vissersdorp aan de kust krijgen de vrouwelijke hoofdpersonen hier ook mee te maken! De dochter, de biografe, de genezeres, de echtgenote; zij dreigen in de knel te raken door dit amendement.
Elk personage wordt in een eigen stijl per hoofdstuk beschreven. Soms denk je : ik wil weten hoe het met de dochter afloopt, hoe de biografe dit aanpakt, maar dan komen de andere personages er tussen door! Het triggert tot doorlezen,
Gaande het verhaal ontdek je de namen van de personen, hoe de relaties tussen hen zijn, wie op wie verliefd is, wie zwanger wil raken en we het juist níet wil zijn, wie stopt ‘wat’ in de diepvries, wie is familie van elkaar….
Elk personage volgt zijn eigen lijn, de lijnen gaan parallel lopen en op een geven moment verweven ze zich met elkaar, om zich tenslotte als één plot te ontpoppen.
Tussen door loopt het verhaal van de poolreizigster Eivǿr Mínervudottír. Dit wordt in een andere, originele typografie weergegeven, compleet met doorhalingen. Het is het boek dat de biografe aan het schrijven is. Opvallend is dat dit verhaal en de roman gelijkenissen vertoont, het heeft bij aandachtig lezen, zelfs voorspellende waarde!
In flitsende stijl, vlot leesbaar geschreven is deze roman een absolute aanrader. Prachtig, subtiel gecomponeerd! Er zitten humoristische stukjes is, poëtische delen, snel wisselende dialogen, waarbij interieure en exterieure dialogen elkaar kunnen afwisselen of zelfs door elkaar lopen!
De metafoor: Rode Klok, symbool voor de baarmoeder, is ontleend aan oude IJslandse poëzie. Het schetst reële vrouwen, je leeft met ze mee, je voelt hun spanning, hun stress, hun verdriet..
Het boek eindigt met vrouwen die in hun kracht staan, die zelf plannen maken, die zelf invulling en richting geven aan hun leve!
Een prachtige roman! LEZEN dus!