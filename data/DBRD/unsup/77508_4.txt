Willemijn en Parel, hartsvriendinnen vanaf de lagere school, gaan samen oppassen op een huis in de Ardennen. Bij de overdracht krijgen ze ineens te horen dat er nog een kind ligt te slapen en dat ze ook daar op moeten passen. Maar de volgende dag is het kind verdwenen…
De vriendschap tussen Willemijn en Parel wordt op de proef gesteld. Gedurende de week blijken er toch geheimen te zijn die nu ineens aan het licht komen.

Een verrassend boek. Willemijn en Parel lijken twee onbezorgde studentes, maar onder de oppervlakte dragen beide persoonlijke problemen mee. Door de rare situatie waarin ze zijn beland begint dat te wringen. Het lijkt of de dames langzaam gek worden. Ze zijn op elkaar aangewezen, maar weten door het maken van ‘scripts’ alles weer controle te krijgen.

Tijdens het verhaal voel je dat er iets niet klopt, maar er de vinger op leggen lukt niet direct. De fantasie van Parel maak het ook niet makkelijker, want wat is waar en wat niet?
Het verhaal blijft boeien tot het einde, en ook al is het einde niet geheel onverwacht, het is erg goed uitgewerkt.