‘The Gate Of Angels’ van Penelope Fitzgerald is voor het eerst vertaald naar het Nederlands. Vier keer drong Penelope door tot de shortlist van de Booker Prize, onder meer met ‘De Engelenpoort’.
Na ‘De Boekhandel’ en ‘De Blauwe Bloem’ is ‘De Engelenpoort’ de derde roman van haar hand die vertaald is geweest.
Het verhaal gaat over Fred Fairly, een jonge wetenschapper die Natuurkunde doceert aan het Sint-Angelicus-college. Een klein college waar Fred afgesloten leeft van de buitenwereld en waar, in de tijdgeest van de 20ste eeuw, het verboden terrein is voor vrouwen.
Op een dag krijgt Fred een fietsongeluk en wordt wakker naast Daisy. Ze kennen elkaar niet maar een behulpzame huisvrouw dacht dat het echtgenoten waren en heeft ze bij elkaar in bed gelegd.
Voor Fred het goed en wel beseft kan hij niet meer zonder haar en doet hij alles wat in zijn macht ligt om haar terug te krijgen.
De Engelenpoort is een roman geschreven op het einde van de vorige eeuw. Dit merk je wel aan de schrijfstijl, Penelope gebruikt een beschrijvende manier om het verhaal op gang te brengen en geeft veel achtergrondinformatie over bepaalde personages.
Hierdoor krijgend de personages wel meer ruggengraat en komen ze tot leven, anderzijds komt er in het boek wel veel informatie die -op het eerste zicht- overbodig lijkt.
Het boek is literair zeer sterk met mooi woordgebruik en beeldspraak, iets dat in een roman wel past. Hierdoor kan het boek wel zwaar overkomen, maar door de romantische lijn die zich tijdens het verhaal ontwikkeld is het boek wel leesbaar gebleven.
Het einde van deze roman raakte mij, Fitzgerald laat ruimte voor eigen invulling maar toch ben je blij dat bepaalde eindjes aan elkaar worden geknoopt.
Toen ik begon met lezen moest ik even wennen aan de schrijfstijl van Penelope, maar toen ik eenmaal mee was in het verhaal moest ik weten of en hoe Fred en Daisy weer bij elkaar kwamen na hun ongeluk. Het boek heeft me laten kennis maken met een auteur die ondergewaardeerd is gebleven. Van mij krijgt Penelope voor dit werk wel deze waardering met een mooie 4 sterren.