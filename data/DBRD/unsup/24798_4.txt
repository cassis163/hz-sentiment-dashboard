Goddard is altijd goed. Met uitschieters naar boven en met wat mindere titels, maar zelfs die verdienen dan nog vier sterren. Zoals Verboden te lezen: boeiend geschreven, een 'snel' verhaal, naar Goddardbegrippen althans, maar een tikkeltje te vergezocht (Dallas) en hier en daar verbazingwekkend. Bijvoorbeeld: vlieg maar eens van Londen naar Berlijn naar Tokio (waar je heg noch steg weet) en weer terug naar Londen en kom in grote steden zoals deze maar eens 'toevallig' precies die mensen tegen die je wel/niet wilt ontmoeten. Het zij Goddard vergeven, de uiteindelijke plot zit uitstekend in elkaar.