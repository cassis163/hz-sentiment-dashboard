Restafval valt met de deur in huis. Je begint te lezen en je struikelt over het eerste lijk. Altijd een goed begin om de volledige aandacht te krijgen voor een verhaal. Hierbij komen Patricia, Marnix en Xavier weer aan bod om de moord op te lossen. Ze zijn nog niet goed en wel bezig met de ene moord of de volgende valt al op hun bord. Zelfde methode, dus dit wijst op een zelfde moordenaar. Maar wat is hun connectie met elkaar? Naar wie moet er uitgekeken worden? En bij elke moord die er gebeurd, gaat de dader driester te werk.
Katrien brengt met Restafval ons dichter bij de wereld van de fertiliteit. Hierbij heeft ze stevig researchwerk verricht wat het verhaal ten goede komt.
Het plot zit stevig in elkaar waarbij de spanning in crescendo gaat en je tot op een kwart van het boek na je jezelf afvraagt wie de dader kan zijn. Verder wordt de relatie tussen Patricia en Marnix, die we ontdekt hebben in het eerste deel, verder uitgediept. Wat aan het verhaal toch ook de meer menselijke en emotionele kant weergeeft. We zijn uiteindelijk allemaal mensen van vlees en bloed, met ups en downs in het leven. Deze combinatie werkt prima.
Ik kan maar één ding zeggen over Restafval en dat is dat Katrien met dit boek bij mij gelijkgesteld wordt als de Vlaamse Robin Cook. Even heb ik getwijfeld tussen een 4 of 4,5 sterren maar na het lezen van het dankwoord, geef ik met heel veel plezier een dikke vette 4,5!aa