'Als je nooit iets hebt, kun je nooit iets kwijtraken''

Charles Wang is kwaad op Amerika. Als immigrant en eigenwijze zakenman met een klein hartje heeft hij een zeer succesvol cosmetica-imperium opgebouwd. Door de economische crises raakt hij echter alles kwijt. Vanaf nu is het de Wangs tegen de wereld en wat volgt is een hectische road trip met zijn zoon Andrew, tweede echtgenote Barbra en jongste dochter Grace. Samen gaan ze op weg van de Oost naar de West kust om in te trekken bij Charles' oudste dochter Saina. Ondertussen bedenkt Charles een plan hoe hij het land van zijn voorouders in China kan terugeisen om zo opnieuw te beginnen.

De Wangs vs. de wereld wordt aangeprezen als een frisse 'Little Miss Sunshine', en dat schept toch verwachtingen. Helaas is wel vaker gebleken dat je dan verkeerd aan een boek begint. Het is een grappige en actuele roman over een Chinees-Amerikaanse familie die in een auto Amerika doorkruist om een crises te voorkomen. Zover de overeenkomst met 'Little Miss Sunshine. Want waar je bij de film van het ene hilarische moment in het andere terechtkomt en je duidelijk te maken hebt met zeer uitgesproken verschillende figuren blijft dat in het boek wat achter. De personages zijn verschillend maar dat is op een gekunstelde manier, de schrijfster wil dat je ze leuk vindt. Zo ook de belevenissen, die zijn allemaal net t√© overdreven en daardoor net niet grappig genoeg. De schrijfstijl is vlot maar de bewoording voor sommige scenes iets te ordinair, wat ook aan de vertaling kan liggen. Soms moet je jezelf een duwtje geven om door te blijven lezen maar uiteindelijk is het gegeven leuk en boeiend. Persoonlijk denk ik dat wanneer dit boek bij een regisseur op zijn bureau terechtkomt er een geweldige film van gemaakt kan worden.