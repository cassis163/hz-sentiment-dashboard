Wat een ontzettend spannend, verrassend en ontzettend origineel boek! Nooit had ik verwacht dat ik dit boek zo leuk zou gaan vinden. Zoals de omgeving wordt omschreven, zoals de personages worden beschreven en hoe je de sfeer in Beek letterlijk kan proeven is zo bijzonder. Ik kan zeker wel zeggen dat dit boek mij uit de lees dip heeft gehaald en ik vond de schrijfstijl van Thomas Olde Heuvelt zo fijn. Je werd letterlijk in het boek gezogen. Als ik in Beek had gewoond zou ik denk ik gillend gek worden. Niet langer dan een week weg kunnen, altijd rekening moet houden met die Heks en GEEN INTERNET. Of nouja er was wel internet maar alle berichten worden eerst gecontroleerd, voor ze de wijde wereld in mochten.

Het verhaal opbouw was ook ontzettend goed. Het begon allemaal rustig en alles werd ook rustig aan je uitgelegd, daarna werd het steeds, enger, gevaarlijker en leuker natuurlijk. Maar wat de Volkskrant zei ‘Gruwelijk goed, slapeloze nachten gegarandeerd’ vond ik een beetje overdreven. Dat je vanuit verschillende personages kon lezen was ook erg prettig. Zo kon je iedereen hun perspectief over Beek en de Heks Katharina lezen.

Wat vond ik minder?

Ik vond het begin zo ontzettend verwarrend en zo apart, dat ik het eigenlijk na bladzijde 25 wou wegleggen. Gelukkig heb ik dit niet gedaan en na bladzijde 50 werd alles mij heel duidelijk en helder. Maar dit vind ik vooralsnog een grote minpunt. Daarnaast worden er soms dingen maar half verteld zoals: Jelmer was een vervelend persoon, maar iedereen tolereerde hem vanwege zijn verleden. Timo wou graag… WAT IS ER DAN GEBEURD IN ZIJN VERLEDEN. En vaak kreeg je later in het boek daar wel je antwoorden op, maar dit vond ik zelf al te laat. En dat frustreerde mij enorm.

De personages

Dit boek zaten echt ontzettend veel personages en ik heb er hiervan een paar uit gehaald. Grim bijvoorbeeld vond ik echt een leuke man. Hem haalde ik voor mijn geest als een brombeertje die er alles aan deed om de inwoners van Beek te beschermen. Stefan was één van die bewoners die er is komen wonen en niet geboren is. Ik heb diepe respect voor hem en zijn vrouw Jolanda gekregen, hoe zij toch iets van hun leven konden maken in Beek.

In Timo, de zoon van Jolanda en Stefan, kon ik mij heel goed verplaatsen. Heel je leven nog voor je, maar wetende dat je niet langer dan twee weken achterelkaar uit Beek kan zijn. Persoonlijk zou ik gillend gek worden en ik vond het echt knap hoe Timo toch zo levendige jongen kon zijn. Max het broertje van Timo vond ik zo leuk karakter hebben, helaas kwam die er heel weinig in voor.

En dan als laatste Gemma. Bij haar kon ik niet echt mijn vinger opleggen. Ze was een lief, aardig en zorgzame moeder. Maar tegelijkertijd was ze ook zo ontzettend naïef en dom.

Het slot

Het slot was gewoon schokkend en totaal niet verwacht. Zouden mensen echt zo worden als het noodlot daar is? Zouden wij ons dan echt weer als beesten gaan gedragen? Hopelijk komen we daar nooit achter…

Auteur: Thomas Olde Heuvelt


Uitgever: Luitingh-Sijthoff B.V

Gepubliceerd in: augustus 2016

Taal: Nederlands

Bladzijdes: 352

Rating:5 sterren

Ondanks mijn op en aanmerkingen geef ik dit boek toch 5 hartjes, omdat het zo ontzettend goed beschreven is en heel origineel.