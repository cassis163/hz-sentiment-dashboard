Ik sluit me volledig bij de vorige schrijver aan. Ik heb veel goede boeken gelezen, maar deze... wat een topper!! Het begint allemaal dat oud-inspecteur Simon Winter een eind aan z'n leven wil maken. Zijn laatse jaren heeft hij in vergetelheid doorgebracht en hij vind het wel welletjes. Dit word onderbroken doordat zijn oude joodse buurvrouw, Sophie Millstein bij hem op de stoep staat. Ze is doodsbang, ze vertelt hem dat de der Schattenmann heeft gezien, een "jodenjager" uit de 2e wereldoorlog die heel veel deportaties van joden op zijn geweten heeft. Sophie Millstein weet zeker dat hij haar komt vermoorden. De volgende dag wordt Sophie Millstein inderdaad dood in haar woning aangetroffen. De zaak komt in handen van politieman Walter Robinson, in 1e instantie denkt hij dat het om een roofmoord gaat. Terwijl hij deze "roofmoord" gaat onderzoeken, gaat Simon Winter zelf op zoek naar de echte moordenaar, der Schattenmann. Walter Robinson komt er snel achter dat de moord op Sophie Millstein geen gewone moordzaak is. Samen met Simon Winter en de aanklager van justitie Espy Martinez gaan ze op jacht naar der Schattenmann. Een ongekend spannend verhaal met de 2e wereldoorlog op de achtergrond.