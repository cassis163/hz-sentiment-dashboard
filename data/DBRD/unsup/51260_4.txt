Roanne Van Voorst, schrijfster en antropoloog schreef het aangrijpende boek 'Lief van je'. RÃªve lijkt na de dood van haar broertje Justin de weg niet meer te vinden in haar leven, tot ze een besluit neemt dat alles verandert.
Van Voorst bouwt het boek goed op, al is de aansleep naar het kantelmoment in het boek meer dan 100 pagina's lang, wat voor sleur zorgt. Maar het verhaal zit goed in elkaar, en je merkt duidelijk de antropologische achtergrond van de schrijfster. In een verantwoording geeft ze dan ook eerlijk toe waar ze haar inspiratie haalde. Het verhaal is dus stevig onderbouwd, wat zorgt voor een zeer realistisch relaas.
Daarnaast slaagt Van Voorst er ook in om het verhaal een meeslepend karakter te geven. De emoties komen goed naar voor, zonder dat het verhaal sentimenteel wordt. Ten slotte is de stijl van het boek zeer aangenaam. Van Voorst neemt soms sprongen in de tijd, maar schrijft die zo aan elkaar dat die sprongen niet storen, en zelfs een meerwaarde geven aan het verhaal.
'Lief van je' is een vlot, meeslepend verhaal met een wetenschappelijke basis dat weet te bekoren.