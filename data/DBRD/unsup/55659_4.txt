Voel je je ongelukkig. Nood aan een goede lachbui? Lees dan dit boek!

In sex & the single neemt Thom Arisman ons mee in zijn vrijgezellenleven. De verschillende dates en vrouwen laat hij ons op een leuke manier kennen. Ondanks de titel komen er ook serieuzere onderwerpen aan bod. Hij wordt verliefd en heeft het over zijn oma waarbij hij opgroeide. Dit geeft het boek toch iets meer diepgang dan enkel maar de platte mannenpraat.

Het boek is opgedeeld in allemaal korte hoofdstukken, hieruit blijkt zijn column achtergrond. Hierdoor leest het boek vlot door en is het ook perfect als tussendoortje tijdens andere boeken. Thom heeft ook een zeer aangename schrijfstijl. Ook al ken ik hem niet, het lijkt in mijn hoofd alsof hij het zelf allemaal verteld.

Het lezen van dit verhaal ging ook gepaard met meer dan één lachbui. Iedere keer ik in de lach schoot, las ik een passage voor aan mijn vriend. Hij werd er gek van dat ik zoveel voorlas! Lezen op openbare plaatsen is dus volledig op eigen risico. Ik deed het op de trein en kreeg alleen al door de cover enkele rare blikken, maar het boek is het meer dan waard!