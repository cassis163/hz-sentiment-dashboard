Het zit meneer Okada niet mee, hij heeft geen werk meer maar maakt niet echt haast met het zoeken van ander werk, zijn kat is verdwenen en om het nog erger te maken verdwijnt na enkele dagen ook nog zijn vrouw Kumiko.
Zijn zoektocht initieel naar de kat brengt hem in aanraking met een jong buurmeisje dat niet naar school gaat, bij een waarzegsters Malta en haar zuster Kreta. via een afgesloten steegje komt hij bij een verlaten huis waar een drooggevallen put in de tuin staat. Hij gaat in die put zitten omdat hij eens goed moet nadenken. Via de gedachten in die put gebeuren er nog meer rare dingen.

Wanneer zijn vrouw hem verlaten heeft, komt hij in contact met zijn schoonbroer die hij eigenlijk nooit heeft gemogen en waarvan hij vermoedt dat hij iets met het verdwijnen van zijn vrouw te maken heeft.
Er komt ook nog een oude soldaat in het verhaal die zelf erg gruwelijke zaken meegemaakt heeft en die allemaal via brieven aan Okada overmaakt.

Het verhaal had nog honderden pagina's verder kunnen gaan met die vreemde karakters die ineens in het verhaal komen, hun verhaal doen en dan weer verdwijnen.

Ik vind het een heel vreemd boek en begrijp eerlijk gezegd de heisa rond deze schrijver niet goed. Waarschijnlijk moet je ervan houden om het te begrijpen. Er zit humor in dit boek, maar dat is meer omdat sommige situaties zo absurd zijn dat je niet anders kan dan erom lachen.