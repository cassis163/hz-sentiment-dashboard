Lara is al 11 jaar tevreden in haar relatie met Rutger. Alleen zou het wel een oppeppertje kunnen gebruiken. Maar wat Lara ook probeert, Rutger blijft wel lief, maar toch ook afstandelijk.
Uiteindelijk wordt Lara met de harde waarheid geconfronteerd en verbreekt ze de relatie.
Haar eens zo leuke leven staat volledig op zijn kop, waardoor ze ontzettend aan zichzelf gaat twijfelen.
Door haar ontmoeting met Marius beseft ze dat ze nog steeds graag wil settelen met een leuke man en later ook met kinderen. Maar Marius is helaas geen relatiemateriaal.
En als er dan nog iets aan het licht komt, is Lara’s chaos compleet…

Een mooi geschreven verhaal, vol indringende emoties.
Het had zelfs nog wel heel even door mogen gaan, want je wil graag zien hoe het met Lara iets verder in de tijd vergaat.
Niet heel verrassend, maar heerlijk om weg te lezen in het zomerzonnetje.