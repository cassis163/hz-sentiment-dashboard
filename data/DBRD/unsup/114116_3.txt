Ik las De erfgename voor de Hebban Leesclub. Niet eerder las ik een boek van Ellen de Vriend en ik was dan ook erg nieuwsgierig naar haar schrijfstijl.
Door omstandigheden heb ik helaas niet voldoende tijd kunnen besteed aan de discussie binnen de leesclub, wat ik erg jammer vind. Het boek had ik gelukkig wel ruim op tijd uitgelezen.
Het uitgangspunt van het verhaal; de verdwijning van Richard sprak me erg aan. Want hoe goed kennen we de persoon van wie we houden. Zodra ik aan het boek begon begonnen de personages al snel een gezicht voor me te krijgen. Een teken dat ze me aanspreken. Het verhaal is goed uitgedacht en boeit omdat je wilt weten hoe het zal gaan aflopen. Toch is al vrij snel duidelijk hoe de vork in de steel zit en dat vond ik wel jammer. Het verhaal van Mara en haar moeder vond ik een mooie lijn in htet verhaal. En knap zoals aan het einde van het verhaal alle lijntjes bij elkaar komen.
Al met al een boek wat ik dan niet super spannend vond maar wat garant staat voor een paar uren lekker leesplezier. En ik ga zeker het volgende boek van Ellen de Vriend lezen.

.