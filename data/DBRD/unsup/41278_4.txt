Met plezier ben ik dit laatste deel van de trilogie gedoken. Will West en zijn zeer bijzondere vrienden moeten voorkomen dat de wereld wordt geteisterd door de meest gruwelijkste wezens die je,je maar kunt voorstellen. Zijn opa is een gevaarlijke man. Zijn vrienden hebben allemaal een speciale gave. Een is er heel sterk, de ander super slim en een andere kan weer dingen met geluidsgolven. En ze krijgen de hulp van Coach, deze man heeft ook een aparte gave en ze hebben hem harder nodig dan ze denken. Ze moeten naar een andere dimensie om Dave te redden ( en de rest van de wereld staat ook op het spel). Dave, de gecrashte helikopter piloot die Will altijd uit de problemen lijkt te helpen is niet meer op aarde. De vrienden bedenken een plan om hem te redden. Op hun avontuur komen ze allerlei monsters tegen. Er bestaan geen vriendelijke monsters in deze dimensie! Grote slangen die graag mensenvlees in hun soep eten. Planten die maar wat graag een hapje uit je willen nemen en nog veel meer enge wezens.
Naarmate ze dichter in de buurt van Dave komen, vinden ze uit dat hun krachten sterker worden en dat ze meer kunnen. Bijvoorbeeld berichten naar elkaar sturen, die de ander dan opvangt in zijn/haar hoofd.

Het is spannend en best creepy op zijn tijd. Het verhaal zakt geen moment in, je wilt verder lezen. Je moet weten of ze verder komen! Een pageturner dus.
Het begin is wat langzamer, het moet even opgang komen, maar daarna zit je er helemaal weer in

Wat een lekkere trilogie. Deze Young Adult Trilogie kan ik ook iedereen aanraden. Als je dol bent op avontuur en wezens waar je de kriebels van krijgt is dit echt een mustread voor je!

De vergelijking met de spanning van de Labyrintrenner vind ik echt terecht! Maar het is echt een heel ander verhaal. Duisterder. Donkerder en het heeft gewoon een Science Fiction gevoel. Er gebeuren dingen die wij misschien over 100 jaar nog niet in het echt kunnen zien. Een avontuurlijk science fiction verhaal dus!

De covers vind ik allemaal mooi. Dit is een van de slangen in een doolhof waarin de personages verzeild raken. En ja het is een hele grote slang!

Dit is het laatste deel van de trilogie. Maarâ€¦.Het einde geeft je toch wel een beetje hoop op meer. Ik hoop dan ook dat er meer boeken komen over deze bijzondere kinderen! 4****