Nog nooit wat van Brown gelezen, maar de flaptekst en vooral het onderschrift wekten mijn aandacht: Als Tom Clancy en Umberto Eco samensmolten, zou Dan Brown het resultaat heten. Het Bernini mysterie heeft op mij een zeer goede indruk achtergelaten. Een heel erg goed en doordacht plot, geschiedenis vermengt met het leven van vandaag de dag. Dit boek ademt een en al cultuur en passie voor onze eigen historie. De constante strijd tussen religie en wetenschap is ook interessant. Kortom dit boek bevat heel erg veel pluspunten. Het is een uitermate spannend verhaal, wat geen moment verveelt. Toch knap werk als dit nog niet eens 24 uur beslaat. (dan is Ulyssus, van James Joyce toch heel wat anders).

Het enige wat ik aan kan merken in de negatieve zin op dit werk, is dat de personages wat oppervlakkig zijn. Maar dat mag je Dan Brown in zijn eerste boek misschien nog niet aanrekenen. Het personage Jack Ryan van Tom Clancy, kreeg ook eigenlijk pas echt diepgang na 3 boeken... Maar iets te vaak neigde het boek naar de avonturen van James Bond. Dus iets te over de top. En dan met name het personage van Langdon, die te vaak alles zelf op moet knappen, en te vaak aan de dood ontsnapt. Maar van de andere kant maakt dit gegeven, het boek interessant voor verfilming, dus wie weet?

Maar cocluderend wil ik zeggen dat het een zeer knap geschreven boek is, met een heel erg goed verhaal. Het zet een mooie sfeer neer, en puilt uit van historische details over bijvoorbeeld de katholieke kerk, of Rome. De minpunten daargelaten, is het gewoon een heel erg goed boek. Ervan uit gaande dat het personage Langdon wat meer diepgang krijgt in De Da Vinci code, heeft Dan Brown zichzelf en alle verwachtingen overtroffen. Dit is een schrijver om voor de toekomst in de gaten te houden.