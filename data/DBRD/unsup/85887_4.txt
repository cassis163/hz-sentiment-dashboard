Dit verhaal speelt zich af in de nabije toekomst, in 2037. De allereerste bemande missie naar Mars wordt gelanceerd. Aan boord zitten twee Russen, twee Europeanen en twee Amerikanen. Zij komen als eerste mens op Mars en plaatsen gezamenlijk hun vlag op 4 april 2038.Als ze er nog maar net zitten, steekt er een storm op. En er gebeuren vreemde en onverklaarbare dingen … Is er dan toch leven op Mars of is er meer aan de hand. Ze proberen de dagen op Mars door te brengen met het zoeken naar nieuw leven of andere onbekende dingen. Maar steeds stuiten ze weer op problemen. Wat is er aan de hand?
De zes personages worden redelijk beschreven , je kan je zeker wel in hen inleven al weet je niet alles van ze. Met geen van de personages hen ik echt een band, alleen met Matthew een beetje. Hij spreekt me het meest aan.
Het verhaal wordt beschreven door alle personages die er in voorkomen, elk hoofdstuk wordt vanuit een ander karakter beschreven. Dit is soms lastig, omdat je je steeds opnieuw moet verplaatsen in de persoon die het verhaal verteld. Het verhaal leest wel vlot , er staat veel informatie in over de ruimtevaart en Mars maar het is zeker niet ingewikkeld of saai. Je steekt er nog wat van op dus. Er zit veel spanning in, je voelt de hele tijd dat er iets is… Maar wat..
De schrijver heeft de sfeer en de omgeving van Mars goed beschreven je kan je zo voorstellen dat het ook zo is. Het leven in het ruimteschip is niet makkelijk, dat wordt duidelijk beschreven. Het lijkt me geen pretje om zo een paar jaar te moeten leven, alhoewel het natuurlijk wel een avontuur is.
De opbouw naar het eind is spannend en goed. Dit zie je echt niet aankomen.
Ik geef het verhaal 3.5 sterren.