Dit boek, oorspronkelijk geschreven in 1922, heeft me van begin tot eind ontroerd. Vrouw of vos is een tragisch en magisch liefdesverhaal, dat direct start met een metamorfose waarbij Silvia Fox, de vrouw van meneer Tebrick, verandert in een vos. Deze metamorfose laat zich op meerdere manieren interpreteren, waardoor je lang over dit boek na kan blijven denken. De beschrijvingen van de relatie tussen mens en dier, mens en vos in dit geval, zijn werkelijk prachtig en ontroerend. De vertaling verdient ook zeker een groot compliment en het nawoord van vertaler Irwan Droog is van grote toegevoegde waarde; ontdek het zelf!