Een van de tweelingdochters van Sarah komt om het leven door wat in eerste instantie een noodlottig ongeval lijkt. Het verdriet binnen het gezin is groot, voor Sarah, maar ook haar man en overgebleven dochter worstelen met het huidige leven. Elk op hun eigen manier. Onder andere door te vluchten naar een andere woonplaats en drank op te zoeken.

Naarmate het verhaal vordert blijkt steeds duidelijker dat niets is wat het lijkt. Maar wat is er dan wel echt gebeurd? Was het wel een ongeluk? En zo niet, wie had er schuld aan de dood van een van de ijstweeling?

Als de overgebleven dochter ook nog beweert dat ze de dochter is die is overleden, is het raadsel en de verwarring compleet.

De schrijfster weet je op een prettige manier mee te nemen het bos van vraagtekens in. Elk hoofdstuk sluit spannend en zorgt er voor dat je door wilt gaan met lezen. Ook het switchen tussen de perspectieven, de ene keer is het verhaal geschreven vanuit Sarah, de andere keer vanuit haar man, doet ze perfect.
Het boek leest makkelijk weg en houdt je tot het einde toe in zijn greep. Je voelt de wind door het huis heen gaan, de kilte van de zilte lucht, de schaamte en het verdriet.
En een plot waarvan je je nog lang afvraagt hoe het nou Ã©cht zit.

Niet al te zware goede psychologische thriller. Een aanrader.