Een detective is voor mij altijd een twijfelgeval. Of ik vind het leuk of ik vind het echt helemaal niks. Het synopsis van dit boek sprak me aan, maar bij het zien van de enorm korte hoofdstukken werd ik minder enthousiast. Toch heb ik het boek gekocht vanwege het synopsis. Gelukkig, want die korte hoofdstukken lezen snel en heerlijk weg.
Het boek spreekt mij met name aan omdat het niet een detective is waar alles draait om de moorden. Dit boek introduceert karakters met een persoonlijke verhaallijn. Tja en daar moet je van houden. Ik houd er van als de moordzaak wordt afgewisseld met persoonlijke zaken. Daarom kijk ik nu al uit naar deel 2, 3 en 4 van de serie rondom Helen Grace.