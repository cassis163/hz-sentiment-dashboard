Het verhaal over Brent en Aubrey is een leuk, grappig, innemend, romantisch en op sommige momenten zelfs een hilarisch verhaal. De eerste bladzijden zijn wat stroef te lezen maar naarmate het verhaal toeneemt wordt het steeds leuker en vlotter geschreven waardoor het heerlijk weg leest. Ook worden de gedachtes van Brent en Aubrey beschreven, wat er een leuke kwinkslag aan geeft met zelfreflectie van de personages.
Het is geen steamy maar wel een heerlijke feelgood roman om je verstand bij op nul te kunnen zetten.
Tevens krijg je een 'kijkje in de keuken' van zijn vrienden Benny en Nolan en Aubrey's zusje Lainey, die, naar mijn verwachting, in de vervolgdelen aan bod zullen komen en zeker niet minder interessant zullen zijn dan Brent.
In de laatste stukjes wordt er een beetje doorheen gevlogen waardoor het wat 'opsommerig' leest.
Toch wordt in die stukje de lus naar deel 2 gemaakt als je het mij vraagt waardoor je hoopt dat deel 2 snel uitkomt.