Het IJzig hart was mijn eerste kennismaking met Almudena Grandes en wat voor eentje.
Het boek is een fantastisch familie epos dat meerdere generaties beschrijft van twee families.
De Spaanse geschiedenis wordt briljant verweven door de levens van beide families. De gevolgen van het Franco tijdperk zijn zelfs nu nog dagelijks terug te vinden.
Ik heb het boek in een ruk uitgelezen. Haar schrijfstijl is prachtig, de families, de gebeurtenissen alles komt tot leven en je waant je een van hen. De manier waarop beide families met elkaar verweven zijn zonder dat de twee belangstrijkste personages dit weten, geeft een extra dimensie aan het toch al indrukwekkende verhaal.

Wat mij betreft is dit boek een echte aanrader voor de liefhebbers van historische romans.