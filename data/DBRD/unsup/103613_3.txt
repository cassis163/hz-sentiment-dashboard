In algemene zin vond ik het boek een combinatie van de laatste boeken van Suzanne Vermeer en de eerste boeken van Saskia Noort.
Het begin van het boek vond ik tamelijk oppervlakkig met uitgebreide beschrijvingen van kleding, kapsels, inrichtingen etc. Dit deed mij meer aan een chicklit denken dan aan een thriller. Omdat ik "De Eetclub" van Saskia Noort heb gelezen, kon ik de beweegredenen van Amanda voorspellen. In dat opzicht was het voor mij dan ook niet echt spannend en in dit opzicht lijkt het zeker op "De Eetclub". Wel voel je gedurende het lezen een soort spanning, er gaat iets gebeuren, maar wat en wanneer? In de laatste 30 bladzijden volgt de ontknoping en weet de auteur mij toch nog te verrassen!