HORA heeft vele betekenissen onder andere is het een Latijnse meisjesnaam. Het betekent ´uur, tijd´. Dat is de kern van het boek HoRa. De fantasy planeet kent geen tijd, op Aarde wel.
Motell Rijnen heeft de ster HR8799, HoRa genoemd. Een van de bijzonderste sterren aan onze hemel en is 30 tot 160 miljoen of zoals andere onderzoekers beweren, meer dan een miljard jaar oud.
Rond deze ster heeft hij zijn fantasy verhaal HoRa geschreven. Bewoners van die planeet kunnen op een bepaalde dag, in een bepaalde maand geteleporteerd worden tussen HoRa en Aarde. Ze verschijnen en verdwijnen. HoRa is een parallelplaneet van de Aarde.
De hoofdpersoon Manuel is een rokkenjager. Niemand mag hem dat kwalijk nemen.
Hij moet achter de vrouwen aan. Triest voor Myra zijn eerste echtgenote en later Lieve.
Dat maakt de persoon Manuel bij mij niet sympathiek.

”Ik was haar voor mijn gevoel altijd trouw geweest, noemde mezelf, monogaam en poly/erotisch en ik meende oprecht dat mijn vrijzinnige levenswijze geen excuus was.”

Het is bijzonder dat er een man in een zwart kostuum, een rood overhemd en een bleek gelaat, keer op keer in zijn leven opduikt. Op foto´s of op straat. Altijd in een ruimte waar Manuel zich bevindt. De man heet Max en is bekend bij vrouwelijke vrienden van Manuel. Iedereen ziet hem, maar niemand kent hem. Max roept vraagtekens op.
Er gebeuren te toevallige dingen in Manuels leven. Het lijkt alsof Max zijn leven en dat van andere mensen beïnvloedt.
Naar aanleiding van gesprekken met zijn vriend Adriaan, een natuurwetenschapper, wil hij naar Hora. Er overkomen hem mysterieuze dingen. Het lukt hem, wanneer hij op een grasveld bij een bos in Breda staat, op een bepaalde dag en op een bepaalde tijd. In een fractie van een seconde is hij op HoRa. De omgeving komt hem daar bekend voor. Hij ontmoet zijn twee overleden echtgenotes in hun energetisch lichaam. Alles wat hij ziet is niet echt, het zijn hologrammen.

“De ontdekking van onze parallelplaneet werpt een nieuw licht op het mysterie van het leven na de dood.”

De actuele thema’s : Is er leven na de dood? Het bestaan van buitenaardse bewoners op andere planeten en de verwoesting van de aarde is bijna een bevestiging. Hiermee zet Mortell Rijnen de lezer op een ander been. Het lijkt geloofwaardig dat overlevenden naar deze planeet gaan. Het doel van Max en de bewoners van HoRa is, onze planeet te behoeden voor de grootste ramp, de totale vernietiging, middels uitverkoren personen zoals Myra en Lieve. Hoe?

Dat vertelt Rijnen niet en dat vond ik jammer want die fantasie had ik graag vernomen.
Het is een fascinerend en fantasierijk boek. Eenmaal met lezen begonnen kun je het niet meer wegleggen.
De cover is prachtig en geeft precies de persoon van Max weer. Ik vraag ik me af of de schaduw achter Max, Manuel is. De titel dekt de inhoud van het verhaal.
Ik geef het boek 4 sterren.