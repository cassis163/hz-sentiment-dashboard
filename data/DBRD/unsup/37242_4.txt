Een bizar contract van een huis dat vol elektronische snufjes zit, is de basis van dit boek. Uiteraard overgoten met de nodige menselijke emoties als jaloezie, paranoia, narcisme, hoogheidswaan, verdriet, geluk en wat daar nog meer is. Dat alles levert een leuk boek op.
De hoofdstukken gaan afwisselend over Emma, de vorige huurster en Jane, het huidige meisje dat het huis huurt. De actie in de hoofdstukken is ook behoorlijk gelijklopend waardoor het lijkt alsof je naar 2 films tegelijk aan het kijken bent, eentje op de linkerkant van het scherm over Emma en de andere aan de rechterkant van het scherm over Jane. En de architect van het huis gaat heen en weer tussen beide.

Het boek leest vlot weg, korte hoofdstukken worden gelukkig voorafgegaan door namen zodat je weet over wie het gaat en het allemaal goed te volgen is. Ik was vooral gefascineerd door de technologische snufjes van het huis.