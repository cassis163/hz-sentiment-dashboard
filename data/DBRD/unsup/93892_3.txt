Dit boek was het enige wat ik nog niet had gelezen van Karin Fossum. Er staan genoeg beschrijvingen van het boek zelf op deze site, dus ik kan toekomen met mijn eigen gevoel over dit boek. Het leest als een trein en het is wederom een geweldig verhaal, mooie karakters en een verhaal vol verassende wendingen, maar toch... Ik kon het niet geloven toen ik het uit had, wat een onbevredigend einde.

Ik verlang naarstig naar een antwoord op de vele vragen die dit boek geeft. Een aantal karakterbeschrijvingen hebben me iedere keer op het verkeerde been gezet en mijn twijfels rondom de uiteindelijke bekentenis rijst me ten berge. Het boek is echt goed, maar ik kan geloof ik niet leven met dit open einde!!