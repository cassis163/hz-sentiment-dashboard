McHugh heeft een fijne schrijfstijl en diept de hoofdpersonages
goed uit waardoor ik me zowel bij Lucy als bij Lila betrokken
voelde. De auteur schetst een mooi beeld van een Amerikaans klein
stadje waar iedereen elkaar kent en het belangrijk is van welke
familie je bent. In het begin had ik niet gelijk door dat het
verhaal zich in twee verschillende tijdsperiodes afspeelde omdat
beide meisjes ongeveer 17 jaar zijn als het vehaal zich afspeelt,
en dezelfde randfiguren aanwezig zijn, dacht ik dat het vriendinnen
waren. Later wordt het duidelijk dat Lila de moeder van Lucy is.
Dit had gelijk in het begin van het verhaal verteld mogen
worden wat mij betreft, het doet niks af aan de spanning en het
verraad niks. Het verhaal wordt verteld in de ik-persoon vanuit
Lila en Lucy maar dit is niet storend. Ik vond het erg
intrigerend en ik kon het moeilijk wegleggen maar het is niet
geweldig spannend voor een thriller. Ik vind het meer een
dramatisch/psychologisch familieverhaal met wat spannende
elementen. Het einde liet me achter met vragen want wat er nu
precies is gebeurd wordt aan de verbeelding van de lezer
overgelaten en dat vind ik jammer, maar voor de rest vond ik het
een heerlijk boek. De titel is perfect gekozen en ook de kaft vind
ik erg mooi. Het lezen meer dan waard. Drie-en eenhalve ster.