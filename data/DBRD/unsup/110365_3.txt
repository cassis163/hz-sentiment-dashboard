De alchemist is een verhaal over een jonge schaapherder in Spanje die droomt over een verborgen schat bij de piramiden in Egypte. Op een dag besluit hij zijn kudde te verlaten en op zoek te gaan naar deze schat. Het verhaal is niet erg spannend en is makkelijk te lezen, maar in sommige passages gaat het verhaal dieper waardoor je toch je aandacht erbij moet houden en niet klakkeloos kunt doorlezen.

Centraal in het boek staat het volgen van de tekens in het leven om je eigen legende te verwezenlijken. Een mooi citaat daarbij: "....zullen de tekens je in de steek laten, omdat je niet naar ze hebt willen luisteren. (...) Je zult de rest van je dagen doorbrengen, wetend dat je je eigen legende niet waargemaakt hebt en dat het daar nu te laat voor is. Zonder ooit te begrijpen dat liefde nooit iemand verhindert zijn eigen legende te volgen. Wanneer dat wel gebeurt, betekent dat dat het niet de ware liefde is, de liefde die de taal van de wereld spreekt."