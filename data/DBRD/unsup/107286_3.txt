De schrijver was voor mij nagenoeg onbekend tot hij recent de winnaar werd van de Gouden Strop 2018. Van de 'beste thriller 2018' heb je dan hoge verwachtingen; het was voor mij ook de reden om dit boek te lezen.

Uiteindelijk een ontgoocheling en ver van wat ik verwacht had, ook op basis van de inhoud van het verhaal. Maar ja uiteindelijk is elke beoordeling en dus ook zo'n jury uitslag voor een ruim stuk subjectief.

Het verhaal gaat over een vrouw, die na een getuigenis tegen haar criminele echtgenoot.in programma voor getuigenisbescherming leeft. Tot haar nieuwsgierige dochter Charlie achter de waarheid komt en naar haar vader op zoek gaat...met nefaste gevolgen.

Het verhaal komt goed op gang en is in het eerste deel goed uitgewerkt. Maar verder in het boek worden de verhaallijnen onduidelijker en op bepaalde momenten ook wat ongeloofwaardig. De spanning ebt dan duidelijk wat weg, mede door de wat lang uitgesponnen flash back in het midden van het boek.

Het boek blijkt deel één van een trilogie te zijn. Mogelijk wordt alles en ook de rol van bepaalde personages wat duidelijker bij deel twee en drie. Maar met de wat ontgoochelende ervaring hier is de zin om deze ook te lezen momenteel niet zo groot.