Je volgt de wederwaardigheden van Ghelan, een runepriester van de vierde cirkel, en Serina, een gevangen priesteres van Viguru. Het eerste deel (de achtste rune) is een opzet tot het tweede deel. Je leert de hoofdfiguren kennen en de wereld van Kaddish. Je volgt Ghelan op een opdracht en ziet hoe het Serina vergaat. Het eerste deel vind ik een traditioneel Fantasy boek. Alle elementen zitten erin. Het heeft een lekkere vaart, heeft spanning, maar is meer een hap-slik-weg boek geworden. Het volgt de ge-eikte banen, vertelt niets nieuws, volgt verschillende keren voorspelbare wegen, maar bied lekker vermaak. Deel twee (de eerste god) vind ik beter dan de achtste rune. Je volgt de zoektocht van Ghelan naar rust, maar dat blijkt hem niet gegunt te zijn. Daarnaast zie je ook wat er gebeurt met de Godkeizer en alle verwikkelingen rondom de dodelijke Mist.