Ieder jaar gaat het vriendengroepje bestaande uit Maude, Lars, Jonathan, Jennifer, Jeffery, Megan en Jack naar een boshut in het Adirondackgebergte. De vriendengroep bestaat al sinds de schooltijd en iedereen verheugd zich dan ook op dit jaarlijkse uitje. Jack is een beetje een buitenstaander. Hij is erg op zichzelf en blijkt af en toe beelden te zien en stemmen te horen. Hierdoor heeft hij soms een kijkje in de toekomst. In de hut aangekomen blijkt al snel dat er iets is dat de wereld op zijn kop zet. Mensen zijn zichzelf niet meer en vormen een gevaar voor anderen. Een nieuwe revolutionaire geneesmethode blijkt hieraan ten grondslag te liggen. Helaas is deze doorbraak niet zonder risico.

Het boek staat omschreven als een psychologische thriller maar naar mijn idee past het beter in het horror genre. Het deed mij een beetje denken aan de verhalen van Stephen King. Het verhaal komt rustig op gang maar raakt al snel in een stroomversnelling van gebeurtenissen. De schrijfstijl is soepel, het leest makkelijk weg. De moderne technologie m.b.t. een revolutionaire geneesmethode die in het echte leven in opmars is maakt het een actueel onderwerp. Een must read voor de horrorfans.