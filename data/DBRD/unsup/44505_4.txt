Het verhaal begint als de man van Monica wordt vermoord tijdens een inbraak bij de buren. Acht jaar lang gaat het leven verder, hoewel Monica niet echt veel onderneemt en zich eigenlijk alleen ontfermt over haar 2 dochters. Verder gedraagt ze zich als een kluizenaar.
Dit verandert op het moment dat de vermeende moordenaar (Patrick) 8 jaar later vrijkomt, dan komt ze ineens in actie, maar zonder eigenlijk een plan te hebben. Vreemd want ze heeft hier lang genoeg de tijd voor gehad, het is alsof ze uit een winterslaap is ontwaakt. Ze onderneemt actie door het “onbezonnen” en eigenlijk ongepland ontvoeren van een baby, het kind van de moordenaar van haar man, en denkt hem hiermee in zijn ziel te raken. Niets is minder waar, want Patrick voelt helemaal niet zoveel voor zijn kind. De vriendin van Patrick is er wel kapot van, want ons dan weer brengt bij het verhaal “wraak” en de ongeloofwaardigheid en tevens onwaarschijnlijkheid van deze actie.
Hoewel het een goed verhaal is komt het hele ontvoeringsscenario enigszins knullig en onoverdacht over en hierdoor boet het verhaal aan geloofwaardigheid in. Dat is jammer, want met een goed doordacht “wraakscenario” was het verhaal veel sterker overgekomen en had de categorie thriller verdiend. Het is nu meer een psychologische roman dan een thriller.
Aan het eind van het verhaal ontpopt Patrick zich toch ineens tot iemand met een hart en zelfs iets van daadkracht. Voor mij was het einde van het verhaal wel onverwacht, maar had niet de bloedstollende ontknoping die je van een echte thriller verwacht.
Het boek heeft een prettige schrijfstijl waardoor het letterlijk leest als een trein. Ik had het het liefst in 1 keer uitgelezen. Jammer van de taalfouten maar toch vind ik het een prima verhaal wat ik met veel plezier heb gelezen. Voor een debuut is het zeker meer dan voldoende en zit er absoluut een belofte voor de toekomst in. In zijn totaliteit een prima boek wat het lezen zeker waard is! Ik kijk in in ieder geval al uit naar de volgende uitgave van deze mysterieuze schrijfster.