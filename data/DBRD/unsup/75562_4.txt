Titel: Operatie Hanokmin
Auteur: Ronnie Rokebrand
Uitgeverij: LetterRijn
Publicatiedatum: mei 2018
Aantal bladzijdes: 266 bladzijdes

De cover trekt mij niet meteen aan door het roze en de sterren. Daarnaast snap je niet wat het roze met de sterren met het oerwoud onderaan te maken heeft. Vervolgens zie je de titel en de subtitel waarbij de bijzondere naam van de titel je aantrekt om de subtitel te bekijken. De subtitel zorgt ervoor dat je nieuwsgierig word naar het verhaal in het boek.

Operatie Hanokmin is het thrillerdebuut van Ronnie Rokebrand (1954), een man die in het dagelijkse leven reisondernemer en reishandboekenschrijver is. Hoewel het verhaal fictief is, zijn er gelijkenissen met bestaande personen en gebeurtenissen.

De Nederlandse journalist Mike is er in Senegal getuige van dat een vrouw op gruwelijke wijze om het leven wordt gebracht. Het zijn beelden die hem in zijn dromen blijven achtervolgen. Wanneer hij na anderhalf jaar naar Rwanda reist is zijn beroep nog slechts een dekmantel voor zijn deelname aan een geheime internationale missie in samenwerking met de geheime diensten van Israël en Frankrijk. Het doel van deze samenwerking is het voorgoed uitschakelen van een van de gevaarlijkste mannen op het Afrikaanse continent en het vernietigen van een opleidingskamp van de terreurorganisatie Al-Qaida. Als een vliegtuig met daarin de Rwandese president Habyarimana en de president van Burundi Ntaryamira met twee SAM 7 raketten wordt neergeschoten, werkt dat als lont in het kruitvat en laait de stammenstrijd tussen Hutu’s en Tutsi’s weer op.

Het duurt even voordat je in het verhaal komt omdat er in het begin eerst de omgeving wordt beschreven en wat Mike zijn eerste ervaringen zijn. Op een gegeven moment gebeurd de moord op een vrouw en vanaf dat moment zit je er helemaal in en ben je benieuwd wat er verder gaat gebeuren. Mike maakt heel erg veel mee in een niet al te lange tijd waardoor je je gaat inleven in wat Mike meemaakt en je je gaat afvragen wat je zelf zou doen in zo’n situatie. Daarnaast is het boek ook leerzaam omdat je informatie te weten komt over de stammenstrijd tussen de Hutu’s en de Tutsi’s. Daarnaast wordt er achtergrondinformatie gegeven waardoor het verhaal wat trager verloopt maar later is het wel heel handig dat die informatie er wel bij was zodat je het verhaal goed snapt. De schrijfstijl is niet moeilijk en makkelijk te volgen doordat er niet lastige woorden worden gebruikt. Het boek vond ik zeer origineel doordat er feiten die gebaseerd zijn op echte gebeurtenissen gebruikt werden waardoor het verhaal extra aansprak maar er ook weer een heel spannend verhaal omheen is bedacht waardoor je in een keer wil doorlezen. Ik zou dit boek zeker aanraden aan iedereen die van thrillers houd met feiten erin die gebaseerd zijn op echte gebeurtenissen.
Ik geef het boek 4 sterren.