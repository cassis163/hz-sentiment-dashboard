"De Aanslag" is mijn eerste Baldacci. Het verhaal bevat vooral korte hoofdstukken die vlot weglezen en boordevol actie zitten; moord en aanslagen, ontploffingen, achtervolgingen, misterie, complotten ... Het is allemaal aanwezig. De ene actiescene is nog maar net afgelopen of de lezer wordt al onmiddellijk meegesleurd in een nieuwe scene. Het is een stijl die je moet waarderen, maar die mij niet volledig aanspreekt. De actiescenes zijn op zich wel goed beschreven maar het verhaal kan zeker wat meer rustpauzes of tempowisselingen gebruiken. De omkadering en achtergrond van personages laten voor mij toch ook wat te wensen over. Het is zeker geen ingenieus opgezet plot, eerder een rechttoe rechtaan boek dat zich op één hoofdlijn toespits. Een nevenplot (of meerdere) hadden zeker iets kunnen toevoegen.

Desondanks heb ik het boek graag gelezen en sta ik nog open voor meer Baldacci. Degelijk maar niet overweldigend dus.