3.5/5 sterren

Ik had helaas meer van dit boek verwacht. Hij stond al een tijdje op mijn te-lezen lijstje, maar merkte toch dat ik een beetje bleef wachten op iets dat niet bleek te komen.

Het is een aangename schrijfstijl. Lekker vlot en overzichtelijk. Je merkt dat de auteur het schrijven beheerst en dat de nodige technische elementen wel aanwezig zijn.
Hier en daar mocht er misschien wat meer gedaan worden met de spanning en de climax. Dat is voor mij het enige puntje van die technische kant die wat zwakker leek. Voor de rest zat dat allemaal goed en merkte ik wel dat de schrijfster weet wat ze doet.
Een beheerste schrijfstijl zie ik niet zo heel vaak. Dus dat is zeker iets om even naar voren te brengen en toch extra onder de aandacht te brengen.
De personages spraken mij ook aan. Ze passen bij dit type boek. Niet teveel diepgang, maar net voldoende om toch met hen mee te kunnen leven. Je leert ze vooral kennen door hun acties en niet zo zeer door hun gevoelswereld. Daar hou ik wel van bij dit genre. Ik ben dan niet zozeer opzoek naar een sterk personage, maar een personage dat ik geloof. Dat was bij dit boek zeker het geval.

Helaas had ik gedurende de leestijd het idee dat dit verhaal al eens onder mijn neus gelegen had. Daar bedoel ik mee: het kwam zo bekend voor. Een beetje de clichés van het genre. Dat is normaal niet iets waar ik van wakker lig, maar dit maal wel.
Net omdat ik niets kon vinden dat me in het verhaal sleurde. Iets dat eruit sprong en mij overtuigde dat dit écht het verhaal is dat tussen al die andere erboven uit springt.

Ik vond het geen slecht boek, maar voor mij sprong het er gewoon niet tussen uit.