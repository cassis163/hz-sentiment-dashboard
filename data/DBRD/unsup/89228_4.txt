Ik heb het boek Kruisgang als kado van vrienden gekregen. Ik kende de schrijvers niet. Dan begin je in het boek met een zekere nieuwsgierigheid. Die nieuwsgierigheid is van de eerste tot de laatste bladzijde gebleven.
Het is een verhaal dat de lezer brengt naar een uiterlijk (de manier waarop het werk is opgebouwd) en innerlijke structuur (spanning en het conflict).
Het literaire werk is door de keuzes van woorden en zinsopbouw boeiend. Soms dacht ik: ik heb van dat woord nog nooit gehoord!
De personages uit het verhaal leer je goed kennen: hun uiterlijkheden, hun gedachten, gevoelens hun handelen. Soms had ik het idee: dit verhaal lijkt wel werkelijkheid!
Bijzonder vind ik dat het boek door twee schrijvers geschreven is. Het verhaal is vloeiend en ik zou het, denk ik, voor de tweede keer (is geen bezwaar, hoor!) moeten lezen om te gaan ontdekken wie wat geschreven heeft.
Kortom ik heb het met veel plezier gelezen. Met dank aan de schrijvers en de gever van het boek.