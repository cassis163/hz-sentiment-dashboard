Non-fictie is niet bepaald mijn favoriete genre. Heel raar want er zijn genoeg interessante non-fictie boeken. Boeken waarvan het onderwerp mij aanspreekt. En toch is het voor mij een worsteling om door die boeken heen te komen. Zo ook met dit boek. Maar dat zegt dus niks over de kwaliteit van het boek.
Wilfred vertelt op een onderhoudende manier over zijn ervaringen als “nieuwe” Fransman. Dat je niet zomaar geaccepteerd wordt. Dat gebruiken en gewoontes anders zijn.
Maar ook dat de Fransen helemaal geen blije mensen zijn, zoals je wellicht zou verwachten van een land van het gezegde : Leven als God in Frankrijk. Sterker nog, Fransen blijken achterdochtig te zijn.
Hij vertelt ook over de rijke geschiedenis van Parijs en Frankrijk. Neemt je ook mee langs belangrijke plaatsen.
Ik zal niet zeggen dat ik de Fransen beter begrijp na het lezen van dit boek. Maar je krijgt wel een leuk kijkje in het Franse leven.
3,5 sterren