'De dood' is het derde en afsluitende deel in Jonas Gardells trilogie 'Een verhaal van liefde, ziekte en dood'. In drie boeken wordt de geschiedenis verteld van de doorbrekende homo-emancipatie en de opkomst van aids eind jaren zeventig en begin jaren tachtig in Zweden.

1. De liefde
2. De ziekte
3. De dood

Stockholm, jaren tachtig, het hiv-virus en aids woekeren om zich heen. De lezer mag opnieuw een kijkje nemen in het leven van Rasmus, Benjamin, Paul, Lars-Ã…ke en de anderen. Vooral de eerste helft van het boek wordt doorspekt met o.a. citaten uit kranten en wetenschappelijke artikels. De mening van buitenstaanders, familie en zelfs artsen is vaak verbijsterend.

Het boek geeft bij momenten schrijnende toestanden weer. Beseffen dat alles zich in de jaren '80 afspeelt, nauwelijks 30 jaar geleden, dat is heftig. Alle respect voor Jonas Gardell die een (indertijd) zo zwaar beladen thema tot onderwerp van een fantastische romanserie heeft weten te maken.