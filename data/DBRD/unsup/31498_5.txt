Een keukenmeidenroman is werkelijk een prachtig geschreven boek over het verschil tussen blank en zwart,het speelt zich af in de begin jaren 60 in Jackson Mississippi
Het verhaal gaat over twee zwarte hulpen, Aibileen en Minny, en over een blanke vrouw,Skeeter.
Skeeter wil schrijfster worden en besluit een boek te gaan schrijven met behulp van de zwarte hulpen door ze te laten vertellen hoe ze door hun blanke werkgeefsters behandeld worden.
Ik vond het een erg mooi boek,voelbaar is de angst als het boek is uitgegeven, stel je voor dat hun werkgeefsters het ontdekken!
Eigenlijk heel triest om te lezen hoe de blanken hun zwarte hulp gebruiken, maar hartverwarmend om te lezen hoeveel de hulpen van de kinderen houden die ze onder hun hoede hebben.
Het blijft ongelooflijk eigenlijk dat "de blanken" zo "de zwarten" behandelen, wat bezielt mensen om wit beter te vinden dan zwart?
Hoe goed is het dat nu Obama president is,dat hadden de mensen in de zestiger jaren nooit kunnen denken.
Kathryn Stockett heeft een ontroerend,meeslepend en soms ook humoristisch boek geschreven.