Ik kreeg dit boekje onlangs voor mijn verjaardag. Het is een erg mooie uitgave. Duidelijke letters en prachtige illustraties.
Het eerst wat mij opviel toen ik het begon te lezen waren de korte zinnen. Het leest als een soort staccato. Ertussendoor zitten ook wel langere zinnen maar die korte gebruikt hij het meest.
Het heeft op mij in elk geval een vervreemdende werking. Het lijkt een zakelijk verslag. Niet alleen de feiten en gebeurtenissen worden op die wijze genoteerd, ook gevoelens en emoties.
Inhoudelijk vind ik het een verontrustend boek. Onheilspellend, en dat wordt versterkt door de illustraties.

Kortom: een fascinerend boekje. Tekst en illustraties vormen een eenheid die elkaar versterkt.