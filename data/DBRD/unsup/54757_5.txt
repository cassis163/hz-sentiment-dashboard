Het verhaal speelt zich af op een eiland. En hoewel er enkele personen rollen spelen in dit boek, en er eigenlijk maar één eiland is, verkeert ieder personage toch op zijn eigen eilandje. In zijn of haar eigen wereld. Er is wel interactie, maar toch ook weer niet. Ze raken elkaar niet. Niet echt. Terwijl ze allen op dat kleine stukje grond tot elkaar veroordeeld zijn. Robben heeft dit heel knap beschreven. Hoe ieder vastzit in zijn schuld en zijn denken. En hoe schuld en perceptie op hun beurt mensen vastzetten en begrip verhinderen. Birk is een boek dat het waard is om meermaals te lezen.