Na het tegenvallen (voor mij althans) van Onder valse vlag kon ik, niettegenstaande ik Pandora reeds van de eerste week van uitgave in huis had, me er niet toe aanzetten het boek ook effectief te lezen... Ruim 6 maanden na mijn opgelopen teleurstelling heb ik mezelf er toe gedwongen en... ik heb het me niet beklaagd! Het is opnieuw een Aspe zoals we hem kennen. Wellicht niet zijn beste boek maar heus wel de moeite. Alleen kan ik me inbeelden dat het meer 'open' einde niet iedereen aanspreekt. Toch kun je alle antwoorden op de vragen wel terugvinden, alleen is het iets meer werk...