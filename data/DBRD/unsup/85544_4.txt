In de zomer van 1974 maken we kennis met de 12-jarige Gwendy, die elke dag de trappen oprent naar het Uitzichtpunt Castle View.
Gwendy is een ietwat onzeker en geïsoleerd meisje.
Op een dag omtmoet ze een man op het uitzichtpunt, die haar een mahoniehouten kist schenkt, waar gekleurde knoppen aan zitten.
De man vertelt dat hij Gwendy heeft uitgekozen om de kist te bewaren en dat deze taak een grote verantwoordelijkheid met zich mee brengt.
In de loop van het verhaal ontdekt Gwendy wat de man hiermee bedoelt.

Tien jaar lang volg je Wendy, waarin ze veel voorspoed ervaart, maar ook verlies. Beïnvloedt de kist dit? En mag ze deze eventuele macht aanwenden? Moet ze blij zijn dat zij als bewaarder van de kist is gekozen, of is het vooral een last? Zeker is dat Gwendy met meer heeft te dealen dan de gemiddelde adolescent op weg naar volwassenheid. Maar welke mysterieze kracht zit hierachter? En is deze goedschiks of kwaadschiks?

Ik vond het een heerlijk verhaal om te lezen en het is knap dat uiteindelijk alle vragen nog een beetje blijven hangen, zonder dat dit irritant is.
Het is een vlot leesbaar mysterieus verhaal, waar ook een zekere spanning inzit. Je ontkomt er bijna niet aan je te verplaatsten in Gwendy en je voor te stellen hoe jij er op die leeftijd mee om was gegaan. Verantwoordelijkheid (nemen) vond ik een duidelijk thema in dit verhaal en het streven naar het juiste doen.