Verminkte toekomst is het vierde deel in de VT reeks met rechercheur Sanne Philips. Eerdere delen waren : Virtuele tango (VT 1), Verboden tranen (VT 2) en Verleden tijd (VT 3)
VT 4 is in tegenstelling tot de andere delen, ook heel goed apart te lezen.

Sanne Philips is nog maar 10 jaar oud als op een dag haar moeder verdwijnt en zo maar in het niets lijkt te zijn opgelost. Jarenlange zoektochten leveren niets op, er is geen enkel aanknopingspunt. Tot dat Sanne, vierentwintig jaar later en inmiddels rechercheur geworden, mede ingegeven door haar moeders verdwijning, een envelop ontvangt met een ketting van haar moeder. Betekend dat dat haar moeder nog in leven is? Sanne heeft een onderbuik gevoel en wil uitzoeken of er een verband bestaat tussen heden en verleden. Goede vriend en collega Luca Borra en paragnost Will lijken de enigen te zijn die haar gevoel begrijpen en haar willen helpen. Ieder op hun eigen manier. In eerste instantie neemt Sanne de hulp niet aan van Will, ze is nieuwsgierig, maar tegelijkertijd ook bang. Maar naar mate er steeds meer lijntjes kloppen waar Will over verteld, laat ze hem toch toe. Sanne duikt in oude dossiers en vind meerdere vrouwen die verdwenen in de tijd dat haar moeder ook verdween. En ook is daar een oude zaak van een vermiste baby. Ondertussen verdwijnen er opnieuw meerdere vrouwen en is er ook een zaak van vermeende kindermishandeling waarbij een 17 jarige jongen, Klaver genaamd, grotendeels zijn leven in het ziekenhuis doorbrengt. Sanne wordt op deze zaak gezet, maar werkt ondertussen aan de andere cold cases. Het laat haar niet los. Ze vindt kleine aanknopingspunten, negeert daarbij soms de regels, maar ze blijft haar onderbuik gevoel volgen en smeekt anderen dat ook vooral te doen voor het echt te laat is.

De hoofdpersoon is in de VT reeks Sanne Philips, maar in dit geval is er nog een hoofdpersoon, Emma . Zowel Sanne als Emma groeien in het verhaal. Ze worden steeds sterker en geven niet op. De karakters van alle personen zijn goed uitgewerkt. Ook de omgeving waar alles afspeelt is zeer goed weergegeven. En merkwaardig, soms kan je bijna letterlijk de emoties en de spanning voelen.

De cover is mysterieus, subtiele verwijzingen naar het verhaal. Het klopt achteraf precies. Ook de titel is letterlijk en figuurlijk zeer goed gekozen. Verminkte toekomst zowel voor daders als slachtoffers.

Sterk uitgewerkt plot, goed opgebouwde spanning, daagt de lezer uit om zelf mee te denken en het mysterie te ontrafelen, tot aan het einde mag je raden hoe de puzzelstukjes bij elkaar passen. Heden en verleden met elkaar verweven, tijdsaanduiding bij ieder hoofdstuk was zeker een waardevolle toevoeging. Actueel thema waardoor het boek wel even moet bezinken nadat het uit is.

Melissa Skaye (1972) is een auteur van diversiteit : Fantasy, Thriller maar ook een vleugje erotiek. In 2013 kwamen zowel het eerste deel van de fantasy-reeks Jeremy Jago als het eerste deel van haar VT thriller-reeks uit. Zeer succesvol en er volgden in de jaren er na al snel meerdere delen van beide reeksen. De fantasy-reeks is inmiddels afgerond, maar de VT reeks staat - na inmiddels vier delen - nog steeds open. Daarnaast schreef zij ook nog enkele korte thrillerverhalen en publiceerde in enkele bundels. De standalone thriller In Onschuld (2017) is ook van haar hand. In april 2018 verschijnt de thriller Meedogenloos, die zij samen met auteur J. Sharpe schreef.