Het boek is ingedeeld in drie delen te weten Rampen in en om het huis, Grote Rampen en Rampen ver weg maar begint met de 4 belangrijkste regels die iedereen zou moeten kennen.
Het voorwoord is van H.K.H. Prinses Margriet der Nederlanden , Erevoorzitter van het Nederlandse Rode Kruis. Het boek is dan ook in samenwerking met het Rode Kruis uitgegeven en een deel van de opbrengst van het boek wordt door uitgeverij Lemniscaat geschonken aan het Rode Kruis.
Het eerste deel geeft informatie over wat te doen bij acute medische problemen . Door de hoofdstukjes telkens in te delen in “opmerkelijk” (hier wordt een leuk, grappig of interessant weetje over de materie genoemd), “wist je dat “( hier wordt in de vorm van korte opsommingen veel informatie gegeven over de materie ) en “wat moet je doen” (hierbij wordt systematisch antwoord gegeven op de handelwijze wat je moet doen in geval van de genoemde materie). Zo’n behandelde materie is bijvoorbeeld flauwvallen of vergiftiging.
In de overige delen worden de “wist je dat” en “dit moet je doen “ uitgebreid met “het ergste” en wordt een feit genoemd over de ergste natuurramp in deze vorm zoals bv de ergste overstroming of de ergste aardbeving.
Het boek is heel inzichtelijk vormgegeven en bevat uitnodigende tekeningen. De korte teksten zijn duidelijk en heel interessant voor zowel volwassenen als wat oudere kinderen. Een leuk naslagwerk voor iedereen die geïnteresseerd is in wat te doen bij kleine en grote rampen en hoe je jezelf daarop zou kunnen voorbereiden door bijvoorbeeld een noodpakket te maken of EHBO oefeningen te leren.