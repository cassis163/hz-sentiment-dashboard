Als je als kind tot de ontdekking komt dat je vader een gruwelijke daden heeft begaan en hiervoor de doodstraf krijgt. Welke keuzes maak je dan als je volwassen bent. Of heb je geen keuze en ben je meer het kind van je vader dan je dacht?

In Santa Cruz in Californie worden twee vrouwen gevonden die op gruwelijke wijze vermoord zijn, in eerste instantie lijken ze niets met elkaar te maken te hebben, ze hebben verschillende leeftijden en uiterlijke kenmerken en bewegen zich in andere kringen. Ze komen alleen uit hetzelfde plaatsje.
Omdat de verwachting is dat er sprake is van een seriemoordenaar en er snel nieuwe vrouwen het slachtoffer zullen worden, heeft Hoofdcommissaris Lionel Saunders de hulp ingeroepen van het inspecteursduo Tim Sackley en Jude McCool die al eerder seriemoordenaars ontmaskerd hebben en opgepakt. Zij moeten samenwerken met de plaatselijke politie en dit gaat zeker in het begin niet zo gemakkelijk.

Met Dancer heeft Christine Bols een tot aan de laatste bladzijde spannend verhaal geschreven.
Gedurende het verhaal wordt je als lezer meerdere keren op het verkeerde been gezet en het einde zag ik niet aankomen.
Als lezer wordt je zowel inde gedachtes van dader, slachtoffer en politie meegenomen, zonder dat je te veel informatie krijgt.
Nergens wordt het verhaal ongeloofwaardig, en de personages zijn levensecht.
Het soms gebruikte Vlaamse woord- en zinsgebruik stoort mij als Nederlandse lezer nergens en is wel charmant.
Dat dit het vierde boek uit een reeks is, maakt voor het lezen niet uit, je krijgt achtergrond informatie als het nodig is, maar kunt dit boek als los boek lezen. Wel maakt het nieuwsgierig naar de andere boeken.
Aanrader.