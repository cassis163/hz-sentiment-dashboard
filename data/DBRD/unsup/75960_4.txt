Na het zien van de serie (tot en met seizoen 5) toch ook maar de boekenreeks aangeschaft en zeker geen spijt van gekregen. Zoals zo vaak is het boek toch veel omvattender en beter uitgewerkt dan de serie (ook al vind ik de serie geweldig) en dat wil wel wat zeggen over de kunsten van George R.R. Martin denk ik zo.
Ieder hoofdstuk wordt beschreven vanuit een ander perspectief en daar houd ik van, het enige nadeel hiervan is, is dat het elke keer van die keurig afgeronde stukjes zijn (zonder echte cliffhangers) dus ik betrapte mezelf erop het boek wel heel makkelijk aan de kant te kunnen leggen na ieder hoofdstuk. En dan doe je best lang over het uitlezen van een boek van bijna 750 pagina’s. Voor deel 2 heb ik het plan opgevat om eens even lekker door te lezen…