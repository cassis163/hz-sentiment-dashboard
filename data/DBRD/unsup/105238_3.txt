Mijn zusje, de seriemoordenaar, de titel zegt al meteen waarover dit boek gaat. Velen zullen misschien denken dat dit onder de categorie ‘thriller’ zal staan maar dit is echter niet van toepassing voor dit boek.

Je wordt al meteen meegetrokken in het verhaal. Ayoola heeft een man, met wie ze aan het daten was, vermoord en vraagt de hulp van haar zus Korede, die altijd voor haar paraat staat, om alle sporen hiervan op te ruimen. Vanaf dat Ayoola is geboren heeft Korede de ‘taak’ om haar bloedmooie zusje te beschermen.
Korede is een verantwoordelijke, hardwerkende en gewone vrouw. Ze werkt als verpleegster in een ziekenhuis en is verliefd op Tade, een arts die daar ook werkt. Ze hoopt dat hij ook verliefd wordt op haar maar hij heeft natuurlijk zijn oog laten vallen op Ayoola. Korede weet dat haar zus al haar vriendjes vermoord en zal er alles aan doen om te vermijden dat Tade ook slachtoffer wordt maar neemt ook haar zus in bescherming.

Het boek bestaat uit korte hoofdstukken en het gaat vlot vooruit. Het is een snelle en leuke lees.
Het verhaal is geschreven in de IK-persoon en wordt verteld door Korede. Hierdoor ken je haar het beste. Maar verder heeft geen een personage enige diepgang.
Flashbacks naar het verleden met hun strenge vader geven je een beetje meer informatie naar het waarom en het leven in Nigeria, de corruptheid die er leeft, klasseverschil, de vrouw is minderwaardig.
Er komen woorden in het Nigeriaans in terug. Deze worden niet uitlegd. Soms kan je het afleiden uit het verhaal en anders zoek je het snel even op.
Het thema dat voor mij het meest naar voor komt is familie. Meer de band tussen zussen, de liefde, jaloezie, steun,...

Het is al bij al een leuk boek om te lezen maar eentje die nogal vlak blijft.