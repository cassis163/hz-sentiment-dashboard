Ook dit zevende deel van de “serie Q” is weer een heerlijk boek om te lezen. In de kelder van het politiebureau in Kopenhagen zetelt afdeling Q, een speciale afdeling die opgericht is om oude onopgeloste zaken te heropenen en hopelijk alsnog op te lossen. Verantwoordelijk voor deze afdeling is Carl Morck tezamen met Assad en Rose en inmiddels ook Gordon. Deze hoofdpersonen worden steeds meer bekend en worden beschreven met de nodige humor en tragiek. In dit boek wordt meer bekend over Rose. Het boek is plezierig geschreven en de verschillende verhaallijnen vormen uiteindelijk een geheel. De “plots”. zijn wat ongeloofwaardig, maar dat doet niets af aan het geheel. Wederom een prima deel van serie Q. Op naar de volgende!!