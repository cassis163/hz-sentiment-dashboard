Engeleneiland is het eerste boek van Camilla Lackberg wat ik gelezen heb en het is heel goed bevallen.
Pasen 1974 verdwijnt er een heel gezin van het eiland Valo, alleen Ebba, het jongste dochtje van het gezin blijft over.
Niemand weet wat er met het gezin gebeurd is.

Jaren later keert Ebba samen met haar man Marten , na de dood van hun driejarige zoontje, naar Valo terug om er in haar vroegere ouderlijk huis een bed&breakfast te gaan beginnen en daarme een nieuwe start te maken.
Ze zijn er net als iemand probeert brand te stichten.

Politieinspecteur Patrik Hedstrom gaaat naar het eiland om onderzoek te doen, samen met zijn vrouw, de bekende schrijfster Erika Valk, die zich altijd al heeft geinteresseerd voor de verdwijningszaak van jaren eerder.

In het boek zijn de verhaallijnen van heden en verleden mooi door elkaar geweven, waardoor je een goede indruk van het hele verhaal krijgt.
Het boek is goed geschreven en in sommige opzichten nog aktueel ook gezien het recente drama op Utoya.
Lackberg is er in geslaagd de levens van de verschillende personen in het boek goed weer te geven en ook de manier waarop het verleden doorwerkt in het heden.
Ik heb het boek met veel plezier gelezen - het is een goed en spannend verhaal - en dit zal zeker voor mij niet het enige boek van Lackberg blijven!
Ik waardeer het met 4 sterren.