Dit boek van Madeline Miller over het leven van de godin Circe staat bol met mythologische figuren.
Circe, de dochter van de zon, is niet echt geliefd in de godenwereld. Ze is niet knap, kan niet toveren, dus iedereen is haar liever kwijt dan rijk. Als ze iemand ontmoet op wie ze stapelverliefd wordt en hem probeert te helpen, zet ze een geschiedenis in werking die ze niet had verwacht.
Dit is een boek voor iedereen, en zeker voor diegenen die interesse hebben in de Griekse mythologie. Het verhaal wordt vertelt door Circe en het lijkt als lezer of je alles meebeleeft: haar vreugde, verdriet en berusting. Soms had ik echt medelijden met haar. En dat is echt een compliment aan de auteur.
Aan de schrijfstijl moest ik even wennen, maar daarna vloog ik door het boek heen. Ik ben dol op mythologie, dus dit was echt een heerlijk boek om te lezen.
Dit boek is een absolute aanrader!