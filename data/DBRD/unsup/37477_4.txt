Variaties op hetzelfde thema...

Zeg Baldacci en er lijkt geen politicus te zijn die een geweten heeft. In de zesde man heeft hij er weer enkele in de schijnwerpers gezet.
Edgar Roy zit in een zwaar bewaakte gevangenis en Sean King en Michelle Maxwel vinden het dode lichaam van zijn advocaat Ted Bergin. Dat is opvallend omdat Sean en Michelle een afspraak met de advocaat hadden.
Als team gaan ze op onderzoek want nu rijst er al snel twijfel over de veroordeling van Edgar.
Maar om dat op te lossen zullen ze eerst de moordenaar van de advocaat moeten vinden want Edgar Roy weigert te praten.
Tot zijn stiefzuster in beeld komt.en ook politieke kopstukken..

Natuurlijk staat het vakmanschap van Baldacci garant voor een kwalitatief goed verhaal waar geen speld tussen te krijgen is. Toch kan dit ook als valkuil gaan werken omdat het hem wel heel makkelijk schijnt af te gaan. Je zou denken dat het bijna op de automatische piloot is geproduceerd.
Doet aan het leesplezier niets af dus blijft het weer een klinkend geheel, niet ingewikkeld daarom uitermate geschikt voor aan het strand of voor een regenachting weekend.