Bij het zien van de cover verwacht je een verhaal te lezen van een vrouw, een verhaal waar ze zich voor schaamt, dat ze daarom niet herkenbaar wil zijn. De titel spreekt voor zich.
Het is een boek dat stof zal doen opwaaien. Tegenstanders van abortus zullen er schande van spreken, terwijl anderen begrip zullen hebben voor de vrouwen in dit boek en vrouwen die hetzelfde hebben meegemaakt zullen waarschijnlijk alleen maar blij zijn dat abortus uit de taboe-sfeer wordt gehaald, dat het makkelijker bespreekbaar wordt ook al zullen ze zelf misschien niets vertellen en hun geheim geheim houden.
Aan het begin vertelt Renate GÃ¼nther-Greene waarom ze dit boek heeft geschreven, wat haar er toe dreef om 'Abortus - Schaamte en Schuld' te schrijven. De mensen die hebben meegewerkt aan dit boek vertellen aan het eind van hun verhaal waarom ze hebben meegewerkt, waarom ze vinden dat hun verhaal verteld moest worden, maar geven ook advies aan de lezer van wat er anders moet of wat ze zou kunnen helpen als ze ook een abortus hebben meegemaakt.
Je kan merken dat de auteur onderzoek heeft gedaan, maar ook uit eigen ervaring weet waar ze over schrijft. Mede daardoor wist ze de juiste vragen te stellen aan de deskundigen, aan de vrouwen die een abortus hebben meegemaakt en een overlevende van een abortus.

Lees verder op https://surfingann.blogspot.nl/2018/03/abortus-schaamte-en-schuld-renate.html.