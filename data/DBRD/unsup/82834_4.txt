Vince Flynn â€“ Open Doelwit
Dit is het tweede boek waar Mitch Rapp de hoofdrol speelt. Hij is een CIA- agent en altijd inzetbaar tegen de allerergste terroristen die er op de aarde rondlopen. Er is een Amerikaans gezin ontvoerd op de Filippijnen. Mitch hoort dat de bevrijdingsactie niet goed is verlopen. Twee dode Navy Seals zijn het gevolg. Het was een uiterst geheime operatie, dus er heeft iemand gelekt. Dus gaan ze op zoek naar degene die gelekt heeft. In het Midden Oosten is het heel onrustig. Hun ogen worden op Israel gericht als er een gigantische explosie is in een bevolkt gebied. Samen met de directeur van de CIA probeert Mitch erachter te komen wat er aan de hand is. Hij wil de daders vinden, wat er ook gebeurt. Hij staat bekend als de moordenaar van de CIA. Hij heeft al heel wat mensen omgebracht en veel andere mensen zijn doodsbang voor hem. Alleen is Mitch pasgetrouwd en zijn vrouw wil absoluut niet dat hij nog actief mee vecht in de strijd tegen het terreur. Maar is een baan zonder actie echt iets voor Mitch? In het vorige boek veranderde zijn status van undercover agent naar iemand die bekend werd en dus nooit meer undercover kan werken. Iedereen kent zijn gezicht. Dus elke Terrorist weet wie hij is, want zijn gezicht is vaak genoeg op tv geweest.Wederom een heel spannend verhaal over de geheime dienst, CIA en de Navy Seals. Mensen die van veel actie houden, komen met dit boek echt aan hun trekken. Mitch deinst nergens voor terug.
Als je eenmaal in het verhaal zit (wat je onherroepelijk vrijwel meteen al overkomt ), vlieg je er doorheen. En je leert ook nog wat over bepaalde diensten (CIA, Geheime dienst en heel veel terrorisme).
Goed geschreven en leest gewoon goed weg! Ik zou het echt een actie- thriller noemen. Dat is een goede benaming! Ik kijk al uit naar de volgende: Jacht op de Jager (komt in mei dit jaar uit).
4 sterren****