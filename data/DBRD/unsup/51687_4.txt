Het kon nog mooi even; Poppenhuis uitlezen voordat de avond in het teken van Nederland-Mexico staat.
Een fijn boek, dat je grijpt. Goede beschrijving van de verschillende personages, vooral Pieter Vos en Laura Bakker zijn een leuk stel mensen waar je meer over leest (misschien komt het door de Friese roots van Laura Bakker) en waar ik sympathie voor kreeg. Vos hinkt op twee gedachten nadat hij weer met zijn oude collega's in contact komt. Moet hj dit wel doen? Wil hij niet gewoon om zijn woonboot omhangen? Dat blijkt toch niet zo te zijn. Hij bijt zich in de zaak vast met in zijn achterhoofd zijn verdwenen dochter Anneliese. Als lezer krijg je een kijkje in de onderwereld van Amsterdam, Als je dan bedenkt dat het boek niet door een Nederlander is geschreven, vind ik dat helemaal knap. De serie De Killing heb ik alleen op tv gezien en de boeken niet gelezen. Het zien van de serie was wel de reden dat ik benieuwd was naar de schrijver David Hewson. En ik moet zeggen dat ik niet ben teleurgesteld. Het schijnt dat er een vervolg op Poppenhuis komt. Als dat zich aandient zal ik het zeker gaan lezen. Poppenhuis is een aanrader!