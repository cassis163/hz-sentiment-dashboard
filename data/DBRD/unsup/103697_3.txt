Ik kende Janne Schra voornamelijk van haar prachtige muziek, maar nu ook als auteur van Je kijkt wel, maar ziet niks. Een zeer vermakelijk boekje waarin Janne haar op blik op de wereld op een vrolijke en originele manier deelt met de lezer. De korte tekstjes en quotes lezen gemakkelijk weg en zorgden bij mij regelmatig voor een glimlach. Bijzonder hoe anders zij naar "normale" dingen kijkt of ze heel mooi weet te omschrijven. De tekeningen passen goed in de opzet van dit boekje. Het fijne stemgeluid van Janne zou zich goed lenen voor een luisterboek-variant van deze titel.