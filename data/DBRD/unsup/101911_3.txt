Ik was erg benieuwd naar het debuut van Martinez. De achterflap sprak me erg aan en ook de vooruitzichten in de media waren verwachtingsvol. Helaas heeft het boek mij niet kunnen bekoren.

Het verhaal komt erg traag op gang en er worden de eerste 50 pagina’s veel te veel personages behandeld. Daarnaast switcht Martinez te vaak van de ene locatie naar de locatie (soms wel 4 keer binnen 2 pagina’s). Hierdoor is het erg lastig om in het verhaal te komen. Ook de schrijfstijl spreekt mij niet aan. Veel kromme en ingewikkelde zinnen Ligt dit aan Martinez of aan een matige vertaling?

Tot ongeveer 2/3 van het boek is er gevoelsmatig weinig actie en lijkt het eerder een roman dan een spannende thriller. Het einde is overigens wel dik in orde, maar voordat je daar bent wordt je geduld wel erg op de proef gesteld.