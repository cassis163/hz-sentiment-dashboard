Lief van je is de tweede roman van Roanne van Voorst.

Reve is een twintiger die met een groot onverwerkt trauma zit.
Zo kun je in deel 1 van het boek lezen dat haar broertje overleden is nadat hij van een brug is gevallen, tijdens het lezen kom je erachter wat dit met haar doet, en gedaan heeft, maar eigenlijk ook waarom zij zo'n schuldgevoel heeft over de dood van haar broertje.

Haar vader en moeder treuren ook om de dood van hun zoon, alleen Reve doet dit helemaal alleen, na het overlijden van haar broertje Justin besluit zij te stoppen met haar opleiding en gaat het leger in.
Als zij de legeropleiding heeft gehad, word zij met haar eenheid uitgezonden naar Syrie.
Het is voor haar een vlucht om zo maar niet te denken aan Justin.
Als ze gewond raakt in Syrie komt ze terug, maar ze kan het leven in de gewone wereld niet aan, en ontwikkelt een posttraumatische stressstoornis.

Roanne van Voorst heeft in dit boek best heftige thema's verwerkt, zo is rouwverwerking een belangrijk onderwerp in dit boek, ook geeft zij heel veel aandacht aan ptss, waar militairen soms last van krijgen als zij heftige dingen hebben meegemaakt tijdens hun missie.
Je kunt aan alles merken dat Roanne heel veel aandacht heeft gegeven aan het onderwerp, zo heeft ze veel militairen gesproken.
Hierdoor geeft zij een indrukwekkend kijkje in het leven van de militairen die terugkomen van hun missie en weer thuis komen in het "gewone" leven.
Het AZC komt ook veelvuldig aan bod, dus je krijgt ook een kijkje in het leven van de vluchtelingen daar, want die spelen een grote rol in het leven van Reve haar ouders, zo kookt haar moeder in het AZC en gaf haar broertje er Nederlandse les

De schrijfstijl is prettig, zitten echt hele mooie zinnen in dit boek, en ondanks de zware thema's wordt het geen zwaar boek.