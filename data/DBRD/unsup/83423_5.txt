Prachtig ge√Øllustreerd boek. Een feestje om te lezen, en om naar te kijken. Imme Dros vertelt hier op mooie en nieuwe wijze 10 bekende verhalen. Sommige verhalen, zoals Roodkapje en Repelsteeltje, kent bijna iedereen door en door, en worden toch op geheel andere wijze verteld. Imme Dros geeft een erg verrassende draai aan deze verhalen.
Andere verhalen waren voor mij qua titel en grote lijn alleen bekend, zoals de verhalen van Blauwbaard en Cyrano de Bergerac. En dan waren de voor mij onbekende verhalen, bijvoorbeeld Peer de Leugenaar. Ze zijn stuk voor stuk levendig geschreven en gaan allemaal over liefde en verlangen, zoals de titel al zegt. Ik ben na het lezen wel geneigd om alle verhalen ook in meer oorspronkelijke versie te gaan lezen, want wat Imme Dros bij Roodkapje en Repelsteeltje deed was knap gevonden en omdat ik de overige verhalen minder goed ken, ben ik benieuwd welke exacte verhalen hier aan de grondslag lagen. Dit boek smaakt naar meer.