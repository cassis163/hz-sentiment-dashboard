De Schaduw van Tambora

Het boek gaat over de uitbarsting van de vulkaan Tambora(4300meter) op het eiland Soembawa-Ned.Indië op 10april 1815.
Schrijver Philip Dröge reconstrueert de catastrofe aan de hand van originele documenten, geschiedschrijving uit die tijd en waarnemingen van desastreuze gevolgen(Tsunami’s, uitstoot van enorme hoeveelheden asregens) en minder grote gevolgen(onrust op zee) en vele ‘oorverdovende’ geluiden tot het geluid van vermeende kanon/geweerschoten over de hele wereld.

Uber fascinerend verhaal waarbij uit grote delen van de wereld verschillende reacties komen op veranderde klimatologische omstandigheden.
Verduistering van drie dagen(Gressik nabij Surabaya-Java).
‘Brokken ijs met maten van een Britse cricketbal komen met snelheden tot 150km.Per uur neer’(26 juni 1815 Murshidabad Bengalen Brits Indië).
In juni 1815 daalt de temperatuur in Yunnan China, de situatie zal drie jaar duren, veroorzaakt grote hongersnood en rampspoed voor de toekomst.
Londen Engeland ’28 juni 1815 rapporteren ooggetuigen spectaculaire zonsondergangen’.
Schilder William Turner raakt geïnspireerd door ‘vulkanische luchten’ en maakt de schitterendste schilderijen, ergens in Frankrijk valt het woord ‘positivisme’.
Amsterdam groeit uit haar voegen door te toevlucht van ‘landverhuizers’.
Astronomen in Europa ‘weten letterlijk niet wat ze zien’, de bevolking vreest de woede van God en denkt dat ‘het einde van de wereld’ nabij is.

De Tambora heeft de hele wereld in beweging gebracht.

In vloeiend en begrijpelijke taal, en met deskundige beschrijvingen schetst Philip Dröge een onderhoudend en levendig beeld van ‘De grootste natuurramp aller tijden’.
Geweldig boek waarin van alles gebeurt, avontuurlijk en indrukwekkend.