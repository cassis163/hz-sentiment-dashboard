Opnieuw een spannend boek van Follett. Een boek dat verfilmd is, maar, hoe is het mogelijk?, een film die ik nu eens (nog) niet heb gezien.

In het Verenigd Koninkrijk zit een spion van Nazi-Duitsland bijgenaamd "De Naald". Geen amateur, maar een goed getrainde spion, die het vertrouwen heedft van Adolf Hittler zelf. Hittler kent hem, en "het nest waar hij uit komt". Standaard stuurt "De Naald" berichten die eindigen met: "De groeten aan Willi" daarbij verwijzende naar de top van de Nazi-geheime dienst en zijn relatie tot de "groten"binnen Nazi-Duitsland.

Om te voorkomen dat hij herkend wordt snijdt deze spion mensen eenvoudig de keel af als ze een risico worden. De moorden vallen nauwelijks op omdat er geen "lijn" in zit.

Onder leiding van de, door de Nazi top zo gevreesde, generaal Patton onstaat er in Zuid Engeland een namaak invasieleger bestaande uit tanks van triplex, lege tensten en meer van dat soort misleidingen. De Nazi top verwacht de grote invasie via het Nauw van Calais, juist waar Patton zijn namaakleher in de buurt heeft staan. Hittler zelf verwacht de invasie in Normandië (Adolf Hittler zat heel vaak goed met zijn intuïtie door de hele WOII, ook deze keer) maar laat zich bijna overtuigen door zijn verldmaarschalken en generaals. Hij wil echter de mening van "De Naald" weten en wacht tot een bepaald tijdstip op zijn bericht.

"De Naald" krijgt het echter moeilijk omdat er een inspecteur is die door begint te krijgen waar hij is. De spion vlugt uiteindelijk naar een eilandje waar maar een paar mensen wonen. Hij komt daar terecht door een storm, die verhinderd dat de Duitse duikboot hem kan oppikken.

Zal "De Naald" in zijn opzet slagen? Het is inkuiddels 31 mei 1944 wn de invasieplannen kunnen niet meer gewijzigd worden!

Ondanks het feit dat we weten wat er gebeurde met de invasie, is dit werkelijk een bloedstollend verhaal dat je eenvoudig dwingt verder te lezen! Ware feiten: het namaakleger van Patton en het bestaan van de spion zijn door Ken Follett verwetkt tot één van zijn spannendste boeken.