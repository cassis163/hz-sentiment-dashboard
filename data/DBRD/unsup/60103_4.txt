Toen ik aan dit zesde en laatste deel begon, had ik nog de illusie dat dit het laatste boek was. Misschien is dit letterlijk het laatste - vertaalde - boek. Want de uitgeverij heeft nog geen vervolg aangekondigd, ook niet in zijn cataloog najaar 2017. Toch weet in nu, dat er origineel door de schrijver vier boeken zijn geschreven en dat de Nederlandse uitgever ervoor gekozen heeft, om de reeks uit te melken door alle boeken in twee delen te laten vertalen. Maar los van mijn eerste teleurstelling dat dit niet het einde is, verlang ik nu wel te weten hoe het afloopt. Daarom blijf ik hopen dat het vierde boek snel en integraal vertaald, als boek zeven op de markt komt. Maar nu meer over dit boek. Je komt in dit zesde deel meer te weten over de magie, dan in alle vijf de vorige delen samen. Het verhaal komt in volle ontwikkeling en je begint je af te vragen hoe het gaat aflopen. Gaan de 'goeden' winnen, of heeft de schrijver de durf om de 'slechte' voor een keer eens te laten winnen en de goede roemloos ten onder te late gaan? Want dat moet evengoed kunnen in een boek. In de film durven ze dit regelmatig al eens doen, maar schrijvers zijn zover nog niet vrees ik. Ik vind het wel een geslaagde reeks tot hiertoe. Er zijn de nodige plotwendingen en je ziet hoe de hoofdkarakters zich vormen aan de hand van gebeurtenissen die hun leven gaan bepalen. Alle zes de boeken lezen even vlot en hopelijk voldoet het volgende boek aan alle verwachtingen, maar zeker aan die van het snel verschijnen!