Hoewel je met Preston & Child eigenlijk nooit fout kunt gaan had ik van dit laatste deel van de trilogie toch iets meer verwacht. Het boek begint echter als vanouds. De terugkeer van veel bekende karakters maakt veel goed. Het is heerlijk te lezen wat er met de diverse personages gebeurt, hoe ze allen hun plaats gevonden hebben in dit boek. Alleen van de "epische strijd tussen twee broers" waar op de achterkaft over wordt gesproken is in mijn ogen weinig terug te vinden. Daar ligt dan ook mijn teleurstelling. Het is jammer dat deze strijd pas ver over de helft begint, in mijn ogen zat er meer broederlijke strijd in het voorgaande boek, Dans des doods. Al met al is het toch weer een echt Preston & Child boek en heb ik er toch weer van genoten. En met het beÃ«indigen van dit boek komt weer de vraag, hoe zal het nu weer aflopen?