Marni Mullins is een tatoeÃ«erder in Brighton. Als ze in een afvalcontainer een vreemde lucht ruikt, ontdekt ze het in stukken gesneden en gevilde lichaam van een man. Deze man heeft meerdere tatoeages op zijn lichaam.

Francis Sullivan is belast met onderzoek naar het lichaam. Het is de eerste opdracht van Francis als inspecteur. Rory Mackay is zijn brigadier en hij is niet blij met deze functie. Francis heeft de hulp van Marni nodig om informatie uit de tattoowereld te krijgen, want er volgen meer slachtoffers. De seriemoordenaar snijdt bepaalde tatoeages van de slachtoffers af terwijl zij nog leven. De tatoeages heeft hij nodig voor een bepaald doel.

Marni heeft argwaan richting de politie door haar verleden. Ze twijfelt of ze Francis zal helpen of zelf op onderzoek uit zal gaan nu de seriemoordenaar steeds dichterbij komt.

Een geweldig spannend boek, dat je vanaf het begin meeneemt in de wereld van de tatoeages. Alleen is het hebben van een tattoo in dit boek gevaarlijk. De details in het boek zijn gruwelijk en levensecht beschreven.

Het verhaal is beschreven vanuit verschillende personages: Francis, Marni, Rory en de seriemoordenaar. Aan het begin van elk hoofdstuk is duidelijk aangegeven vanuit welk persoon het verhaal wordt gevolgd. De hoofdstukken van de seriemoordenaar zijn zelfs cursief gemaakt. De personages van Francis en Marni zijn voldoende uitgewerkt, ze hebben niet heel erg veel diepgang maar dat is ook niet nodig om het verhaal spannend en mysterieus te houden.

Het slot is niet mega verrassend, maar het is goed in elkaar gezet met hier en daar een twist.

De titel en de cover passen perfect bij het verhaal.

Van mij mag er zeker een vervolg komen met Francis Sullivan!