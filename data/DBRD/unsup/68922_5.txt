Het verhaal gaat over 2 bevriende families die in het Baskenland leven, ze delen veel met elkaar, de kinderen kunnen goed met elkaar opschieten totdat de oudste zoon van de ene familie zich aansluit bij de ETA, vanaf dat moment is het over met de pais en vree, de woede wordt vooral aangewakkerd door de moeder van de ETA zoon.
De vader van de andere familie is een ondernemer en runt een vervoersbedrijf, als de ETA bij hem aanklopt voor belasting, weigert hij te betalen en tekent hij zijn doodvonnis, de zoon die aangesloten is bij de ETA wordt verantwoordelijk geacht voor de moord op de ondernemer.
De verdeeldheid binnen het gezin is echter ook aanwezig, behalve de moeder koesteren de overige familieleden zeker nog vriendschappelijke gevoelens.

Ik vond het een prachtig boek, een boek waarin duidelijk wordt hoe de ETA verantwoordelijk is voor de splitsing van het Baskenland, ik moest wel wennen aan de schrijfstijl, de schrijver vervangt komma's door een vraag en antwoord (bijv.een zin als: 'Geen idee hoelang ze elkaar niet hadden gezien" wordt vervangen door: "Ze hadden elkaar al een tijdje niet gezien, Hoelang precies? Dat doet er niet toe"), maar daar wen je aan en maakt het boek goed leesbaar, hoe dan ook het boek maakt de situatie in Baskenland en de angst om je uit te spreken duidelijk.