Wauw, wat heerlijk herkenbaar dit boek! Die onzekerheden die ze voelt als ze voor het eerst zelf gaat studeren. I mean, wie heeft er nou geen kriebels op de eerste paar schooldagen? Ook haar andere confrontaties waren zo heerlijk herkenbaar en dat fanfic gebeuren gaf echt een hele leuke zwaai aan het verhaal.

Alle personages waren naar mijn mening erg goed uitgewerkt. Je kreeg over bijna iedereen voldoende informatie, hoewel ik over Cath haar kamergenoot nog wel iets meer had willen weten.

Ook het taalgebruik was erg prettig. Het las heerlijk snel weg en er werden eigenlijk helemaal geen ”lastige woorden” gebruikt.

Het enige waar ik een beetje een probleem mee had, was het einde. Ik wilde eigenlijk wel iets meer dan wat ik kreeg. Ja ik weet het, ik ben soms een beetje hebberig. Voor de rest echt een lekker zomerboek. Lekker luchtig met hier en daar een tikje drama, love it! And yes, ik móét even iets zeggen over de cover.. Want als ik het dan over zomer heb, die kleuren zijn zo vrolijk! Echt een boek wat ik meteen zou oppakken in de boekenwinkel.