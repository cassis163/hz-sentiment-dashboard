Kies voor ons van de Belgische Stefanie van Mol is het tweede deel uit de Full Moon serie die ze heeft geschreven over de Belgische fictieve band Full Moon. Kies voor mij en Kies voor ons is een tweeluik binnen de Full Moon serie waarbij het verhaal van het eerste bandlid vertelt wordt.

Na de, misschien wel hartbrekende, cliffhanger van het eerste deel pakt Kies voor Ons het verhaal verder op waar Kies voor mij eindigde. Jonathan is Camille nooit vergeten. In de vijf jaar die passeerden na het eerste boek denkt hij nog steeds met regelmaat aan de liefde die hij heeft verloren, aan zijn broer Vincent nota bene. Het moment dat Jonathan en Full Moon na een internationale tour terugkeren in BelgiÃ« is het onvermijdelijk dat hij Camille weer tegenkomt. Camille heeft inmiddels een leven voor zichzelf opgebouwd samen met Vincent. Ze had niet verwacht Jonathan ooit nog terug te zien. Toch gebeurt dit en haar leven en alles wat ze heeft opgebouwd raakt uit balans. De wonden uit het verleden zijn diep en niet alles wat gebeurd is kan zomaar worden vergeten en vergeven.

De cover van Kies voor Ons is qua stijl gelijk aan Kies voor Mij. Een juichend publiek bij een concert, maar dit keer niet Jonathan op de cover maar een aantrekkelijke vrouw. Op basis van het verhaal is het duidelijk dat we hier naar Camille kijken. Het boek heeft raakvlakken met het romantische genre met invloeden vanuit de muziek en erotiek. Zeker omdat er toch wat vergaande erotische scenes in voor komen. Daarnaast speelt familie een grotere rol in dit boek dan in het vorige boek.

Ook in dit boek maakt van Mol gebruik van het wisselen van personage perspectieven. In dit boek jongleert ze met drie hoofdpersonages, hun gedachten en gevoelens om ze uiteindelijk in meerdere scenes samen te laten komen. De hoofdpersonen in Kies voor ons zijn Camille, Jonathan en Vincent, de broer van Jonathan en de partner van Camille. Ook dit boek wordt verteld vanuit het ik-perspectief wat het makkelijk leesbaar maakt. Het verhaal is vlot geschreven en erg vermakelijk. Het verhaal bouwt door de perspectiefwisselingen spanning op wat aan het einde van het boek climaxeert in een happy end.

Met dank aan Dutch Venture Publishing voor het ontvangen van dit boek in ruil voor mijn eerlijke recensie.