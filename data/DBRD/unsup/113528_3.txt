Colette denkt haar liefdesleven goed op de rit te hebben met Alex. Tijdens een etentje in een duur restaurant is de verwachting dat ze ten huwelijk wordt gevraagd. Niets is minder waar. Alex bekent 20 jaar geleden een flatgenote per ongeluk om het leven te hebben gebracht. Colette d'r leven staat op z'n kop. Ze trekt tijdelijk bij vriendin Fiona in en gaan samen op zoek naar de waarheid achter de moord. De flashbacks naar Tamara, het slachtoffer van Alex, zijn een toegevoegde waarde, maar verhullen al snel de echte waarheid. Daarnaast is het gehele boek voorspelbaar met de intreding van Sebastiaan. Het boek mist de echte spanning en verrassende wending om een echte thriller te zijn. Maar toch is het een leuk boek voor tussendoor zonder hoge verwachtingen met een vlotte schrijfstijl. De titel past perfect bij het onderwerp van het boek.