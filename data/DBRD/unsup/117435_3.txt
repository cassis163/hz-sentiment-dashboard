Nora zit samen met haar beste vriendin Vee in het biologielokaal. Dan wordt ze ongelukkig gekoppeld aan Patch voor een experiment.Nora weet helemaal niks van Patch en is in eerste instantie ook van plan dat zo te houden. Toch voelt Nora op de een of andere manier aantrekkingskracht naar Patch. In Nora's privéleven gebeuren en wonderbaarlijke dingen die ze probeert te verklaren. En als dan ook Elliot nieuw op school verschijnt weet Nora dat er iets mis is, maar met wie? In de zoektocht naar antwoorden verkeert Nora in gevaar maar met behulp van een vriend weet ze te overleven.

Het boek is geschikt voor de vrij jonge YA lezers omdat het verhaal erg oppervlakkig is. De schrijfster durft de diepte niet op te zoeken door uitgebreide personages neer te zetten. Nora is dan ook storend naïef en timide het ene moment. In het volgende hoofdstuk gaat ze juist opzoek naar avontuur en gevaar.Daarnaast is Patch de typische bad guy waar elk fictief tienermeisje voor zou vallen. Niks nieuws onder de zon dus. Ook is de "wereld" waar het verhaal zich afspeelt erg summier beschreven. Het zou leuk zijn om te weten hoe de school is opgebouwd en hoe de omgeving eruit ziet. Sommige scenes, bv. wanneer Nora erachter komt wie Patch werkelijk is, zijn erg ongeloofwaardig.

Het grootste pluspunt van het boek is dat het snel weg leest. Dat is dus een beetje tegenstrijdig met aan de ene kant goed dat het zo makkelijk geschreven is en aan de andere kant commentaar op het missen van inhoud. Ondanks dat Patch een heel stereotiep karakter is, heeft hij wel charme. Hij lijkt op het eerste gezicht kil maar geeft later in het boek kleur en warmte aan het verhaal.

Al met al; makkelijk weg te lezen boek met weinig diepgang.