Het heeft even geduurd, maar nu heb ik de Waterspuwer ook uit. En het is een regelrechte top 10-er! Wat een topboek! Gebaseerd op de achterflap, had ik het boek nooit meegenomen in de boekhandel. Dat sprak me echt totaal niet aan. Maar toen ik er eenmaal in begon, greep het me meteen!
Het is een mooi liefdesverhaal met hier en daar een verhaal daarbinnen. Ik werd telkens weer meegesleept in de verschillende vertellingen. Uiteindelijk past alles bij elkaar en vallen de puzzelstukjes helemaal op zijn plek.
Lekker geschreven, goed leesbaar, goede research (bijvoorbeeld feiten over brandwondenverzorging!). Kortom een fantastisch debuut!