Cover en eerste indruk
De cover van het boek trekt me gelijk, het ziet er zo vrolijk en zomers uit met die prachtige kleuren. Als ik van de cover af ga denk ik gelijk aan zomer en romantiek. Na het lezen ben ik ook van mening dat de cover ook echt goed past bij het verhaal. Het is een heel leuk zomerboek vol met romantiek, vriendschappen en de nodige humor wat prima in de collectie van Zomer & Keuning past!

de start van het boek, de epiloog, vond ik wel een beetje raar moet ik bekennen. Het lijkt echt alsof Nicole het zomaar uit het niks uitmaakt met Bas ‘omdat hij ’s avonds i.p.v leest zoals zij doet, tv wil kijken met een biertje’.. en omdat zij last heeft van het geluid van de tv, maakt ze het gewoon zonder pardon uit met hem en schopt ze hem t huis uit. Ik vond dat toch wel een rare kijk op het hebben van een relatie en het stoppen van eentje. Dat het nu overkomt alsof het totaal geen moeite kost om even DOEI te zeggen tegen je partner en de relatie te beëindigen. Ik lees ook vaak ’s avonds en manlief kijkt dan vaak tv, maar dat is toch geen reden om je relatie te beëindigen? Ik kan me niet voorstellen dat elk stel 100% compatible is wat betreft het hebben van hobby’s en voorkeuren wat betreft het indelen van je vrije tijd. Ik vond dat echt heel raar in deze epiloog. Daar had van mij toch wat meer aandacht aan besteed mogen worden. Of dat er bv. duidelijk was dat er meer aan de hand was al eerder, dat ze op meerdere vlakken niet bij elkaar pasten en ze al langer dit gevoel had. nu is het echt heel plots en ik kon dat niet goed plaatsen. Maar nu is dit natuurlijk geen groot onderdeel van het verhaal en begint het verhaal eigenlijk pas echt na de epiloog. Maar de epiloog had voor mij gerust helemaal weggelaten kunnen worden en dat het verbreken van de relatie gewoon tussen neus en lippen door vernoemd werd in het verhaal i.p.v er een epiloog over schrijven, die nu veel te plots en oppervlakkig aanvoelt.
_____________________________________________________________________________________
Los van de epiloog wat mij dus een beetje tegenviel, leest het boek echt als een trein weg, al gelijk vanaf het begin! Daar bovenop voelt alles heel realistisch en echt aan en kan ik mezelf gelijk verliezen in het hoofdpersonage Nicole. Ze voelt gewoon heel herkenbaar aan, misschien omdat ze ook zo’n boekenliefhebster is? hihi, en dat zorgt wel gelijk voor een ‘bonding-moment’ met het personage. Ook Nicole’s vriendinnen vind ik erg leuk, met elk hun eigen leven en problemen die aan bod komen (Hier zou ik bv graag nog wel een spin-off boek van willen lezen. Over Krista dan vooral!) en hun vriendinnengroepje is echt heel leuk neergezet! Ook weer zo Echt en realistisch en dus heel herkenbaar gelijk! Daar bovenop zit er ook de nodige humor in die ik zeker kan waarderen! Wat ik ook erg leuk vind aan de personages is dat bv. Boekenman een personage is dat niet gelijk beschreven wordt als de lekkerste man op aarde, maar als een Echte man haha.. Hij heeft zijn aantrekkelijke aspecten, maar blijft gewoon realistisch en Echt en dat vind ik erg leuk om te lezen!
______________________________________________________________________________________
Nadat Nicole de ‘boekenman’ ontmoet tijdens één van haar pauzes op ‘haar’ plekje buiten waar ze altijd leest, is ze halsoverkop verliefd. Hij komt charmant, open en een tikkeltje beschamend over wat hem heel schattig maakt en die mooie glinsterende ogen achter die bril laten haar niet meer los. De boekenman heeft een plekje in haar hart weten te veroveren, terwijl ze hem nog niet eens Echt kent, maar hij heeft gewoon iets.. Dan op een dag, ziet ze hem buiten met een kindje wat op hem lijkt en een mooie vrouw ernaast en kan Nicole zichzelf wel voor d’r kop slaan dat ze naar hem zit te smachten, een getrouwde man! Ze besluit resoluut om hem uit haar hoofd te zetten(wat haar niet lukt of course), want getrouwde mannen komt ze niet bij in de buurt ondanks dat hij duidelijk interesse in Nicole toont. Als de maanden verstrijken krijgen we Nicole’s pogingen om contact te leggen met mannen te zien, de verloop van de situaties waarin haar vriendinnen zich bevinden en vluchtige momenten waarin Nicole aan Boekenman denkt.
_____________
QUOTE: Ik beantwoord gretig zijn kus, met alle kracht van mijn verlangen, en eindelijk, eindelijk laat ik mijn handen over zijn armen glijden. Ik schaam me er niet voor dat hij mijn opwinding door de dunne stof van mijn topje kan voelen, want ik voel de zijne. Het is een moment van zo’n ultiem geluk, dat ik even twijfel of het wel echt gebeurt. Maar het is echt.
____________
Het lot of hoe je het ook wil noemen zorgt ervoor dat Nicole en Leon, de Boekenman, elkaar terug zien en dan komt Nicole achter een verrassende ontdekking! Dan begint een nieuwe periode in Nicole’s leven met romantiek, leuke vooruitzichten en toekomstplannen. Maar er staat iets heel onverwachts te gebeuren, wat ervoor zorgt dat je hart breekt.. So be prepared! Of Nicole een happy end krijgt? Da’s de grote vraag.. Het vinden van je liefde is 1 ding, maar het geluk hebben om al het moois in je leven te kunnen blijven houden is een 2e.. Dat wordt nog erg spannend allemaal zeg ik je!
______________________________________________________________________________________
schrijfstijl
De schrijfstijl van Aline is echt heel erg prettig, niks op aan te merken. Zoals ik al eerder aangaf, leest het boek gewoon heerlijk weg en vlieg je er doorheen! Echt een perfect boekje voor een heerlijke zomerdag! Er zit leuke humor in, het is herkenbaar en zit vol liefde en romantiek. Deze manier van schrijven zorgt ervoor dat je echt door wil lezen, dat je gewoon lekker kunt genieten van het verhaal!
_____________________________________________________________________________________
Al met al, op/aanmerkingen bij gerekend, vond ik dit een hele leuke read. Het is een boek wat je openslaat en waar je intens van geniet tijdens het lezen, zonder ergens anders aan te hoeven denken. Een boek wat je met een tevreden gevoel dichtslaat. Heerlijk om mee te nemen naar het strand, zwembad of lekker achterom in de tuin. Of gewoon lekker binnen op de bank