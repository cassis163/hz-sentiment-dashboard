In het jeugdboek grasje hier, grasje zal je een aantal korte verhalen vinden rondom de iets wat knorrige, maar toch vooral vriendelijke neushoorn Rhino. Hij woont sinds kort op de Afrikaanse savanne. Een nieuwsgierig aapje wil graag weten wat Rhino precies voor dier is, maar helaas weet Rhino dat zelf ook niet, hij is gewoon Rhino! De neushoorn en het aapje worden goede vrienden, samen maken ze veel mee. Dankzij het aapje leert Rhino ook een hoop over de andere dieren in de savanne, daarnaast ontdekt de neushoorn nieuwe dingen over zichzelf.

De leerzame natuurverhalen van Jennine Staring worden begeleid met mooie dierentekeningen van de Nederlandse illustrator Martine Nieuwenhuyzen. Grasje hier, grasje daar leent zich zeer goed als voorleesboek voor kleuters, op school of in de thuissituatie. De vermakelijke verhalen over dieren prikkelen de fantasie, zijn soms grappig soms ontroerend. De zinnen zijn kort en eenvoudig gehouden waardoor jonge kinderen de verhalen prima kunnen volgen. Het boek bestaat in totaal uit 15 leuke korte verhalen, met ieder een eigen onderwerp. Bang zijn, verveling en heimwee zijn een aantal van de onderwerpen die aan bod komen. Vooraan in het boek vindt je een overzicht met de titels van de verhalen en daarachter direct het onderwerp waarover het betreffende verhaaltje gaat. Zo kun je voor elk moment het meest passende verhaaltje kiezen. Grasje hier, grasje daar is een Ideale bundel om elke dag positief mee af te sluiten.