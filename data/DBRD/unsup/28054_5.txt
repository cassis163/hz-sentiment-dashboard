Ik had de eer om het boek vooruit te lezen en WAT BEN IK BLIJ dat dat mocht.

Ik heb normaal gesproken helemaal niets met New Adult Sport Romance. Toen ik dat las dacht ik: 'Oh nee...' maar wat heb ik me vergist. Er zit net genoeg sport in voor de liefhebbers, maar op zo'n manier dat het niet storend is voor de sport-haters.

Grenzeloos gaat niet alleen over sport maar ook over geloof, over liefde en natuurlijk mag de seks in een New Adult ook niet ontbreken. En poeh! Die is inderdaad sexy en stomend, zoals we van Lis gewend zijn. Dit boek is alles en nog zoveel meer.

Rebecca, zwaar gelovig opgevoed gaat studeren in Amerika en leert daar Thor kennen. Niet alleen Thor, maar ook zijn familie en vrienden. Je leest mee over haar leven in Amerika, hoe, en vooral waarom ze daar terecht is gekomen, en hoe er langzaam maar zeker iets ontstaat tussen haar en Thor. Iets dat eigenlijk niet kan en mag, maar dat ze niet kunnen tegenhouden. Ik vind de cover ook prachtig!

Dit boek stal mijn hart, brak mijn hart, en lijmde mijn hart weer voor ik de laatste bladzijde omsloeg. Ik heb gelachen, gehuild en genoten.
Ik heb alle boeken van Lis gelezen, en dit is met stip, echt, serieus, het beste dat ze ooit geschreven heeft.

Een must read voor elke New Adult fan, voor elke sports romance fan, voor elke Lis Lucassen fan, voor elke romantiek fan. Kortom: Iedereen moet dit boek lezen, want je gaat van ze houden! Ik kijk nu al uit naar deel 2, en als ik zes sterren had kunnen geven, had ik dat ook gedaan!