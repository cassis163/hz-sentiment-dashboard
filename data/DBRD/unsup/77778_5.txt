Zerians vloek bestaat uit de volgende boeken. Wortelboom, Muziekwevers, Maanhoedster en het slotdeel Isangraille. Ik kan de boeken niet los beoordelen, daarom geef ik hier een review van alle delen.
Het is een doorlopend verhaal wat naadloos in elkaar overgaat. Thirza begin met een geijkte strijd tussen goed en kwaad. De heks Zerian heeft de wereld per ongeluk vervloekt omdat ze de strijd tussen goed en kwaad wou be√Ønvloeden. Maar dit heeft nare gevolgen. De betrokkenen worden steeds herboren en de strijd begint dan weer overnieuw. Zo ook in Wortelboom. Beide krachten wachten op de geboorte van Mashangar, zoon van Licht en Duister en ondertussen proberen ze hun macht uit te breiden. In eerste instantie hebben de Discipelen van het Duister de overhand. Maar langzaam weeft Thirza een andere macht in het verhaal. Een op wraak beluste hoedster van de maan. Hierdoor veranderd de elke keer terugkerende strijd van goed en kwaad en ze worden gedwongen om samen te werken. Dit resulteert in een verhaal wat weg leest als een trein met een spannende finale in deel 4.

Wat ik mooi vind aan het verhaal is dat Thirza niet bang is het verhaal groots te vertellen. Het is Epische Fantasy ten top. In het eerste boek speelt het verhaal nog af op 1 continent. In het vierde deel zijn er mensen en wezens betrokken van 3 continenten die allemaal een belangrijke plaats hebben in het verhaal. Ik vraag mij af waar haalt ze toch al die mooie namen vandaan. Dit is een extra pluspunt van het verhaal. Maar ze vergeet het kleine niet. Het verhaal van Sayath, hoe ze haar geboorterecht als discipel verraad, gelouterd word door het Licht en toch haar geliefde aan het einde vind na al haar ontberingen. of van Thraes, een bodygaurd van de koning en kapitein die op een onmogelijke missie wordt gestuurd. Ik merkte wel in de boeken dat ze gegroeid is als schrijver. Isangraille is zeker het beste deel van de vier-luik.

Mijn oordeel over de boeken is
Wortelboom, 3 sterren
Muziekwevers, 3 sterren
Maanhoedster, 4 sterren
Isangraille, 5 sterren