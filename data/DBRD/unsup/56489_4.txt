Joe Berger kwam in 2017 met een nieuwe serie over het karakter Little Lies. Met het verschijnen van zijn tweede boek in deze serie, is het eindelijk tijd voor een vertaling, in de vorm van Lars Leugenaar.

Lars is een bijzondere jongen. Hij vertelt wel eens een leugentje om bestwil, maar wie doet dat nou niet. Of het nu gaat over aliens die de stad belagen, een schoolplein dat zomaar verdwijnt of ping pong ballen in de pindakaas. Met Lars in de buurt is het leven nooit saai. Zo lijkt het althans.

Maar Lars zijn familie is inmiddels wel een beetje klaar met al zijn leugens. Ze willen weten hoe al die dingen kunnen gebeuren en waarom de aardappels worden terug gevonden in de wasmachine. Alleen, Lars kan er niet zoveel aan doen. De waarheid is nou eenmaal zo groot als een olifant.

Lars Leugenaar is een hilarisch boek, met grappige illustraties en een graphic novel-achtig karakter. De illustraties in het zwart wit zijn overduidelijk een aanvulling op het verhaal. Ze maken het verhaal af en zorgen voor een extra dosis humor.

Een heerlijk lezend kinderboek met stripachtig karakter, dat je absoluut niet mag missen.