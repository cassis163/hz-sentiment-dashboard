Will Robie 2 - De Aanslag ... Dit is mijn tweede David Baldacci boek dat ik heb gelezen, (de eerste was een Young Adult boek).

Ik vind het een makkelijk te lezen boek en het verhaal zit goed in elkaar. Het aantal personages die meedoen in die boek is precies goed. Ik heb niet hoeven terugbladeren om te weten wie wie is. Ook is het een verhaal wat door je gedachten blijft spoken zodra je het boek (even) aan de kant heb gelegd. Net als het vorige boek wat ik van hem las, heb ik ook bij dit boek de 'film' in mijn hoofd af kunnen spelen en kon ik de wereld van dit boek makkelijk binnenstappen. Ik ben erg tevreden over de schrijfstijl van Baldacci en dit zal zeker niet het laatste boek zijn wat ik van hem lees!

Over het boek:
Will Robie is scherpschutter van beroep, één van de beste in het vak en werkt voor de Amerikaanse overheid. Op een dag krijgt hij de opdracht Jessica Reel op te zoeken en te pakken te krijgen ... levend of dood.
Tijdens zijn 'jacht' op Reel krijgt Robie al gauw in de gaten dat zij wel eens gegronde redenen heeft gehad om te doen wat zij heeft gedaan. Na een aantal nogal heftige confrontaties, waarbij Reel het leven van Robie heeft gered en vice versa, besluit Robie haar nogmaals op te zoeken en haar om uitleg te vragen.
Uiteindelijk weten beide de wereld te redden van de ondergang.