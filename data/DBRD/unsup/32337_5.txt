Het verhaal gaat over de ontvoering van een meisje, Jennifer. Deze ontvoering wordt gezien door een professor die net te horen heeft gekregen dat hij lijdt aan een ernstige vorm van geheugenverlies en dat dit verlies steeds erger zal worden. Hij wil daarom zelfmoord plegen, maar de ontvoering van Jennifer kan hij niet loslaten. Hij is de laatste die het meisje heeft gezien, maar is wat hij gezien heeft wel wat er gebeurd is, of speelt zijn hoofd een spelletje met hem?

Hij gaat op onderzoek uit en stuit op een wereld op internet die niemand voor mogelijk had gehouden.

Het boek houdt je in spanning tot het einde, en is moeilijk aan de kant te leggen. Een echte aanrader.