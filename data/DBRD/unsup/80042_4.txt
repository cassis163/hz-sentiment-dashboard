Soms lieg ik is het thrillerdebuut van Alice Feeney.
Mijn naam is Amber Reynolds. Er zijn 3 dingen die je over me moet weten:

1. Ik lig in coma.
2. Mijn man houdt niet meer van me.
3. Soms lieg ik.
Hierbij begint het boek.

Amber Reynolds ligt in coma na een verkeersongeluk. Ze kan zich niet bewegen en praten, ze hoort wel wie er is en wat er gezegd wordt in haar ziekenhuiskamertje.
Doordat ze gevangen zit in haar eigen lichaam probeert ze te achterhalen wat er de afgelopen dagen met haar is gebeurd.

Soms lieg ik is een boek met tempo,vol spanning en met een onverwachte ontknoping. De hoofdstukken wisselen elkaar af in het verleden en het nu. Ook komen er dagboekfragmenten voorbij uit het verleden, zo leer je de personages goed kennen.
Het verhaal is soms wat verwarrend maar dat lost snel op. De spanning wordt langzaam opgevoerd naar het einde toe, zodat het boek moeilijk weg te leggen was.
Het originele einde maakt deze thriller compleet, een echte aanrader dus, het boek krijgt van mij dan ook 4 sterren.