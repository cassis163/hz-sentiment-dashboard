Het meisje uit het Noorden is het debuut van de Poolse Katarzyna Bonda. In Polen won zij reeds een
aantal prijzen voor haar boek. Hoofdpersoon is profiler Sasza Zaluska. Na een aantal jaar in Engeland te
hebben gestudeerd, keert zij samen met haar dochter Karolina terug naar Polen.

De Poolse cultuur speelt een grote rol in Het meisje uit het Noorden, arm en rijk, maar ook gebruiken en
gewoontes. Erg leuk om eens een thriller te lezen, welke zich op eens andere plek afspeelt, maar vooral
ook in een andere cultuur. Deze cultuur heeft een grote impact op het verhaal in Het meisje uit het
Noorden en dit maakt het heel interessant, een extra dimensie.
Katarzyna Bonda neemt de tijd om het verhaal en de personages te schetsen. Hierdoor krijg je een erg
goed beeld. Hoofdpersoon Sasza Zaluska is een sterk karakter. Ze is krachtig, eigengereid, doortastend,
analytisch sterk en voor geen kleintje vervaard. Ze voegt iets toe aan het verhaal. Aan het begin van het
boek een overzicht van personages, maar deze is redelijk overbodig. De personages zijn prima uit elkaar
te houden.

Het plot wordt zeer zorgvuldig opgebouwd door Katarzyna Bonda, ze geeft de details rond de oplossing
van de moordzaak heel gedoseerd en zorgvuldig vrij. Je moet aandachtig lezen om alle speldenprikjes
op te pakken en wordt ook regelmatig op het verkeerde been gezet. Ook psychologie speelt een rol in
het plot, zowel Sasza persoonlijk, maar zeker ook bij de uiteindelijke dader.

Alle elementen voor een goede thriller zijn aanwezig in Het meisje uit het Noorden en daarom geef ik
het boek vier sterren. Als ik dan toch een minpuntje moet noemen, is het de dikte van het boek. Hier en
daar is het enigszins langdradig, maar verder is het een heerlijk boek en maakt het me nieuwsgierig
naar volgende delen.