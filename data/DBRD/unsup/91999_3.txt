Gebroken monsters van Lauren Beukes is een verhaal waar je je gedachten bij moet houden. Het verhaal gaat in essentie over het feit dat bijna ieder mens een “gebroken monster” in zich heeft.

Gebroken monsters verteld het verhaal van meerdere personages die allemaal hun eigen problemen in het leven hebben. Van tienerproblemen tot ernstige gedragsproblemen door een tumor. De personages worden uitgebreid uitgewerkt in hun eigen verhaallijnen, die ogenschijnlijk niks met elkaar te maken lijken te hebben. De personages en verhaallijnen zijn verdeeld over eigen hoofdstukken, waardoor de verhalen gescheiden blijven van elkaar. Dit is in het eerste deel van het boek wel verwarrend, doordat onbekend is wat de connectie is. Vanaf de helft van het boek worden de verhaallijnen duidelijker en leest het boek prettiger. Vanaf dat punt sleurt het boek je mee in zijn tocht naar een zinderend eindpunt. In de eerste helft van het boek is de spanning ook niet echt aanwezig, waardoor het soms worstelen is om erdoor te komen. Dit veranderd naarmate de gebeurtenissen elkaar sneller opvolgen.
Het fantasy onderdeel blijft lang weg uit het verhaal, waardoor het mijns inziens eerder thuis hoort in het thrillergenre dan in het fantasygenre. Dit komt pas in de laatste kwart van het verhaal tot uiting.
Het is belangrijk om voor het eerste deel van het boek de tijd te nemen, zodat je meerdere hoofdstukken achter elkaar kunt lezen, hierdoor wordt het verhaal waarschijnlijk sneller duidelijk. De korte hoofdstukken zorgen in het begin voor veel verwarring door alle personages en verhaallijnen. De korte hoofdstukken vanaf de helft van het boek en de vlotte en moderne schrijfstijl van Lauren maken het tot een vermakelijk boek.

Al met al, ondanks de trage start, een verrassend boek over de drama’s in een mensenleven die je kunnen breken.