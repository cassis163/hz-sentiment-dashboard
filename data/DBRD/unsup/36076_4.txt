Dit is een jeugdthriller die meervoudig is bekroond en daar kan ik het mee eens zijn. Dit boek is voor jongeren geschreven, maar ik heb het in één ruk uitgelezen. Vermist is het eerste deel, er blijkt een vervolg op dit boek te komen. De hoofdpersonen: Lauren, Jam en Madison komen in dit tweede deel weer terug maar dan twee jaar later. De voorkant van dit boek is erg mooi en geeft een periode uit het verhaal weer. Het meisje is Lauren en de andere Jam.

Lauren Matthews is 14 jaar oud, geadopteerd toen ze 3 jaar was. Woont samen met vader, moeder en broertje Rory. Haar beste vriend is James “Jam” Caldwell 15 jaar. Wanneer Lauren aan haar moeder vragen gaat stellen over haar biologische moeder doet deze erg vreemd en wil zij niks loslaten. In dagboeken van haar moeder vind Lauren aanwijzingen over haar adoptie. Ook googled Lauren op Missing-Children.com en ontdekt dat er veel kinderen geadopteerd/kwijtgeraakt zijn, waaronder het 14-jarige meisje Martha Lauren Purditt uit de USA.

Lauren gaat samen met Jam op onderzoek uit, dit niet zonder gevaarlijke gevolgen. Ze belanden samen in Amerika, Marchfield waar het adoptiebureau gevestigd is. Hier ontdekken ze een naam Sonia Holtwood en nemen aan dat dit haar biologische moeder is. Lauren raakt geobsedeerd “Hoe durfde Jam te beweren dat ik geobsedeerd was? Hij moest het zelf maar eens proberen, leven zonder dat je iets van je verleden wist”. Een spannende zoektocht begint en niks is wat het lijkt, elke keer wordt je op andere gedachten gezet.

De hoofdpersoon zijn Lauren, die ik wel erg naïef vind, ze denkt dat ze zonder problemen haar biologische moeder kan vinden en dat dan iedereen gelukkig is. Jam is volwassener in zijn gedrag, hij wil ten koste van alles Lauren beschermen. Lauren heeft nooit aan de gevolgen gedacht, voor iedereen, door het opsporen van haar biologische moeder.