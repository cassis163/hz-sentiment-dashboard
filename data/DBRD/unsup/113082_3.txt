Titel: De juiste man
Auteur: Max van Olden
Uitgeverij: Ambo/Anthos
220 pagina's

Max van Olden won met Lieve edelachtbare de Schaduwprijs voor het beste thrillerdebuut. Met De juiste man komt Max van Olden met een waardige opvolger. Het is een gelaagde thriller waarbij vergelding vooropstaat.

Hoofdpersoon is Oscar, een alleenstaande advocaat op leeftijd. Sinds een persoonlijk drama van twintig jaar eerder, staat zijn leven in het teken van wraak. De juiste man is een thriller in de wereld van de advocatuur.

Na het winnen van de schaduwprijs voor zijn thrillerdebuut ‘Edelachtbare’ , dat ik nog niet gelezen heb, waren mijn verwachtingen toch wel iets hoger ingesteld.

Het verhaal loopt voornamelijk vanuit het perspectief van Oscar. De man die zijn zoon verliest, door een noodlottig ongeluk. Maar was het wel een ongeluk? Heeft hij het zien gebeuren? En is daadwerkelijk zijn collega de dader van deze tragedie?
Allemaal vragen die beantwoord worden tijdens het lezen van het boek.

Oscar is een erg onstabiel personage met wel duidelijk één doel en dat is gerechtigheid over de doodsoorzaak van zijn zoon. Beetje bij beetje gaat hij steeds een stapje verder in de hoop dat de waarheid boven tafel komt. Op zich niks mis mee.
Toch miste ik het spanningsveld in het verhaal. Een beetje slapjes wordt alles neergezet en uitgewerkt en echt medelijden krijg ik ook niet voor het verdriet dat Oscar met zich meedraagt.

Helaas heeft het niet echt aan mijn verwachtingen voldaan maar het was wel een verhaal dat je in één keer uitleest omdat je dan toch ook wel weer wilt weten of Oscar daadwerkelijk gelijk heeft over de dader of is hij door afgunst en haat toch op het verkeerde pad belandt?

Plot: 3
Spanning: 3
Psychologie: 3,5
Leesplezier : 4
Schrijfstijl: 4
Originaliteit: 3,5

Ik geef ‘de juiste man’ 3.5 sterren