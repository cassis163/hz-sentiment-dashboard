In het begin had ik hoogstaande verwachtingen van het boek. Het stuk waarin Ed komt te overlijden greep me erg aan en ik had dus ook verwacht dat de rest van het boek me net zoveel zou doen. Dat viel echter enorm tegen. Het werd een opsomming van dagen die Zoe herbeleeft. Op een gegeven moment had ik na elke herbeleefde dag zoiets van, nu mag het wel klaar zijn. Ik zat min of meer te wachten op “iets” wat het verhaal een positieve draai zou geven, maar dat kwam maar niet.
Het eind was voor mij persoonlijk teleurstellend. Er gebeurde iets wat in mijn ogen onmogelijk is en Ed ging alsnog dood. Voor een feelgood roman kreeg ik daar nou niet bepaald een goed gevoel van.
Het is een makkelijk leesbaar en vermakelijk boek voor als je een no-brainer zoekt voor op vakantie. Kan leuk zijn als je niet net als ik hoogstaande verwachtingen en een bepaald idee over het verloop van het verhaal hebt.