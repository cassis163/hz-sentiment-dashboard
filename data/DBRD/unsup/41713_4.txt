Ik heb dit boek gelezen, omdat ik me heb laten verleiden door de goede commentaren. Die waren zeker niet onterecht, het boek is zeker een van de betere misdaadverhalen uit de gescheidenis. Toch heb ik enige bedenkingen. In de recensies heb ik gelezen dat iemand zich kwaad maakt over de zogezegde moord op rechter Wargrave. Ik moet hem hierin wel gelijk geven. Ik vind het wel spijtig dat de schrijfster hierover bewust heeft gelogen om het einde wat spectaculairder te maken. Voor één keer wil ik het wel door de vingers zien. Ten tweede vind ik het verhaal soms wel wat voorspelbaar. We weten immers wat er zal gebeuren (door het versje) en als we even nadenken, weten we ook wanneer het zal gebeuren. (bv. het overlijden van de vrouw van de butler). Ondanks de wat koele stijl en het ouderwetse taalgebruik, vond ik het verhaal over het algemeen wel geslaagd.