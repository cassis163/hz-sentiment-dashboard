Kathy Mathys schreef met Verdwaaltijd een mooi debuut!

In het boek zit nog een extra boek verwerkt, De kunst van het verdwijnen, geschreven door de Amerikaan David Trevor. Hij worstelt met de verdwijning van zijn ex Kay. Dit gedeelte speelt zich voornamelijk af in de Redwoods in CaliforniÃ«. De kunst van het verdwijnen loopt als een rode draad door het boek en zorgt telkens voor een rustpunt binnen het geheel.

Marcia, een gescheiden vrouw en moeder van Robin, ontmoet David in Brussel. Marcia geraakt ook in de ban van de verdwenen Kay en dat maakt haar relatie met David niet zo eenvoudig.
Ook maakt de lezer kennis met de Emma, een vriendin van Marcia. Kunstenaar Ben krijgt ook een mooie plaats in het verhaal. David, Marcia, Emma, Robin en Ben wisselen elkaar steeds af in de hoofdstukken. Iedereen is op zoek naar liefde en naar zichzelf. En bij die zoektocht dwalen ze wel eens van het rechte pad af, letterlijk en figuurlijk. En als lezer dwaal je mee in de verhalen en af en toe verdwaal je ook.
De perspectiefwisselingen vragen de nodige concentratie van de lezer maar zorgt er ook wel voor dat de lezer steeds nieuwsgierig en alert blijft.
De personages blijven echter oppervlakkig, ze worden niet doorgrond hoewel ze ieder een mooie verhaallijn hebben. Het lijkt wel of de schrijfster te veel haar best heeft gedaan om een technische perfectie na te streven, alsof er te veel is nagedacht over het schrijven zelf. Maar Kathy Mathys maakt dit wel goed door haar mooie schrijfstijl! Ook verwijzingen naar muziek, kunst en literatuur zijn een meerwaarde. Benieuwd naar haar volgende boek!