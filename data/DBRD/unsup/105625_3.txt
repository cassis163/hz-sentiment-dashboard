De cover is mysterieus en heeft iets tragisch. Ik vind het een intrigerende cover, het spreekt me aan, roept om opgepakt te worden. De achterflaptekst erbij nodigt ontzettend uit tot lezen. De schrijfstijl is heel toegankelijk en duidelijk. De hoofdstukken zijn kort, soms wat uitgebreid beschreven, maar niet te lang, waardoor je al snel nog een hoofstuk (of 2 of 3) extra leest. Gedurende een groot deel van het verhaal wisselen de hoofdstukken tussen heden en verleden. Daardoor krijg je een goede kijk op de karakterontwikkeling van het hoofdpersonage en leer je de andere personages beter kennen. Het verhaal heeft een lange aanloop nodig voordat het spannend wordt. Ik kan me niet helemaal inleven in het verhaal, blijf als het ware een beetje boven het boek hangen. Zodra eindelijk de spanning erin komt, gaan de laatste bladzijdes als een sneltrein. Aan het einde gebeurd te veel ineens, waardoor je met vragen blijft zitten, dit had wat uitgebreider mogen zijn van mij. Het plot is zo verrassend, dat je dagen na het dichtslaan van het boek er nog mee bezig kan zijn. Met "Beschadigd" heeft Ika Gerritsen een mooi debuut neergezet. De wendingen en het plot zijn goed bedacht. Het had alleen wat spannender mogen zijn, vooral in het begin. Ik ben ontzettend benieuwd hoe Ika zich gaat ontwikkelen en ga haar zeker volgen.