Ik heb niet heel lang hoeven wachten om verder te lezen, een weekend om precies te zijn. Toch voelde het als een eeuwigheid, want het einde van het vorige boek 'de nieuweling' was enorm spannend! Fletcher, de winnaar van het duel, werd namelijk opgepakt en beschuldigd van moord.

Toen ik het nieuwe boek opende, werd ik niet teleurgesteld! De spanning, de fantastische schrijfstijl en de heerlijke verhaallijn zorgde ervoor dat ik het boek gelijk niet meer weg kon leggen. Ik vind het dan ook fantastisch dat dit boek dat zo ver van onze wereld afligt, hedendaagse punten piekfijn kan weergeven.

Het is een boek dat je tot denken aanzet en je leert hoe belangrijk het is om vertrouwen te hebben. Niet alleen in jezelf, maar ook in de vrienden om je heen.

Ik kan niet te veel vertellen over Fletcher, omdat ik de spanning niet wil wegnemen. Wel kan ik je vertellen dat hij je als lezer niet teleursteld!!!

Ik raad dit boek aan iedereen aan en kan niet wachten op het vervolg in deze spannende serie!!!!