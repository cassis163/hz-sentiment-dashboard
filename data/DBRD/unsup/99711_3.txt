Voor de #hebbanbuzz mocht ik Dagboek uit de rivier lezen.
Het thrillerdebuut van Frederik Baas wordt het genoemd.
Nu is thriller mijn favoriete genre, dus de verwachtingen waren hoog gespannen.
Wat dat betreft stelt het boek mij wat teleur. De schrijfstijl, verhalend vanuit de ik-persoon, is voor mij flink wennen. Zelfs op de laatste bladzijde was ik nog bezig met die schrijfstijl. Wennen is dus niet gelukt, en het boek heeft me niet zodanig kunnen boeien om dat te vergeten.
De eerste 75 procent van het boek vond ik redelijk saai. Niet genoeg spanning, niet de noodzaak om door te lezen.
Het laatste kwart van het boek daarentegen heeft de rest wel een beetje goed gemaakt. Een twist die ik absoluut niet had verwacht. De laatste vijftig bladzijden heb ik zonder wegleggen uitgelezen.
Het is geen dik boek, dus al met al prima om even tussendoor te lezen.