The pillars of the earth is een flink boek, de pocketversie van 2007 die ik heb gelezen telt in totaal 1088 pagina's. 1088 pagina's, waarvan (naar mijn mening) elke pagina het waard was.

Het begint vrij rustig, eerst leer je de nodige personages kennen, Tom builder met zijn gezin, Prior Philip en later Jack en zijn moeder Ellen.

Eenmaal uitgelegd wie wat voor rol speelt, begint de actie vrijwel direct. Het is een episch kat en muisspel tussen het goede en het kwade, liefde, haat, verlies, hoop en een lust voor macht. Alles om de droom van de grootste kathedraal in Engeland te verwezenlijken, en de tegenpartij die er alles aan doet om die droom in duigen te zien vallen.

Kan het geloof overwinnen? Zouden de goede, slimme en onschuldige Prior Philip, en de bevolking van Kingsbridge uiteindelijk hun kathedraal krijgen zonder dat al hun plannen gedwarsboomd worden door de sluwe tegenpartij?

Ik raad dit boek echt aan als je houd van spanning, geschiedenis, architectuur, politiek, liefde en lust. Maar vooral ook; als je de tijd/motivatie hebt om door een behoorlijk dik boek heen te lezen.

Ik heb de Engelse variant gelezen, omdat ik The Pillars zo origineel mogelijk wou lezen, het is vrij pittig, maar als je het aan kunt, raad ik het je aan om dit te doen. De Nederlands vertaalde versie zit vol met niet correct vertaalde woorden, daardoor leest het een stuk minder lekker. De Nederlandstalige versie wijkt naar mijn mening gewoon te veel af van het origineel, maar dat is mijn mening, ik raad je vooral aan om het zelf uit te proberen.

Al met al is dit een heerlijk boek, een meesterwerk die je in zijn grip houd.