*Mallory heeft zichzelf in haar jeugd aangeleerd zo onzichtbaar mogelijk te zijn. Hoewel haar leven inmiddels veel beter is geworden, wordt ze alsnog geleid door angsten. Dan loopt ze Rider weer tegen het lijf. Ze kent hem van vroeger, uit dat andere leven. Hij beschermde haar destijds en doet dat nu weer. Maar gaat het met Rider zelf wel zo goed?*

Dit is een ander boek dan dat ik van deze schrijfster gewend ben, voornamelijk omdat ik alleen maar haar NA-boeken gelezen heb. Ik wist dus ook niet goed wat ik moest verwachten. Maar ik ben begonnen en binnen twee dagen was het boek uit. Het leest, ondanks het heftige thema, heel makkelijk weg. Mallory's situatie is een ver-van-mjn-bed-show als ik eerlijk ben. En ondanks sommige irritatie-puntjes wanneer ze niet voor zichzelf op kwam, kon ik wel begrijpen waarom ze dat niet 'kon'. En daar was ik aangenaam verrast over. Meestal wanneer ik me ergens aan irriteer, dan gaat het van 'bad naar worse' en resulteert het uiteindelijk in het wegleggen van het boek. Dit keer niet. En dat is zeker een pluspunt voor de auteur.