Laatst een verhaal in de krant over een moeder die haar kinderen vermoordt en daarna een poging tot zelfmoord doet. Het deed me denken aan De laatste dag, hoewel wat anders qua plot, is het zon gebeurtenis die de wereld even stilzet. De laatste dag is één van de korte verhalen in Corine Hartmans eerste verhalenbundel De Ondergang. Vlot leesbare, intrigerende verhalen. Carpe diem schurkt een beetje tegen horror aan a la Stephen King, het titelverhaal De Ondergang gaat over het einde der tijden. Wat de setting ook is, ik leef met de personages mee en als je dat in zo weinig bladzijden voor elkaar kunt krijgen, is dat knap.