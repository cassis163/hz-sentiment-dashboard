Ik ben altijd al gefascineerd geweest door bergen. Maar ik hoef niet zo nodig op de top te staan. Ik heb dan ook geen idee wat mensen bezielt om de Mount Everest te beklimmen. En zelfs zonder de fatale gebeurtenissen die Jon Krakauer beschrijft, klinkt het niet heel aanlokkelijk.

In het eerste deel van het boek beschrijft Krakauer zijn aankomst in Nepal en de werkings van een commerciele expeditie naar de top van de wereld. Een leuk inkijkje in deze onbekende wereld. Hij geeft een goede beschrijving van zijn teamgenoten, maar ook van zijn eigen redenen om de berg te beklimmen. Het op en neer klimmen vanaf base camp om te acclematiseren is al zwaar en een beginnende longontsteking helpt niet.

Het tweede deel van het boek leest als een spannende triller, die helaas waargebeurd is. De details van de klim en alle gebeurtenissen die leiden naar de dood van meerdere klimmers worden stap voor stap beschreven en dan is het moeilijk om het boek nog weg te leggen.

Het naschrijft over de onenigheid tussen een Russische gids die betrokken was bij de fatale dag en de auteur zelf voegt niet zo veel meer toe aan het boek.