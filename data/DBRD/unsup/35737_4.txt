Een mooie afsluiter van de Maand van het Spannende Boek was de laatste Henning Mankell. Zijn negende boek over inspecteur Kurt Wallander is geschreven in 1998, maar pas dit jaar in het Nederlands verkrijgbaar. Jammer, want in de plot zit onder andere de milleniumbug, waarvan de uitkomst inmiddels bekend is.
Wallander blijft nors, moeizaam in de omgang, somber en depressief. Hij constateert voortdurend dat de moderne tijd hem aan het inhalen is, zowel qua mentaliteit van de daders, als qua competentie van zijn medewerkers. En dat valt hem niet gemakkelijk. Persoonlijk vind ik De blinde muur niet Mankell's beste boek, maar nog altijd zeer genietbaar.