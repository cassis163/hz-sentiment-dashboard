Tja, na alle vorige Grishams te hebben verslonden was dit toch iets anders dan ik als trouwe fan gewend ben.
Het feit dat het hier om een waar gebeurd verhaal gaat, dwingt de schrijver zich bij de feiten te houden, waardoor het gewoon minder sappig is dan we gewend zijn van J.G.
Het verhaal op zich is ijzingwekkend en je gelooft gewoon niet dat dit allemaal kan gebeuren in een moderne rechtsstaat.
Ik ben zelf geen tegenstander van de doodstraf, maar na het lezen van zo'n verhaal ga je je persoonlijke mening ongemerkt toch wat bijstellen.
Als J.G. de werkwijze van politie en justitie in Oklahoma had gevolgd, dan was dit absoluut een zenuwslopende thriller geweest van de eerste tot de laatste letter, maar daar vroeg dit verhaal gewoon niet om.
Het is een opsomming van feiten geworden zoals je die ook regelmatig in biografien tegen komt.
Hoewel er her en der meer vaart in aangebracht had kunnen of moeten worden, heb ik wel genoten van dit boek en kijk al weer uit naar de nieuwe 'Grisham'.

Al met al toch wel een aanrader!