Ik heb genoten van Lam, de debuutroman van Hannelore Bedert. Prachtig taalgebruik, goede opbouw en een enorm treffende titel. Heftig verhaal.

Lucia is een volwassen vrouw en lijkt een evenwichtig leven te leiden. Ze heeft een baan, huisvesting, maar weinig sociale contacten. Als haar vader overlijdt moet Lucia terug. Terug naar het leven dat ze de rug heeft toegekeerd, terug naar haar pijnlijke herinneringen, de afwijzing en het gemis. Terug in haar ouderlijk huis ontdekt ze het geheim van haar vader. Daar waar Lucia normaal gesproken alles wat ze moeilijk vindt ontloopt, gaat ze deze confrontatie niet uit de weg.