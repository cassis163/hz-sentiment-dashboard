Rechercheur Lucan O’Shay heeft een achtjarige jongen in het vizier. Deze jongen, Kip, heeft veel honderddollarbiljetten in zijn bezit die hij uitgeeft in de supermarkt. Als Lucan hem aanspreekt, komt zijn tante Kyra Wolfstead zich er mee bemoeien en Kip vlucht weg. Als zij samen naar het huis van Kip gaan is zijn moeder Casey verdwenen. Lucan en Kyra komen erachter dat de kinderen zich dagenlang hebben verstopt. Maar waar is Casey, de zus van Kyra?

Het boek is makkelijk geschreven en het verhaal is goed in elkaar gezet.

Vanaf het begin af aan is het een boeiend en spannend verhaal, waarbij het geen moment saai is.

De personages zijn ondanks het korte verhaal, goed uitgewerkt. Je krijgt meteen sympathie voor de familie O’Shay.

De liefde die ontstaat tussen Lucan en Kyra is soms wel wat ongeloofwaardig, maar dit doet niets af aan het goede verhaal.

De titel past goed bij het verhaal en het is meteen duidelijk waar deze titel op slaat.