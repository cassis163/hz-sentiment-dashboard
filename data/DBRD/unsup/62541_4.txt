Verdronken hart van Lisa Unger.

Een schitterende thriller die ik iedereen die van thrillers houd kan aanraden. Er zijn verschillende hoofdpersonen. Bijvoorbeeld Emily die van haar leven onbewust een puinhoop aan het maken is omdat ze de man waarmee ze een relatie heeft, niet teleur wil stellen en alles wil doen wat hij zegt omdat ze hem voor zich wil winnen.
Verder is er de familie van oma Birdie een koude weinig gevoel hebbende vrouw en haar dochter Kate met man en kinderen. Ze vertrekken naar het eiland van de familie voor een weekje vakantie, maar dan begint de ellende en is het leed niet te overzien. Een aangrijpend boek van Lisa Unger, waarin ontwrichte familiebanden duidelijk worden omschreven. Een ijzersterke thriller die in geen enkele boekenkast mag ontbreken.