Het boek “de laatste getuige” is geschreven door Frank Krake.
De laatste getuige is de titel en gaat over Wim Aloserij. Een man die opgroeide in Amsterdam en in de oorlogsjaren in concentratiekampen is geplaatst. Wim heeft dit overleefd en is op dit moment 94 jaar.
Het boek telt 391 pagina’s en naast de tekst is het boek ook voorzien van foto’s. Het boek heeft op mij als lezer een enorme indruk gemaakt. De cover laat de ogen zien van een man die ongelooflijk veel heeft meegemaakt in de oorlog. Angst en wilskracht zijn belangrijke noemers. Wat een overlevingsdrang heeft deze man gehad in een bizarre mensontberende tijd.
Het boek begint in de jeugdjaren van Wim en beschrijft daarna de oorlogstijd die hij doorbrengt, grotendeels in Duitsland. Het verhaal gaat van uur tot uur en van dag tot dag. Het is een verhaal wat zo duidelijk beschreven is dat het net lijkt alsof je meekijkt. Vele momenten waarop je je adem inhoudt als lezer waarin angst om niet te overleven of angst om ontdekt te worden een belangrijke rol spelen en ook de twijfel na het maken van keuzes en de gevolgen die hier weer aan vastzitten, gezien vanuit het gezichtspunt van Wim.
De termen gerelateerd aan de tijd waarin Wim moest te zien overleven zijn: mensonwaardig, beestachtig, vernederend. Een wonder; de ijzeren wilskracht die deze man heeft zowel fysiek als mentaal. De plannen die hij heel berekenend maakt om elke keer weer te kunnen overleven zijn bijzonder gezien de erbarmelijke omstandigheden waarin hij zat. Het ontroerende moment waarop iemand viool speelt tijdens kerst, je ziet de mannen voor je, denkend aan het thuisfront, tranen schieten in je ogen. En de zorg die hij ondanks alles nog heeft voor anderen, zeer bijzonder gezien de omstandigheden die worden beschreven in het boek.
Een boek wat tijd kost om te lezen, niet vanwege de zinsopbouw maar vanwege de belevingen die een impact hebben op de lezer en tijd kosten om te kunnen verwerken.
Voor het recensie-exemplaar dank ik van harte Uitgeverij Achtbaan en Hebban voor het ter beschikking stellen.