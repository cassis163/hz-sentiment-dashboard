Je volgt, gedurende 2 jaar, het snelle leven van Ingeborg, een jonge vrouw van 36 jaar met 2 kindjes van 2 jaar en 12 weken. Ze heeft na een epileptische aanval te horen gekregen dat ze een hersentumor heeft. Hoe gaat ze hiermee om en hoe verwerkt ze dit?

Ingeborg is een echte carrierevrouw, ze heeft een eigen advies bureau en de titel "Levenshaast" heeft zowel betrekking op haar karakter als haar werk "drive'', ze leeft in de hoogste versnelling. Een hardwerkende vrouw die na dit verschrikkelijke nieuws bijna vlucht in haar werk op de Zuidas in Amsterdam. Er volgt een operatie en ze gooit prive nogal wat aan diggelen voordat ze beseft wie ze verdriet heeft gedaan en waar het eigenlijk allemaal om draait in het leven. Ik mis een beetje de goede, diepe gesprekken met familie en goede vrienden.

De schrijfstijl is heel vlot, je kunt het boek moeilijk wegleggen maar het gedrag en de directheid van de hoofdpersoon zijn soms erg rauw en hard.

Erg mooi dat de schrijfster ambassadeur is van de Stichting Stophersentumoren en hier met haar achtergrond evenementen voor organiseert.