Waarschijnlijk ben ik een van de weinigen die "maar " 3 sterren aan dit boek geef.

Het verhaal speelt zich af in een stadje in Engeland en gaat over de boekhandel Nightingale en de levens van de eigenaar en de vaste klanten. Ik vond het zeker wel een leuk verhaal, de schrijfster zorgt ervoor dat je je echt in Peasebrook waant, goed dus. In elk hoofdstuk werd aandacht besteed aan een andere klant van de boekhandel, die dan wel steeds verder in het verhaal terugkwam. Je leeft op die manier met het hele stadje mee, maar....voor mij was dat net iets teveel. Ik had liever meer gelezen over de aanloop naar de boekhandel en zeker ook over het leven van eigenaar Julius, daarna pas over zijn dochter Edmilia, eventueel aangevuld met wat ups en downs van de andere personages. Dat had voor mij het boek wat meer inhoud gegeven,
De schrijfstijl deed me een beetje denken aan Maeve Binchy. Kortom.....leuk verhaal maar je moet er wel van houden dat elke hoofdstuk andere "hoofdrolspelers" kent, die je gaandeweg het verhaal een beetje leert kennen.