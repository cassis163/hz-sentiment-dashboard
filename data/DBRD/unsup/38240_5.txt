Wat mag ik van geluk spreken dat sommige uitgevers een graantje willen meepikken van de hype rond De Da Vinci code. Zonder het succes van Dan Brown was dit immers vrijwel zeker, nooit in het Nederlands vertaald. Het opzet is simpel. Op een archeologische site wordt een kistje gevonden, de opdrachtgevers van de opgravingen willen het zo snel mogelijk weg daar vandaan. De Noorse (Albino) controleur bij de opgravingen vindt het gedrag verdacht, besluit het kistje terug te nemen, en vanaf dan wordt het spannend op 2 vlakken: wat zit er in het kistje en wie wil er zo wanhopig dit kistje bemachtigen?

Zonder dat er een echte misdaad wordt begaan, zonder dat er veel geweld aan te pas komt slaagt de auteur er in een extreem meeslepend boek te doen ontstaan. Heel sterk opgebouwd, waarbij de psyche van het hoofdpersonage bijzonder goed wordt uitgewerkt.
Moet je lezen, meer kan en wil ik niet vertellen!