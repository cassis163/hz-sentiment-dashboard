Na het lezen van ‘De grote stilte’ ben ik helemaal gevallen voor John Boyne, wat een verteller! Ik heb dan ook niet lang gewacht met een volgend boek van hem. Maar als ik niet zou weten wie ‘De jongen op de berg’ geschreven had, had ik nooit kunnen bevroeden dat dit diezelfde John Boyne was. Het boek doet young-adult-achtig aan en is meer beschrijvend dan verhalend. Dit laatste creëerde een bepaalde afstandelijkheid waardoor ik wat minder betrokken raakte bij het hoofdpersonage. Wel een interessant thema en origineel ook om Hitler in deze setting en vanuit dit gezichtspunt te belichten. Al met al heb ik het toch wel geboeid gelezen, maar meer dan drie sterren kan ik het helaas niet geven.