Het boek Zwemmen van Martine Kamphuis gaat over een 17-jarig meisje Sofie dat een relatie krijgt met haar leraar Nederlands. Wat begint als een vertrouwensband (Sofie gaat met hem praten over haar verdriet over het verlies van haar vader) groeit uit tot een relatie. Langzaam aan krijgt de leraar Sofie meer in zijn macht door psychisch door te slaan en veeleisend te worden. Tussendoor moet Sofie zich staande houden bij haar moeder die erin gelooft dat er in het ziekenhuis fouten zijn gemaakt, waardoor haar man, Sofie's vader is overleden. Ook haar ex speelt een grote rol in het verhaal, je krijgt tussendoor ook zijn gedachten te lezen.
Een klaasiek verhaal over een tiener die onzeker is, een moeilijke periode doormaakt en hunkert naar positieve aandacht.
Het verhaal is lekker vlot geschreven, geen verspilling van details die er niets toe doen.
Ik vond het een lekker boek, vlot geschreven, beetje voorspelbaar, maar ook spannend. Zeker een aanrader.