Wanneer vlak na elkaar twee ongelukken gebeuren in Saksenburcht is het tijd voor Thomas DeLohr om deze te onderzoeken. Al snel blijkt er iets verdachts aan de hand te zijn. Hij maakt hierbij kennis met Fleur Benedictus een beginnende journaliste die alles over heeft voor een goed verhaal. De personages worden heerlijk beschreven en komen levensecht over, net alsof ze zo bij jou in de straat rondlopen. De schrijfstijl is erg prettig. Geen moeilijk gedoe, dus kan je al je aandacht bij het verhaal houden. De plot zit goed in elkaar, de diverse verhaallijnen komen netjes weer bij elkaar en resulteren in een spetterende ontknoping die je van tevoren niet aan ziet komen.

Spanning: 4 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren