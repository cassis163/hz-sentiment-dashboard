'Lichte jaren', geschreven door Elizabeth Jane Howard, is het eerste deel van de vierdelige serie de Cazaletkronieken. Op een mooie wijze wordt de geschiedenis verteld van de 3 zoons Cazalet en hun gezinnen. Het verhaal begint in 1936 in de nadagen van het victoriaanse Engeland en eindigt in 1946. Dus ja, de gebeurtenissen naar de eerste wereldoorlog, de oorlogsjaren en het jaar erna.
De zoons Cazelet hebben ieder een gezin met verscheidene bedienden. De kinderen krijgen onderricht aan huis. En zoals in die tijd gebruikelijk, alleen de jongens studeren verder. De zomervakantie vierden ze allemaal op het familielandgoed net buiten Londen, waar de ouders woonden. Daar kunnen ze met elkaar en alle kinderen op ontspannen wijze recreëren. Al is er altijd wel iets aan de hand. En alle gebeurtenissen worden boeiend en op aandachtige wijze verteld.
De gemoedstoestand van diegene waarover het gaat wordt uitgebreid uit de doeken gedaan en zo leren we de Cazalet's goed kennen.
Tijdens het lezen proef je goed de Engelse, vormelijke sfeer van de vooroorlogse jaren. En al lezende voel je steeds meer de dreiging van de naderende oorlog. Tijdens de 1ste wereldoorlog hadden de 2 oudste zoons meegevochten. En één van hen kwam terug met een hand minder, verloren tijdens een gevecht. Van lieverlede wordt de oorlogsdreiging vanuit Duitsland steeds groter en ook de ongerustheid van de Cazalet's.
Een goed geschreven familieroman, maar helaas met te vaak lange en enigszins saaie uiteenzettingen. Een kostuumdrama las t.v.serie over de Cazalet's zou zeker niet misstaan