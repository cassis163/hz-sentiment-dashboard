Dat je kunt breken op diverse manieren, daar kom je wel achter in dit boek. Je kan immers letterlijk een bord of een kopje breken, maar ook mentaal kan je het zwaar hebben. En hoe deze laatste factor impact op iemand heeft? Ook dat verschilt weer per individu. De één wordt een onwijs sterk en pittig persoon, de ander kruipt in zijn schulp en houdt een muur op of gaat er echt aan ten onder.

Zouden deze twee 'soorten' elkaar nodig hebben? Of kunnen ze makkelijk zonder elkaar leven. En wie zou de ander harder nodig hebben dan de ander? Die vragen komen bij me op naar aanleiding van dit verhaal.

Een verhaal over twee meiden die bewust elkaar uitzoeken voor een vriendschap. Wat is daar de reden van? En wat is het uiteindelijke doel? Wordt het gehaald? Je leest het allemaal in dit spannende YA-boek. Een verhaal vol vriendschap, emoties en liefde. Echt een aanrader die vlot wegleest.