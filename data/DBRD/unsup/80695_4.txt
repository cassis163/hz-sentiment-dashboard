Korte inhoud

Futuristisch Chicago. De wereld van de zestienjarige Tris is opgedeeld in vijf zuilen die elk staan voor een bepaalde waarde: eerlijkheid, onbaatzuchtigheid, dapperheid, perfectie en intelligentie. Ieder jaar weer moeten alle zestienjarigen kiezen bij welke zuil zij de rest van hun leven willen horen. Tijdens de brute ontgroening moet Tris bepalen wie haar werkelijke vrienden zijn. Ook heeft Tris een geheim dat ze voor iedereen verborgen moet houden. Als de ogenschijnlijk perfecte maatschappij verhardt en tegenstellingen uitgroeien tot een steeds groter conflict, komt Tris erachter dat haar geheim levens zou kunnen redden, maar ook haar eigen dood zou kunnen betekenen.

Auteur

Veronica Roth is geboren in 1988 in New York en is nog steeds woonachtig in de Verenigde Staten. Zij heeft de Divergent trilogie geschreven, waarvan inwijding de eerste is.

Mijn mening

Na lang dubben besloot ik dit boek toch te lezen. Ik heb het lang uitgesteld, omdat ik deze reeks altijd onbewust heb vergeleken met The Hunger Games trilogie en die vond ik zo goed, dat ik twijfelde of deze reeks mij dan wel zou bevallen.

"Wij geloven in de simpele uitingen van moed, in de moed die ervoor zorgt dat mensen voor elkaar opkomen."

Mijn gevoel rond de vergelijking met The Hunger Games bleek niet helemaal ongegrond. De opbouw van het boek, het plot en de omschrijving van de diverse personages deden mij direct denken aan die van Suzanne Collins.

Het boek begint net voordat Beatrice de test moet ondergaan welke mede bepalend is voor in welke factie zij terecht komt. Alle deelnemers ervaren hier spanning door. Door de manier die Roth gebruikt om dit vorm te geven, voelde ik die spanning ook en kon echt meeleven met de hoofdpersonen.

Beatrice, of later ook Tris, krijgt gedurende de inwijding van haat nieuwe factie een aantal bijzonder moeilijke opdrachten en uitdagingen voor haar kiezen. En dan is er nog Four, een jongen, die het er voor haar niet gemakkelijker op maakt. De geladen spanning tussen hem en Tris laait alsmaar meer op en ik hoopte dan ook op een ‘ze leven nog lang n gelukkig’.

De hoofdstukken zijn niet lang maar ook niet kort en wisselen nogal van lengte. Wat mij wel leuk had geleken is als er ook af en toe een hoofdstuk tussen zat vanuit het oogpunt van Four. Later las ik dat Roth hier een apart boekje aan heeft gewijd.

Mij las dit boek als ebook, maar hij sprak mij zo aan dat ik het fysieke exemplaar en de vervolg delen graag toevoeg aan mijn verzameling.