Freedom Oliver leeft in een klein stadje in Oregon en probeert zo min mogelijk op te vallen. Twintig jaar geleden is ze gearresteerd voor de moord op haar man en sloot ze een deal met de FBI waardoor ze werd gedwongen haar kinderen af te staan ter adoptie. Sindsdien leeft ze onder getuigenbescherming. Als ze hoort dat haar dochter wordt vermist, is Freedom vastbesloten haar te vinden. Haar impulsieve plan leidt haar terug naar de demonen uit haar verleden en de geheimen van de familie die haar kinderen heeft geadopteerd.

Mijn naam is Freedomâ€¦

Het boek begint enigszins verwarrend (veel verschillende karakters/namen) en kon mij tot ongeveer bladzijde 40 niet boeien. Echter de aanhouder wint en hoe! Want opeens komt er actie, sensatie en snelheid in het boek. Voordat ik het weet is het boek dan ook uit. Heel eerlijk getrouw moet ik wel zeggen dat het middelstuk van het boek ook het klapstuk is. Het einde vond ik persoonlijk iets tegenvallen maar dit ligt (denk ik) geheel aan mijn smaak.

Freedom verteld haar verhaal en blikt daarin terug in het verleden. Daardoor krijg je steeds meer begrip voor haar. Wat haar fantastisch maakt is dat ze een tikje gestoord is. Heerlijk al die verschillende kronkels in haar hoofd en dat wij daar als lezer van mogen meegenieten.
Vooral het karakter Mattley heb ik stiekem in mijn hart gesloten, maar zeg nou eerlijk wie houd er niet van een krachtige, eerlijke en strijdvaardige politieman!

Mijn naam is Freedom Oliver en ik heb mijn dochter vermoord.

Mijn naam is vrijheid is het debuut van Jax Miller. Zij maakt hiermee een goede indruk en ik ben dan ook benieuwd naar haar volgende boeken. Voor iedereen die houd van een actiethriller, go for it!