15 apr 2010
Esther Göbel heeft met het boek Een hemel zonder vogels een bijzonder boek samengesteld. Het boek is zeer goed gedocumenteerd, voorzien van vele originele foto’s en het aangrijpende persoonlijk verhaal van Janny Moffie-Bolle. Janny Moffie-Bolle, als enige van haar gezin, overleefde de kampen in de Tweede Oorlog.

In het boek Een hemel zonder vogels geeft Janny Moffie-Bolle zelf het belang aan om haar geschiedenis voor volgende generaties te bewaren: 'Verpleegster was toen nog een beroep waar tegenop werd gezien. Een heel ander niveau dan wat ik pas meemaakte, toen ik naar het ziekenhuis moest. Dat zo’n meisje aan me vroeg: 'Dat nummer op uw arm, hoort dat bij een Sportclub of zo?'