Het boek gaat over Alfie, een huiskat. Zijn liefste bazin komt te overlijden en Alfie komt tot de beslissing dat hij zijn heil ergens anders moet gaan zoeken.
Zo wordt hij dus een tijdje een zwerfkat, met alle gevaren, ervaringen en ontberingen die daarbij horen.
Maar Alfie zou Alfie niet wezen als hij niet een prachtig plan bedacht om zekerheid in zijn bestaan te krijgen.
Door het zoeken naar meerdere plekken (huizen) waar hij regelmatig mag komen..........krijgt hij inderdaad meer zekerheid en ook de liefde en warmte, die hij zo heeft moeten missen.

Alfie is erg begaan met zijn mensen en doet zijn best om zaken, die hem niet aanstaan, te veranderen.
Waar hij wonderwel in slaagt, maar niet zonder kleerscheuren.

De stijl van schrijven doet ietwat simpel aan, maar toch wil je doorlezen om erachter te komen hoe Alfie de problemen van zijn "mensen" op zal lossen.
Een boek om met een glimlach te lezen!