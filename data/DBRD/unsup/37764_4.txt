Ik zag dit boek voorbijkomen op Hebban en dacht; hey, is dat niet iets voor mij? Een young adult boek met een nieuw perspectief. Eens wat anders tussen alle draken en vampieren. Ik ben daarom ook ontzettend blij dat Hebban-YA mij de kans heeft gegeven om dit boek te lezen. En bedankt Floortje, voor het beantwoorden van onze vragen in de leesclub!

Omdat ik nog nooit eerder iets van Floortje had gelezen, was ik erg benieuwd naar haar schrijfstijl. En die heeft me zeker niet teleurgesteld. Gedetailleerde dialogen, veel mooie vergelijkingen en een bijzonder verhaal. Na de flaptekst gelezen te hebben boeide me het al, zo anders dan alles wat ik tot nu toe heb gelezen.
Het begin is wat verwarrend, door het switchen van tijden tussen 1986 en 2012. Maar voor mij was het toch meer spannend dan verwarrend. Ik vind dat Floortje dit heel mooi heeft gedaan. Door steeds naar een andere tijd terug te gaan, blijft de spanning echt in het boek. Je blijft je afvragen wat er gebeurd is en wat er nog gaat gebeuren. Ook leuk dat je het verhaal door de ogen van verschillende personages mag beleven.
Wat ik wel jammer vond is dat romantiek niet een grote rol heeft in dit boek. Ik vind persoonlijk dat het boek daar wat meer aandacht aan had mogen schenken.
Wat mij wel heel erg aansprak waren de teksten van de liedjes door het boek heen, echt een goede toevoeging! Ook vond ik de namen van de plaatsen en personages erg origineel. Dit gaf je echt het gevoel dat je in een andere wereld was. Ik kon, nadat ik in het verhaal zat, ook niet stoppen met lezen.
Ik vond het erg jammer dat het boek uit was, en kan ook niet wachten tot het volgende deel. Sommige dingen zijn me duidelijk geworden, maar ik heb er ook weer veel vragen bij.

Als laatste wil ik Floortje nog een compliment geven over het creÃ«ren van deze nieuwe wereld. Wij leven hier in Nederland in vrijheid en weten (gelukkig) niet hoe het is om in een dictatuur te leven. Floortje laat in dit boek zien hoe je opvoeding je zicht op de wereld compleet kan verblinden. Het boek heeft me aan het denken gezet, en mijn waardering voor het land waarin we leven is gegroeid.