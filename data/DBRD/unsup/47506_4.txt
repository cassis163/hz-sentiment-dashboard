Dit is nu wat men met recht een literaire thriller mag noemen! Hulde aan Lieneke Dijkzeul die door middel van een ietwat sobere pen, een goed plot en invoelende personages de lezer weer laat genieten. 

Dit keer krijgt rechercheur Paul Vegter een vermissing op zijn bordje. Het is december, bijna kerst en hij staat op het punt voor het eerst opa te worden terwijl zijn rechterhand Talsma met lede ogen moet toezien hoe zijn vrouw zieker en zieker wordt, collega Brink wordt afgescheept met de wat makkelijkere taken en niemand weet hoe het nu eigenlijk met collega Renee gaat...Fijn de vaste hoofdpersonages weer aan te treffen.

De vermissing blijkt algauw een moord te zijn en alles wordt op alles gezet om deze zaak zo snel mogelijk opgelost te hebben. Ziet Vegter daardoor dingen over het hoofd? Heeft hij last van tunnelvisie? Oordeel zelf, de ontknoping is mooi!