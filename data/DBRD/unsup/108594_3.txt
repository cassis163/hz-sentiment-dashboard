Het eerste dat me opviel bij dit boek is de prachtige cover. De octopus bovenaan leek op het eerste zicht een beetje vreemd maar tijdens het lezen werd duidelijk dat hij een cruciale rol speelt in het verhaal. Ook werd duidelijk dat de sfeer die de coverillustratie uitstraalt mooi past bij ‘De horlogemaker van Londen’.

De schrijfster heeft veel oog voor detail en ze slaagt er binnen de kortste keren in om het boek een eigen sfeer toe te kennen. Dankzij haar gedetailleerde omschrijvingen kon ik het Victoriaanse Londen waarin Thaniel leeft al snel voor me zien. De horlogemaker zijn creaties en werkatelier voorzien het boek dan weer van een Steampunk-aspect.Het duurde echter iets langer vooraleer ik ook echt werd ondergedompeld in het verhaal maar ergens past het rustige tempo ook echt bij het tijdperk waarin dit verhaal zich afspeelt. Een periode waarin mensen geen gejaagde tweets of app-jes naar elkaar sturen maar communiceren via door seinsleutels verzonden telegrams.

img_20161120_100653Het verhaal zelf wordt verteld vanuit drie verschillende perspectieven waarvan twee zich afspelen in het heden en de andere in het verleden én in Japan.

...

Mijn volledige recensie kan je terugvinden op zwartraafje.be