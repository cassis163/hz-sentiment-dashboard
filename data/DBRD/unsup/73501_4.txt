Ik zag dat dit boek elders in het hokje thriller gestopt was.Maar een thriller zou ik dit boek niet willen noemen, het is veel meer een drama. Met in de hoofdrol acht mensen wiens leven in de vijf jaar na de dood van Robbie door diens dood, maar ook door allerlei andere sores bepaald wordt. Een hoop drank, drugs, kansloze jongeren & ouderen. Geen vrolijk verhaal aan de onderkant van de samenleving waar moord en verslaving welig tiert.

Lisa McInerney schrijft mooi en weet bijna 400 pagina's lang een rauw en ruw verhaal te componeren, hier een flashback, daar een weergave van wat er nu echt gebeurde en zonder mededogen voor haar personages.