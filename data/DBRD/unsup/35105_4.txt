Een vergelijking met Dan Brown is snel gemaakt, dus dat zal ik maar niet doen ... OEPS ... te laat! Ik ben een absolute liefhebber van dit soort verhalen, of je het nou een thriller of een avonturenroman noemt. Who cares?!
Nolet heeft wat mij betreft op voortreffelijke wijze een behoorlijk geloofwaardig verhaal opgebouwd rondom een bestaand mysterie. Zijn schrijfstijl spreekt mij aan, zonder al te veel toeters en bellen en dan kun je zo'n verhaal dus ook vertellen in 331 pagina's. Ik zeg altijd maar zo: als je het niet kunt in minder dan 500 pagina's, laat dan maar.
Kortom: een aanrader en ik wacht in spanning op het volgende boek.