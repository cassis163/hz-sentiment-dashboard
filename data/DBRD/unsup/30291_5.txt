Ik ben de hele Harry Potter serie in het Engels aan het herlezen. Zelfs nu ik weet wat er in het boek gebeurt, krijg ik nog tranen in mijn ogen tegen het einde van dit boek dat het meest duistere in deze serie tot nu toe is.

Mochten er nog mensen zijn die deze serie niet gelezen hebben, wel vanaf het begin lezen en niet uitgaan van de films want de boeken zijn rijker en gedetailleerder dan de films. Ik weet nog van de eerste keer dat ik deel zes las dat ik smachtte naar het volgende deel. Samen met mijn vriendin heb ik 's nachts in de rij voor de boekhandel in Limerick City gestaan om deel 7 zodra het beschikbaar kwam te kunnen lezen. Dit zesde deel eindigt dan ook niet echt op een vrolijke noot. en er is de belofte van een harde strijd in het volgende boek.