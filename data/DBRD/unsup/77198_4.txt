Een fantasyboek voor tieners, waarvan ik na een aantal bladzijden dacht, dat het net iets te veel een kinderboek was, om voor mij boeiend te kunnen zijn. In het begin zat dit voor mij ook echt op het randje, maar ik ben blij dat ik toen verder ben gaan lezen. Het leest als een trein, een frisse schrijfstijl, de spanning is precies goed opgebouwd, stukjes huidige moderne tijd gecombineerd met stukjes verleden, leuke personages. Een origineel geheel. Dit boek is ook voor volwassenen leuk om te lezen en voor de doelgroep waar het voor is geschreven vast en zeker heel erg spannend!