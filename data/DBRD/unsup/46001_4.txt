Patty, Karim en Ali vinden het niet kunnen dat de Afrikaanse soldaten die meevochten in de Eerste Wereldoorlog verzwegen en niet erkend werden. Dus ze ondernemen actie. Ze beschilderen monumenten en laten boodschappen achter op oorlogskerkhoven.
De spanning van het boek stijgt al snel na hun eerste onderneming want de politie zit hen al op de hielen. Hun acties worden alsmaar riskanter en gevaarlijker zodanig dat je niet kan stoppen met het lezen van het boek. Karim en Patty vormen samen een koppel maar het is niet geloofwaardig want Karim komt meer over als een leider of dictator die alleen maar commandeert, zich strikt aan de regels houdt en soms hevig uitvliegt. De schrijver wisselt tussen het verhaal van de drie jongeren en dat van Abdou, die de oorlog heeft meegemaakt. Het gaat dus zowel over het heden als het verleden. Dit boek moet je zeker lezen omdat je meer zult leren over de oorlog en respect zult tonen aan de slachtoffers.