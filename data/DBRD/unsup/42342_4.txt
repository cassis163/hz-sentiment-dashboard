Een schuldig huis is het eerste Robert Goddard boek in mijn handen, maar niet de laatste. De unieke wijze en de eenvoud waarmee Goddard mij in het nogal bizarre verhaal zoog is minimaal spectaculair te noemen. Een schuldig huis zit bomvol intriges, leugens en historie - verpakt in een boeiend plot.

De hoofdpersoon van het verhaal, Tony Sheridan, verliest onverwachts zijn vrouw door een tragisch ongeval en wordt vervolgens door haar zus en man (tevens zijn beste vriend) uitgenodigd voor een verblijf in hun nieuwe huis. Een huis, ontworpen door een even geniale als krankzinnige architect. Een huis met een verleden, dat iedereen op een bepaalde manier in zijn ban weet te houden... Tony voelt zich gedwongen om op onderzoek uit te gaan.

Het verhaal is geschreven in de ik-vorm, als een echte vertelling. Tony vertelt het verhaal aan zijn overleden vrouw, Marina, waardoor je heel snel het gevoel krijgt dat je de hoofdpersoon leert kennen. De verwerking van haar dood, levensechte dromen, het steeds meer intrigerende huis, alles maak je van dichtbij mee. Goddard krijgt het voorelkaar dat je na verloop van tijd echt niemand meer durft te vertrouwen. Fascinerend tot en met het laatste woord. Een boek dat je letterlijk uit je slaap houdt.