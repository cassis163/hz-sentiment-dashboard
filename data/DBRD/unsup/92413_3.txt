Meesterauteur Grisham begeeft zich op het pad van de spionageroman: Een schimmige advocaat wordt om evenzo mysterieuze redenen tot 20 jaar cel veroordeeld als hij drie satelliet-hackers vertegenwoordigt. Na 6 jaar krijgt hij gratie op voorwaarde dat hij naar Europa verhuist en zich gedeisd houdt. Hij wordt geplaatst in Treviso en Bologna in ItaliÃ« waar hij door diverse geheime diensten gezocht, gevonden en in de gaten gehouden wordt. Hij is lokaas geworden; de CIA wil weten wie hem als eerste te pakken krijgt. In het eerste driekwart van het boek wordt alles heel uitgebreid beschreven; de gratieverlening, de reis, de begeleiding, de italiaanse taallessen en de beziens- en wetenswaardigheden van de genoemde steden, in het laatste deel wordt snel naar een einde toegewerkt, alsof het boek op tijd af moest zijn. Ik vond het einde daarom enigzins onbevredigend en met diverse losse eindjes. Al met al een goed leesboek dat snel wegleest maar waarschijnlijk niet blijft hangen als Grishams beste werk.