Penryn & Het Einde der Dagen... is de tekst die op de achterkant staat zeer zeker waard: Angelfall veroorzaakte een ware sensatie op Goodreads.com met een recordaantal recensies. Nu, na het lezen begrijp ik waarom al die mensen zo lyrisch zijn over dit boek en waarom in zo'n korte tijd zoveel mensen dit boek al hebben gelezen. Man wat een verhaal! Dit.. Het.. Argh! Ik kan niet eens met woorden beschrijven hoe ik me nu voel. Welke emoties er nu door me heen gaan, want dit boek brengt zeker wat bij je los. In zeer positieve zin! Ik ga toch proberen om een beetje duidelijk maken wat dit boek met je zal doen, in de hoop dat nog meer mensen dit boek gaan lezen. Want Penryn & Het Einde der Dagen is zeker de moeite van het lezen waard!

Nou laat ik maar eens beginnen met het verhaal. Dat zit boordevol actie en spanning. Het laat je niet los en zorgt ervoor dat je bladzijde na bladzijde doorleest, niet in staat om te stoppen. Gaah, wat heb ik vaak mijn adem ingehouden en met het hart in mijn keel doorgelezen. Totdat dit boek eindige in een zinderende en afschuwelijke ontknoping en me een beetje vertwijfeld van ongeloof achterliet. Vurig wensend dat ik het volgend boek in de buurt had liggen...

Daarnaast heeft Susan Ee een intrigerende maar afschrikwekkende wereld gecreÃ«erd. Waar Engelen daadwerkelijk bestaan en het grootste gedeelte van de mensheid hebben uitgeroeid. Waarin Penryn moet zien te overleven en tegelijkertijd haar gehandicapte zusje en verwarde moeder moet beschermen temidden van bendes en ander gespuis onder de dreiging van een aanval van boven... Alleen maar kudos en lof heb ik voor Penryn over! Wat ik wel een beeeeeetje, heel klein beetje jammer vond is dat er maar een tipje van de sluier wordt opgelicht over de engelen. Er is zoveel meer dat ik graag zou willen weten! Maja, daarvoor zullen we het volgende boek maar gaan lezen ;)

Zoals ik al zei heb ik niets dan bewondering voor Penryn. Ze stevent steevast op haar doel af en schroomt niets of niemand. Ze moet en zal haar zusje redden! Ongeacht wat het haar zelf zal kosten. Wat een opoffering! Wat een moed! Wat een toewijding! Ze is een van de geweldigste Young Adult personages over wie ik de laatste tijd heb gelezen. Het puntje op de I in dit fenomenale verhaal :)

Waarom als ik zo lyrisch ben, heb ik dan geen vijf sterren voor dit boek gegeven? Penryn & Het Einde der Dagen bevat toch niets dan geweldigheid? Wat mist er dan? Wat klopt er dan niet? Nou ik vond, hoe super en fantastisch en ... dit verhaal ook is, het kwam voor mij op sommige momenten over als net iets te ver gezocht. Het ging soms net iets te gemakkelijk of toevallig. Dat van de engelen wil ik nog wel geloven, maar het gaat me vooral om tot wat Penryn allemaal toe in staat is en hoeveel geluk ze heeft. In andere boeken komt dit natuurlijk ook voor. Duh, in de meeste boeken komt dit voor. Maar daar stoort het me totaal niet en slik ik het als zoete koek. Hier kon ik het echter niet van me afschudden... Begrijp me niet verkeerd, dit is nog steeds one heck of a story, maar het zorgde er wel voor dat ik er een stuk nuchterder tegenover stond en niet helemaal in het verhaal op kon gaan...


Conclusie
Penryn & Het Einde der Dagen bevat niets dan goedheid. Niets dan fantastisch-heid. Het is een boek met een zinderend verhaal en een intrigerende wereld, waarin een geweldig personage genaamd Penryn leeft. Een aanrader voor iedereen. Voor mij voelde het alleen op sommige momenten iets te gemakkelijk of toevallig aan, waardoor ik het niet mijn volle waardering kan geven. Dat neemt niet weg dat, als ik de kans krijg, ik dit boek aan anderen zal opdringen om te gaan lezen. Want ja, het was ZO goed!

Deze recensie verscheen als eerste op CarpeLibra.nl