Vandaag Met duivels genoegen uitgelezen. Goed boek en spannend tot het eind.
Tempe Brennan moet zich in dit verhaal verdiepen in de wereld van voordoo, santeria en wicca. Dat vergt heel wat uitleg aan de lezer, maar dat gebeurt niet op een vervelende manier; ik ben weer heel wat wijzer geworden! Tempe wordt gevraagd te onderzoeken van wie de schedel en de botten zijn die in een oude, verlaten kelder worden gevonden waar een genezer heeft gewoond. Zijn ze menselijk en zo ja, hoe oud zijn ze en waar komen ze vandaan? Dan wordt er een lijk gevonden zonder hoofd maar met satanische afbeeldingen in zijn lichaam gekerfd. Hebben beide zaken met elkaar te maken? De boel wordt opgehitst door een fundamentalistische wethouder van de stad, die vindt dat dit soort praktijken uitgeroeid moeten worden. Wanneer een politieman wordt vermoord, ontploft de hele situatie.

Ik lees de boeken van Kathy Reichs met grote tussenpozen, maar iedere keer weer weet ze me te verrassen met nieuwe invalshoeken en goed opgebouwde verhalen. Ook de priv√©-situatie van Brennan krijgt meestal ruim aandacht, waardoor je de hoofdpersonen goed leert kennen.
Hoewel ik de boeken graag lees, zijn ze voor mij toch niet heel bijzonder. Vandaar 3***.