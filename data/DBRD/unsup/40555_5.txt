Ik vond het een mooi compleet verhaal, het deed me soms een beetje denken aan Belle en het Beest maar dan in de middeleeuwen. Ik genoot van de beschrijvingen van jurken en de omgeving en vond de tegenstellingen tussen de beschrijvingen in het Heilige land en Schotland erg mooi om te lezen. De een kleurrijk, de ander somber. De een koud, de ander warm. Ik baalde echt toen het boek uit was en kijk uit naar een nieuwe historische roman van Marijke van Dijk. Ze heeft wel bewezen dat ze dat kan schrijven. Daarom 5 dik verdiende sterren!