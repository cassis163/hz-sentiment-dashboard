Dit boek heb ik als e-boek in het Engels gelezen.
Een vriend gaf mij de serie "Game of Thrones" en zei dat ik het absoluut moest zien. De serie was erg goed en ik besloot om ook maar het boek te gaan lezen.
Het is een tijd geleden dat ik epische fantasy gelezen heb en George R.R. Martin heeft een overtuigende wereld geschapen.
Bij sommige fantasy irriteert de quasi middeleeuwse taal me, maar hier werkt het.
Het volgende deel heb ik inmiddels ook gelezen, voordat ik het tweede seizoen van de serie heb gekeken. Ik lees liever eerst het boek.
De eerste serie blijft wel aardig dicht bij het boek.
Het is wennen aan de hoeveelheid personages maar de hoofdstukken zijn aan de hoofdspelers gewijd, hetgeen het verhaal overzichtelijk houdt. Het is daardoor gemakkelijker om de draad van het verhaal vast te houden maar het maakt ook dat je door wilt lezen omdat de hoofdstukken regelmatig met een soort cliffhanger eindigen.
Een van de betere Fantasy series.