Voor de Hebban leesclub mocht ik de Engelstalige versie van het nieuwste boek van John Green lezen. De titel ‘Turtles all the way down’ alleen al was hetgeen wat mij gelijk aantrok om in te schrijven op deze leesclub. Net als dat al jaren al Green zijn boeken op mijn ‘wil ik lezen lijst’ staan maar ik eerder nog geen kans had om boeken van hem te lezen. Ook worden zijn YA boeken nogal eens uitgebreid in de media besproken en gehypt. Dus ik was zeker erg nieuwsgierig naar dit boek met de fantastisch intrigerende titel.

Het verhaal gaat over Ava die nogal worstelt met wie ze is en wil zijn. Zij probeert vooral heel erg hard. Maar haar eigen, constant aanwezige, gedachtes zitten in de weg. Ook haar directe omgeving ondervindt hier hinder van maar proberen toch om zo begripvol mogelijk met haar om te gaan en haar te helpen, ieder op hun eigen manier.

Dit is voor mij echt een bijzonder mooi boek. De indringende schrijfstijl geeft een realistische kijk in de denk en belevingswereld van het hoofdpersonage met al haar problemen. Ik werd gelijk gegrepen door het verhaal die vele diverse aspecten bevat. Zoals onder andere eenzaamheid, verdriet, woede, onmacht maar ook juist vriendschap, liefde en zorgzaamheid. Het geheel is aan de ene kant zwaar door de diepliggende problemen maar bevat ook humor en grappige scenes. Alles zorgt ervoor dat er zeker een leerzame kant aan dit verhaal zit en het boek voor een grote doelgroep geschikt is.

Ik geef dit boek 5 sterren.

Spanning: 5
Plot: 8
Leesplezier: 8
Schrijfstijl: 10
Originaliteit: 10
Psychologie: 10