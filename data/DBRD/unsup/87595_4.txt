Als een vriend van haar broer Pandora vraagt of Edison (de broer) wellicht een poosje bij hun kan blijven vertoeven, hoeft ze niet lang na te denken, het is bijna 4 jaar geleden dat ze elkaar voor het laatst gezien hebben.
Ze moet het nog wel aan haar man vragen, maar die stemt uiteindelijk onder protest toe.
Als ze hem op gaat halen op het vliegveld herkent ze hem niet, dat is niet gek, hij is van 80 naar 200 kilo gegroeid, wat een massa, ze kan even niet gewoon blijven doen.
Uiteindelijk verblijft hij 2 maanden bij het gezin en moet dan weer op pad, hij is jazzmuzikant, althans zo beweert hij.
Als het moment van vertrek daar is, komt Pandora er achter dat hij helemaal niet weg hoeft voor optredens, hij heeft eigenlijk niets om naar toe te gaan, geen gezin, geen vrienden, geen huis, niks.
Pandora besluit hem te gaan helpen, en samen starten ze een afvalrace afgezonderd van de wereld in een appartement.
Ze gaan het redden, het duurt wel een jaar, maar daarna kan een streefgewichtsfeest worden gegeven, de vraag is natuurlijk, krijgt Edison een terugval of niet.

Een buitengewone roman, waar familieliefde boven komt drijven, maar wat tevens een signaal geeft naar de maatschappij welke gevaren er liggen in de welvaart, in dit geval dus resulterend in een eetstoornis, obesitas.
Pakkend geschreven, en absoluut een aanrader wat mij betreft.