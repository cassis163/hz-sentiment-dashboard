Je gunt Cocky de beste recensie mogelijk en gelukkig geeft het eerste boek van Drakenzieler; Spiegelgeest daar alle mogelijkheden voor. Het verhaal zit goed in elkaar en de karakters slepen mee. Een verhaal wat van alles de benodigde dosis heeft: spanning, drama, humor en actie. Het verhaal staat nooit stil, maar heeft een goede balans tussen actie en snelheid en rustige momenten waarin je even bij kunt komen. Alle karakters zijn goed uitgewerkt en geloofwaardig. Er zijn geen ‘slechte’ karakters, simpelweg omdat het verleden en de keuzes van de karakters zo goed worden uitgelegd.
Over het verhaal wil ik niet teveel te vertellen, omdat ik anders teveel weggeef; maar dit verhaal heeft originele wendingen die ik absoluut niet zag aankomen.
Een meesterlijk eerste deel dat doet smachten naar meer!