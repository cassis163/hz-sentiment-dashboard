Het boek verscheen in 2013, de Nederlanse vertaling even later en de Engelse vertaling nog later. Het blijkt een eerste deel te zijn van een nieuwe serie die zich afspeelt op IJsland, tijdens de Tweede Wereldoorlog.

Indridason introduceert twee detectives en noemt gelijk terloops even, dat zij meerdere zaken samen hebben aangepakt. Het gaat om een zaak, die tijdens de Tweede Wereldoorlog begon, maar pas veel later wordt opgelost.

Het begin allemaal in het heden (of een paar jaar terug), met de vondst van een dode man. Wat op het gezicht een normale dood lijkt, blijkt moord. Een gepensioneerde detective gaat zich verdiepen in deze moord. Waarom bewaarde de dode knipsels van een moord die in 1944 op IJsland plaats vond?

Uiteindelijk blijkt de dode betrokken te zijn geweest bij de zaak uit 1944. Thorson was één speurneus van een duo en raakte betrokken bij deze zaak als lid van de Brits-Canadese bezetting. Zijn ouders emigreerden naar Canada, waar Thorson twee-talig opgroeide.

Dit zorgt ervoor, dat hij als militair politie-agent samenwerkt met de IJslandse politie. Zijn oudere collega Flóvent werkt bij de IJslandse politie. Al gauw blijkt, dat er meer slachtoffers zijn. Er zijn natuurlijk meerdere verdachten en Flóvent en Thorson arresteren iemand - maar ... Uiteindelijk wordt deze zaak en de laatste moord in de serie decennia later opgelost.

Zoals alle detectieve verhalen van Indridason: boeiend thema, goed uitgewerkt, met sympathieke, geloofwaardige detectives. De ontwikkelingen volgen snel; terwijl er voldoende verdachten zijn. Het switchen tussen "heden" en verleden is niet storend en verhoogt de spanning.

De Engelstalige versie is verschenen onder de titel "Shadow District". Deel twee uit de Engelstalige versie verscheen recent als "Shadow Killer"; in het Nederlands als "Blauwzuur".