Eat that frog is een methode om uitstelgedrag te reduceren en persoonlijke productiviteit te vergroten. Dit gebeurt in 21 stappen zoals “Dek de tafel, “Pas op alles de 80/20 regel toe” en “Pas de Wet van Drie toe”.

De rode lijn is het principe van “Eat That Frog”. Dit principe houdt in dat je jouw werkdag start met de taak waartegen je het meeste opziet. Dit is vaak ook de taak waarmee je de meeste impact maakt. Door deze taak als eerste te doen, krijg je een gevoel van voldoening waardoor je gemotiveerd bent om ook de volgende “minder grote kikker” aan te pakken.
Door middel van 21 stappen krijg je tools aangereikt hoe je dit kunt doen.

De woordkeuze van de schrijver is minder innovatief en mist inspiratie voor de gemiddelde werknemer, met name voor de generatie geboren na 1980. Daarnaast is de focus van de schrijver duidelijk gericht op het individu en speelt de omgeving van de individu een minder grote rol. Lunchen met collega’s of een praatje bij het koffiezetapparaat worden omschreven als activiteiten die afleiden van de werktijd en om deze reden vermeden moeten worden. Een standpunt waarover je van mening kunt verschillen.

Zoals de schrijver ook aangeeft in zijn voorwoord, verwacht geen uitgebreide toelichting en praktijkvoorbeelden bij de verschillende stappen. Het is een toolkit voor jouw to-do-list en vanuit dit oogpunt heel handig om bij de hand te hebben en uit te proberen.