Het boek ” Zandhappen” van Mart de Kruif gaat over zijn lange verblijf in Afghanistan. Op een hele toegankelijk manier beschrijft de Generaal hoe hij hier voor benaderd werd, de voorbereidingen, zijn zorgen en twijfel ook naar het thuisfront toe…

Het boek is een persoonlijk verhaal, je zult geen er geen groot uitgedachte strategieën in vinden. Is in dit boek ook niet nodig, het persoonlijke raakt veel meer, en ja ook militairen zijn mensen en als ze op missie zijn leven ze met de dood op de schouder, zoals de Kruif schrijft. Als leek sta je daar zeker niet altijd bij stil, hooguit wanneer er iets voorvalt waarbij een Nederlander bij betrokken is.. Het boek is ook goed te lezen voor niet militairen. Het geeft de gewone man een kijkje wat men op missie zoal meemaakt. Ga er maar aan staan 45.000 man onder je, dat vergt heel veel organisatie, planning, en met zoveel man zie je ook heel veel ellende… respect kunnen we hier alleen maar zeggen.

Het boek bevat ook vele foto’s van de missie, landkaarten, een lijst met de betekenissen van de afkortingen, lijst met betrokkenen.

Het boek is voor degene die van geschiedenis en non-fictie verhalen houden zeer zeker een aanrader.