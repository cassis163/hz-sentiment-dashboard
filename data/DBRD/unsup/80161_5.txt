Bij het zien van de cover van Bühne weet je meteen over wie deze special gaat als je bekend bent met de man op de foto. Als je niet bekend bent met hem, vraag je je af wie deze man is. De subtitel geeft je dan antwoord.
De redactie maakt je in Ten Geleide nieuwsgierig naar hem, maar ook naar de anderen die in deze special staan.
Zoals gezegd staat deze Bühne in het teken van Celeste Lupus. Er zijn een paar boekfragmenten uit een paar boeken van hem geplaatst zoals bijvoorbeeld uit De geest der wet die onder andere gaat over de orde binnen een studentensociëteït en Tobias Vlek en de vergissing van Einstein die gaat over een beroemde natuurkundige die zichzelf vergelijkt met een flierefluiter. Door die fragmenten wil je de boeken gaan lezen als je ze nog niet hebt gelezen. Je bent benieuwd naar hoe de verhalen verder gaan, hoe ze eindigen.
Ook staat er een mooi interview met hem in waar hij antwoorden geeft op de gestelde vragen. Soms wijkt hij even van de vraag af omdat hij het wil uitleggen of meer wil vertellen dat eigenlijk niet met gestelde vraag van doen heeft, om even later weer op de gestelde vraag terug te komen.

Lees verder op https://surfingann.blogspot.com/2018/11/buhne-special.html.