Met het boek " Moeras" is het tweede boek van de Australische auteur Steve Toltz verschenen. Na "Een fractie van het geheel" uit 2008 heeft Toltz met dit boek definitief zijn waarde voor de literatuur bewezen.

"Moeras" vertelt op een indrukwekkend mooie manier de vriendschap tussen twee gecompliceerde persoonlijkheden: Liam en Aldo. In een sneltrein van literaire hoogstandjes zuigt Toltz de lezer mee in het verhaal. Met name de perspectiefwisselingen en de prachtige zinnen zorgen hierbij voor een versterkend effect van betrokkenheid van de lezer.

In het boek worden verschillende verteltechnieken gebruikt inclusief de nodige moeilijke woorden. Dit stoort echter op geen enkele manier. Sterker: het verrijkt de taal en het plaatst de schrijver tussen de grootste romanschrijvers uit de geschiedenis.

Het is oprecht te hopen dat we in de toekomst vaker werk van Toltz gaan zien. Als deze werken hetzelfde niveau halen als "Moeras" is Steve Toltz wat mij betreft genomineerd voor de hoogst denkbare prijs....de Nobelprijs voor de Literatuur.

Kortom: deze belevenis verdient zonder voorbehoud vijf sterren.