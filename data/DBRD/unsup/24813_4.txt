Wat een prachtig vormgegeven boek is dit! Het is groot en over het formaat kun je er van alles in lezen. Net als over alfabetten, atomen en de hardheid van diamant…
Zodra je dit boek in handen krijgt ben je er niet meer uit weg te slaan, echt, ik kon niet ophouden met bladeren en lezen!
Het is een boek voor mensen van 5 tot 105 jaar, voor iedereen dus eigenlijk. Voor iedereen die geïnteresseerd is in wolken, de gulden snede en hoe vliegtuigen vliegen…
Het is prachtig geïllustreerd en de teksten zijn helder en absoluut niet kinderachtig. Elk onderwerp heeft een eigen kleur en is verdeeld over 2 pagina’s, de linker met tekst, de rechter met grote verhelderende illustraties. Mooi gedaan!
Dit boek zal op de salontafel niet misstaan en dan is het gelijk binnen handbereik om iets op te zoeken als je een vraag hebt.
Ik schat in dat kinderen vanaf een jaar of 10 dit boek zelf kunnen lezen, voorlezen of er (samen) van alles in ontdekken kan al veel eerder.
Al met al een aanrader voor iedereen die graag samen met kinderen van alles willen ontdekken en nieuwe dingen willen leren.