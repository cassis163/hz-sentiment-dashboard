Met dank aan Hebbanbuzz heb ik kennisgemaakt met het debuut van de Nederlandse auteur Jobien Berkhouwer: Zomermeisjes.
De hoofdpersoon van het boek is de Amsterdamse rechercheur Lot van Dijk. Haar specialisme: profiling. En die kennis en kunde heeft ze hard nodig om een verschrikkelijk misdrijf op te lossen: de moord op een tienermeisje. Het blijkt al snel dat deze moord niet op zichzelf staat…

Het interessante van dit debuut is dat Jobien zelf een ervaren profiler is. Voor mij was dan ook een van de vragen: hoe past ze haar ervaring toe in Zomermeisjes?
En daarin ben ik zeker niet teleurgesteld! De deskundigheid spat van het boek af. Je krijgt goed inzicht in hoe een zaak wordt aangepakt, en op welke manier een profiler werkt en denkt.
Het boek is spannend, is goed geschreven, leest snel weg, en de keuze om vanuit twee perspectieven te schrijven (dader en Lot) was geslaagd.

Toch geen vijf sterren. Waarom? Het plot is wel erg cliché: meisje, bos, donker, dader met afschuwelijke moeder. Daarnaast mogen de andere karakters naast Lot meer uitgewerkt worden.
Al met al: zeer goed debuut!