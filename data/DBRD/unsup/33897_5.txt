Ik wist natuurlijk al dat deel 1 onwijs spannend was en naar meer smaakte en nu ik de rest gelezen heb weet ik dat het héle verhaal, van begin tot en met het bloedstollende einde, onwijs spannend en meeslepend is! Ik ging echt in sneltreinvaart door deze dikke pil heen, niet te stoppen! Het leest zo lekker vlot en je wilt gewoon steeds maar door omdat je móét weten hoe alles zich verder ontwikkelt en hoe het tot een climax gaat komen. Tijdens het lezen vraag je je continu af waar de hoofdrolspelers nu weer allemaal in verwikkeld raken en wil je ze bij momenten graag toeroepen: NIET DOEN!!! Zo ontzettend raakte ik meegevoerd en leefde ik mee. En ik vond de ontknoping echt briljant!
Echt een heerlijk spannend verhaal dus. Ik ben blij dat ik nu eindelijk het hele verhaal ken!