B for Books geeft al jaren korte verhalen uit ter bevordering van het lezen van boeken. Of juist om "ontlezing" te voorkomen zoals zij in het voorwoord zeggen.

Vanwege het dertigjarig jubileum van de koekjesfabriek is er een feestje. De koekjesfabriek staat onder zware druk vanwege mindere resultaten, ontslag dreigt voor personeelsleden. Op het moment dat de directeur aan zijn speech wil beginnen wordt hij doodgestoken.

Vele potentiÃ«le daders aanwezig en aan rechercheur Helena Visscher de taak om de moordenaar te vinden.

Zure Koekjes is een "straight to the point" verhaal met een rechercheur die zich buiten de gebaande paden begeeft. De schrijfstijl is zeer herkenbaar en op momenten vol humor. Het is een heerlijk boekje om op een avond uit te lezen. Corine Hartman is er in 62 pagina`s in geslaagd een spannend verhaal neer te zetten met een setting in de familiesfeer.