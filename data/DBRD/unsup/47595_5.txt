Angela is getrouwd met Sander. Angela blijkt geen kinderen te kunnen krijgen en Sander heeft zijn eigen geheim, hij zit al sinds de middelbare school in de knoop met zijn geaardheid. Ze zijn erg goed bevriend met Katja en Rob die ook getrouwd zijn en samen twee kinderen hebben.
Angela is dol op kinderen en zorgt dan ook regelmatig voor de kids van haar vrienden.

Nadat Angela achter Sanders geheim is gekomen, veranderd haar relatie met Rob. Waar Rob eerst alleen een goede vriend was, waar ze zich zeer aangetrokken tot voelde, veranderde hij langzaam in haar minnaar waar ze stapelverliefd op is.
Ze houden enorm veel van elkaar maar willen de anderen niet kwetsen met hun stiekeme relatie. Uiteindelijk besluiten ze beide dan ook met veel tegenzin om er een punt achter te zetten. Deze beslissing heeft veel impact op hun leven. Hoe moet het nu verder?

Je wordt meteen in het verhaal gezogen. Door de manier van schrijven voel je vanzelf heel erg mee met de personages, waardoor je heel duidelijk de spanning en de wanhoop meevoelt. De problematiek in de relaties is zo goed voelbaar dat ik het einde van het verhaal las met een brok in mijn keel.

Een mooi boek om heerlijk in één adem uit te lezen!