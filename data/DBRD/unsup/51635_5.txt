‘Kwetsbaar’ begint kalmpjes. Nicole wil graag een hond voor haar verjaardag, maar Janine doet erg moeilijk. Als lezer voelde ik al meteen dat er meer achter zat, maar peilen kon ik het nog niet. Linda Jansma zet zorgvuldig een verhaal in elkaar. Stelt de personages voor en het verhaal ontvouwt zich. Hoewel ik al snel doorkreeg wie de dader was, was het verhaal niet minder spannend. Juist omdat je in het begin zo weinig weet, wil je verder lezen en voel je duidelijk dat er onderhuids heel wat rommelt.

Een stijl van een mooie roman en de juiste spanning die bij een thriller hoort. Zo omschrijf ik ‘Kwetsbaar’ het meest treffend. Gaandeweg leer je dat Janine een verleden heeft waar je al een thriller op zich van kunt maken. Met flashbacks en herinneringen kom je erachter waarom haar verleden een sleutel lijkt te zijn tot de moord op haar man Albert.

Volledige leeservaring staat op: Leesdame.nl