Judas is een beklemmend verhaal over de bekendste crimineel van Nederland, iedereen weet wie hij is maar slechts weinig mensen kenden hem zoals zijn zussen hem kenden. Ze zijn doodsbang voor hem. Hij is na het overlijden van hun vader de Padre Familias, hij bepaald wat er in de familie gebeurd. Of hij nu vast zit of niet. Zijn hand reikt tot ver buiten de gevangenis. U zit in een reality serie van the Gothfather, Penoza en de kranten van de laatste jaren.
De ontvoering van Heineken, de liquidaties en het verdwenen geld. Alles komt aan bod.
Eenmaal de volle 16 uur geluisterd laat dit verhaal je niet meer los. De indringende en rustige stem van Beatrice van der Spoel doet je denken dat Astrid je het verhaal zelf vertelt.
Het is heel vaak een dubbel verhaal, bijvoorbeeld als Astrid hoort dat Wim een zelfmoordpoging heeft gedaan, De tranen springen in haar ogen maar aan de andere kant is ze opgelucht.
Ook de constante angst dat haar broer de bedreigingen uit zal voeren is duidelijk aanwezig.

Dit boek eindigt met een ontmoeting van de vrouwen met meneer Heineken. De angst en het schaamtegevoel van hun is schrijnend. Net als het nawoord. Dan wordt pas echt duidelijk hoeveel impact dit alles heeft op hun levens.
Dit was een heel bijzonder en actueel luisterboek, de 16 uur zijn voorbij gevlogen.