Eerder verscheen ‘Een nieuw begin’ met rechercheur Jennifer Brugman als hoofdpersoon. ‘Uitgeschakeld’ is hierop het vervolg. Ondanks het een vervolg is, is het boek heel goed los te lezen. Zelf heb ik ‘Een nieuw begin’ nog niet gelezen, maar ik ga dit na het lezen van ‘Uitgeschakeld’ zeker doen! Tijdens het verhaal krijg je informatie over wat er vooraf is gebeurd. Zodoende ben je toch op de hoogte wat er allemaal gespeeld heeft.

Samen met haar partner rechercheur Ricardo de Graaf onderzoekt Jennifer Brugman een aantal zelfmoorden van jonge vrouwen. Het onderzoek is in gang gezet nadat Marc en Dorine, ouders van een van de meisje, de rouwadvertentie van hun dochter ontvangen met hierop de tekst “Met jullie dochter is het begonnen, maar met haar zal het niet eindigen”.
Aanvankelijk wordt er gedacht dat het op zich zelf staande zelfmoorden zijn, tot er steeds meer ‘toevallige’ gebeurtenissen voorvallen. Dan blijkt dat er mogelijk toch een moordenaar aan de gang is. Het onderzoek eindigt in een verrassend plot die je als lezer niet hebt zien aankomen. Maar welke wel ruimte laat voor een vervolg.

Door de vlotte schrijfstijl word je zonder enige moeite het verhaal ingetrokken. Je leert de personages ook goed kennen in het nu, maar ook wat ze in het verleden hebben meegemaakt.
Je word herhaaldelijk op het verkeerde been gezet met een verrassende ontknoping.
Laat een derde deel maar komen.