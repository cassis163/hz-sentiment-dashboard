Sluipweg gaat over een vriendengroep die zichzelf The Magnificent Seven noemt. Tijdens een crematie van één van hen ontmoet Gwen haar jeugdvrienden Patrick en Marcel met wie zij een vreselijk geheim deelt. Terugkijkend op haar leven beseft zij welke gevolgen hun geheim heeft gehad voor haar. Terwijl Gwen probeert met zichzelf in het reine te komen gebeuren er steeds meer angstaanjagende gebeurtenissen die duidelijk maken dat sommige geheimen misschien niet verborgen kunnen blijven. Een samenloop van gebeurtenissen leidt tot een ijzingwekkende confrontatie met het verleden, waarin Gwen moet vechten voor haar leven.
Oonincx weet met een boeiende proloog direct de aandacht te vangen en te zorgen dat je als lezer aan sluipweg wil beginnen. Ook de cover past hier goed bij, wat direct tekenen van herkenning oproept. Haar personages worden duidelijk neergezet, echter soms ook wel wat te overduidelijk als stereotiep zoals de stille boer en de dominante puber die zich met criminele zaakjes bezighoudt. De spanningsboog wisselt sterk in mate van spanning, waardoor soms ook de vaart wat uit het boek wordt gehaald. Oonincx werkt toe naar een flinke climax tijdens een ijzingwekkende confrontatie, die helaas enigszins uit de lucht lijkt te komen vallen. Sluipweg is een leuk spannend boek, dat makkelijk wegleest, echter mits het die momenten van nagelbijtende spanning.