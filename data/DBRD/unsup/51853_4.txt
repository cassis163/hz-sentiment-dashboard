Rachel is getrouwd met de rijke David en gaat wonen op zijn oude familiehuis in Cornwall. David was eerder getrouwd met Nina en haaft een zoontje Jamie. Nina is op een vreselijke manier gestorven: ze is in een van de oude mijnschachten gevallen en haar lichaam is nooit gevonden. Jamie heeft het nog steeds erg moeilijk met de dood van zijn moeder. En dan lijkt hij ook nog de oude familiegace te hebben: hij kan de toekomst zien! Maar die toekomst ziet er niet goed uit voor Rachel. Volgens Jamie zal ze, net als zijn moeder, sterven met kerstmis.

Een lekker spannend boek! Door het hele boek heen vraag je je af: wat is nou waar, en wat kan ik geloven? Er gebeuren dingen die erg ongeloofwaardig lijken, maar een goede verklaring is er meestal ook niet te vinden. Bovendien blijken alle hoofdpersonen in hun verleden iets te hebben meegemaakt wat ze liever verborgen willen houden.
Een hoofdrol in dit boek is ook weggelegd voor het oude familiehuis Carnhallow en het sombere winterse Cornwall met zijn rotskusten, wilde zee, oude mijnschachten en onheilspellende verhalen over alle mijnwerkers die daarin in het verleden aan hun einde zijn gekomen.