Adam Price krijgt tijdens een bijeenkomst op de lacrosse club een vreemde mededeling van De Vreemde. Zijn vrouw Corinne zou jaren geleden haar zwangerschap te hebben verzonnen - met behulp van een nep zwangerschapstest en siliconen buik. Tegelijkertijd wordt ook Heidi Dann door De Vreemde aangesproken over haar dochter Kimberley, zij zou zich via een website laten inhuren door suikeroompjes met veel geld en honger naar aandacht.

De Vreemde heeft Adam vertelt zijn creditcard afrekening te checken en begint in het de mededeling te geloven, Als hij vervolgens Corinne ermee confronteert, wil ze s`avonds met hem praten, maar lijkt zij vervolgens in het niets te verdwijnen. Adam krijgt nog één sms met de melding dat ze een paar dagen voor zichzelf nodig heeft.. Adam neemt hier geen genoegen mee en besluit op onderzoek uit te gaan.

Vele auteurs zou het niet lukken om met die aparte verhaal een geloofwaardige thriller te schrijven, maar Harlan Coben slaagt er volledig in. De gebeurtenissen en acties van Adam zijn beschreven in een rustige stijl en komen volledig realistisch over. Zeker aan het begin van het boek is de spanning volop aanwezig, de twijfel en onduidelijk versterken dit. Ook de toevoeging van andere karakters naast Adam voegen een extra dimensie toe.

Zo sterk als het boek is tot ongeveer de helft, zo loopt het verhaal een beetje met een sisser af. Geen verrassende wendingen meer helaas, terwijl de mogelijkheden er zeker waren. Harlan Coben kiest voor de makkelijke voorspelbare weg en dat doet hij juist meestal niet, dat is zijn kracht.

In het boek zit de morele boodschap van De Vreemde: het is niet goed om geheimen te hebben, ze keren zich uiteindelijk toch tegen je. Dit gevoed door zijn eigen ervaringen in het verleden. .