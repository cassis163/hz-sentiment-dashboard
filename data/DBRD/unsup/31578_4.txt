Na zoveel lof over de Da Vinci Code wou ik nu toch wel eens weten of die man zo goed is als iedereen beweert. En ik moet ze toch gelijk geven. Het is meer dan goed. Alles is zodanig uitgewerkt dat ik mij elke situatie levendig kon voorstellen. Brown heeft duidelijk veel werk besteed aan researc naar het wetenschappelijke stuk, chapeau hiervoor want voor een leek moet dit toch niet zo simpel zijn. Toen ik het stuk las over de deeltjesversneller onder de grond bij CERN in Zwitserland herinnerde ik me dit meteen want mijn lerares fysica had hierover al eens verteld. Het is best leuk om bekende dingen te ontdekken in het boek zoals de bezienswaardigheden in Rome. Hij heeft ook zoveel bereikt bij het schrijven van dit boek, dit kom je te weten als je het dankwoord leest. Hij is op plaatsen geweest waar praktisch niemand komt, ik noem bvb Il Passeto...

Toch kan ik niet geheel positief zijn. Af en toe kwamen bepaalde passages me wat langdradig over. De stunts die professor Langdon doet lijken me ook nogal wat onwaarschijnlijk. Hij rolt van het ene gevaar in het andere en uiteindelijk heeft hij bij wijze van spreken geen schrammetje. Het einde kon me ook niet echt bekoren, ik vind het nogal melig. Wat doet zo'n oude professor nu met zo'n mooie slimme vrouw? Het lijkt wel de Love Boat of iets dergelijks. Nuja, perhaps that's part of the deal when you write a book. Al bij al een uitstekend werk. Het geheel laat de minpunten verdwijnen als sneeuw voor de zon !