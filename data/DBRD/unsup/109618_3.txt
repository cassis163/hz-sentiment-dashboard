“Frisse peer mengt zich met iets kruidigs, dat sterker wordt als ik het glas tussen mijn vingers laat draaien”

Een ondertoon van liefde is een boek met een verrassend verhaal. Ivy is een jonge vrouw met een bijzondere gave, zij kan wijn herkennen aan de geur. Diverse geuren worden ook steeds benoemd zoals in de quote hierboven. Ivy draagt een geheim uit het verleden met zich mee, waardoor ze geen zelfvertrouwen heeft en gevlucht is naar Nederland naar haar jeugdvriend Bernd waar zij een goede relatie mee heeft. Aan de hand van flashbacks kom je steeds meer achter het verraad en ontrouw uit haar verleden.

"Ik beland in een wervelstorm van ceder gemengd met citroen en witte peer die vanuit de grond opstijgt."

Dan ontmoet ze Alexander Ford en vanaf dat moment zal haar leven een andere wending krijgen. Zij worden verliefd, er zitten veel erotische scenes in die prettig zijn om te lezen en niet teveel afleiden van het verhaal. Het laat juist goed zien wat Ivy en Alexander voor elkaar voelen. Al snel blijkt wat er in het verleden zich heeft voorgedaan en het lijkt zich te herhalen.

De spanning is van alle kanten aanwezig en het boek leest prettig weg, je wilt het zo snel mogelijk uit hebben om te weten hoe het gaat eindigen.

Kate Paris de auteur was mij nog niet bekend maar dit is dan ook haar debuut, ook de uitgever Tinteling is voor mij nieuw.