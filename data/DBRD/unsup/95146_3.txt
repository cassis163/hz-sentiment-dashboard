Het productiebedrijf van James Patterson stort met grote frequentie boeken in de schappen van de winkels. Is het niet een boek uit een van zijn series dan toch wel een kinderboek of een stand alone. De serie rond Alex Cross komt nog volledig van zijn hand (volgens interviews) maar de meeste anderen zijn coproducties met anders auteurs. Met David Ellis schreef hij op die manier Minnares.

Journalist Benjamin Casper is op verzoek van zijn vriendin Diana Marie Hotchkiss, bewakingsapparatuur in haar appartement aan het monteren. Als het karwei is geklaard en hij vertrekt, ziet Ben vanuit de straat het lichaam van Diana vanuit haar appartement naar beneden storten.
Hij begrijpt er niets van omdat hij pas een paar minuten eerder de woning heeft verlaten en er niemand aanwezig was. Omdat het slachtoffer een heel goede vriendin is gaat Ben proberen te achterhalen wat er precies is gebeurt. Het lijkt erop dat ze werd bedreigd, afgeleid van het verzoek om bewakingsapparatuur in haar woning te plaatsen. Lopende zijn onderzoek ontdekt Ben de meest bizarre dingen over de leefgewoonten van zijn vriendin, dingen die nooit bekend zijn geweestâ€¦.

Al snel na het begin van Minnares krijg je de neiging om ietwat verveeld vast te stellen dat het een strandboekje zal worden. Die gedachte is niet helemaal onwaar maar Minnares heeft wel een paar specifieke onderwerpen in zich die door Patterson en zijn coauteur tot een prettig lezende eenheid zijn gesmeed.
Actueel is ook het onderdeel waarin hij verwoordt dat Rusland weer actief is in het herstellen van de Sovjet Unie. Dat brengt het verhaal in de schimmige wereld van spionage en bedreiging en dan blijkt het niet echt een strandboekje te zijn. Ook de quotes van films die kwistig door Ben Casper worden genoemd een vaak als referentie worden gebruikt voor zijn eigen gedrag is wel amusant. Maar amusant is een pseudoniem voor grappig en humor en daar zit het boek boordevol mee. Gezien de ernst van het onderwerp is dat geen gelukkig gekozen combinatie en maakt het uiteindelijk een beetje ongeloofwaardig. Dus op het eind concluderend komt Minnares toch aardig in de richting van een strandboekje, evenwel met voldoende leesplezier.


Eindoordeel: 3 sterren

Spanning: 3 sterren
Plot: 2 sterren
Leesplezier: 3 sterren
Schrijfstijl: 4 sterren
Originaliteit: 3 sterren
Psychologie: 2 sterren