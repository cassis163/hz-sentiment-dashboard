Sinds het debuut van de schrijfster met het aansprekende boek ' De gele scooter' heb ik alle boeken van Elle van den Bogaart gelezen. Stilistisch is get allerminst bijzonder. In eenvoudige taal worden problemen. Van en met jonge mensen uit de doeken gedaan. In dit nieuwe boek gaat het om de 18- jarige Thomas de Laat. Die rijdt in de auto naar een schoolfeest en terwijl hij belt met zijn vriendinnetje raakt hij iets of iemand. Het blijkt schoolgenoot Dana. Zij belandt in comateueze toestand in het ziekenhuis. Dan volgt de. worsteling met zijn geweten. Even lijkt er licht aan de horizon als de vader van zijn beste vriend, een alcoholist, zich bij de politie dat hij het ongeluk heeft veroorzaakt. Dan volgt het bewijs dat Thomas die verkeerde beslissing heeft genomen op mobiel te bellen, want hij heeft het ongeval veroorzaakt. Een emotioneel verhaal, vrij kort. Het behandelt vooral de emotie, onzekerheden en de gewetensnood van de hoofdpersoon. Voor tieners en pubers bevat het een waarschuwing: blijf van je mobiel af als je rijdt of bel handsfree. Het zal vooral minder gretige lezers aansporen en hopelijk ook aan het denken zetten. Dat is de grootste verdienste van dit verhaal.