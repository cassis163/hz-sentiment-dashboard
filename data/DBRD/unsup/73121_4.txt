Een heerlijk boek om bij weg te dromen. Rosemary vertrekt uit TasmaniÃ« nadat haar moeder is overleden. Zij komt te werken in een 2e hands boekenwinkel. Het reilen en zeilen in die overvolle boekwinkel met zijn eigenaardige werknemers is leuk en met warmte beschreven. Ook de omgang met boeken is op een humoristische manier neergezet. Er spelen zich verschillende thema's af in het verhaal: de omgang met boeken, het proces van Rosemary waarin zij meer afstand neemt van haar moeder, het aangaan van vriendschappen en de kwetsbaarheid hierbij en het mysterieuze manuscript waarnaar gezocht wordt. Rosemary raakt betrokken bij verschillende partijen en komt in een onprettige situatie terecht. Het boek is zeker aan te raden, vooral als je zelf ook geniet van het lezen/zoeken naar/vasthouden van boeken.