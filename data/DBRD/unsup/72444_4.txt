Heeft Alzheimer toegeslagen?

De afgelopen jaren zijn er diverse boeken geschreven over Alzheimer. Partners van patiÃ«nten, hun kinderen en zelfs mensen die aan de ziekte lijden schreven hun ervaringen op.
Schrijfster Alice LaPlante zorgt al jaren voor haar demente moeder. Deze ervaringen heeft zij verwerkt in het boek Hersenspinselen. Voor het boek kroop zij in de huid van de gepensioneerde orthopedisch chirurg, Jennifer White. In het verhaal lezen we hoe Jennifer de steeds onbegrijpelijke wereld om haar heen ervaart.

Jennifer is door haar ziekte met vervroegd pensioen gegaan. Haar zoon Mark en dochter Fiona besloten om iemand in dienst te nemen die 24 uur per dag voor hun moeder kon zorgen. Zo kon Jennifer zo lang mogelijk in haar eigen vertrouwde omgeving blijven wonen.
Jennifer gaat geestelijk en lichamelijk erg hard achteruit, zodat zij opgenomen moet worden in een verpleeghuis.
In visioenen die zich afspelen in het verleden leren we de overleden echtgenoot van Jennifer kennen, haar twee kinderen en goede vriendin Amanda. Met Amanda heeft Jennifer een jarenlange haatliefde verhoudding.
Op een dag, als Jennifer nog thuis woont, wordt Amanda dood gevonden. Omdat vier vingers op vakkundige manier zijn geamputeerd valt de verdenking op Jennifer. Helaas voor de recherche kan de vrouw zich niet herinneren of ze betrokken is geweest bij de moord.

Ik vond Hersenspinsels een mooi boek. Al die korte visioenen lezen wel wat moeizaam, maar het verhaal is erg goed. Het aparte aan het boek is dat je door het lezen niet alleen maar een goed beeld krijgt van Alzheimer, maar dat je ook nog eens spannend boek leest over een moord. Dit is erg knap stukje werk!