De ochtend na het jaarlijkse Oistra wordt inspecteur Karen Hornbey belast met de zaak op de moord van een voor haar bekende vrouw. Het gaat om de ex van haar baas. De vraag is of haar baas Jounas iets met de moord te maken heeft of dat er andere motieven een rol spelen.
Om antwoorden te krijgen op de vragen die er zijn verdiept Karen zich in de familiegeschiedenis. In eerste instantie roept het verleden meer vragen op dan het beantwoordt.
Het onderzoek verloopt moeizaam, niet iedereen staat te springen om mee te werken. Ook collegae niet. Zeker niet als er nog en zaak komt waarbij het lijkt alsof er verbanden zijn en voor het team de zaak is opgelost. karen bijt zich echter vast in haar overtuigingen en zoekt verder tot de onderste steen boven is.
Lanzamerhand vallen de puzzelstukjes op zijn plaats en wordt duidelijk wat er exact is gebeurd. Zal Karen haar baas kunnen vrijpleiten of heeft hij daadwerkelijk zijn ex vermoord?

Het verhaal speelt zich fop de fictieve Doggereilanden.
Adolfsson heeft een gedetailleerde manier van schrijven waardoor de lezer niet veel verbeelding hoeft te gebruiken om een beeld te krijgen van de omgeving, de situatie en de personages. Het verhaal leest desondanks er makkelijk en snel.
De personages zijn zodanig dat zij niet zwart/wit zijn. Zij hebben hun goed en hun minder goede kanten, dat ze juist menselijk maakt.
Het verhaal speelt zich af in twee tijdlijnen die prima van elkaar gescheiden zijn. En waardoor het verhaal goed te volgen blijft.
Zoals bij bijna alle Scandinavische thrillers wordt de zaak stapje voor stapje ontrafeld en wordt duidelijk hoe en wat. verhaallijnen komen samen te vallen en beweegredenen worden duidelijk. het einde komt als een verrassing en eigenlijk ook wel een beetje uit de lucht vallen.
Misleiding is een prima debuut dat smaakt naar meer.