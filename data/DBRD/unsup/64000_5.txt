Dit boek heb ik meegenomen op een boekenmarkt na het lezen van de achterkant. Dementie is wat niemand hoopt te krijgen maar wat o zovele toch zullen krijgen. Om bang van te worden, maar je moet er niet teveel over nadenken. Tijdens en na het lezen van dit boek doe je dit natuurlijk toch. Ik heb vaak gedacht, wat als mij dit zou overkomen over een naaste.
Het boek neemt je namelijk mee in het leven van een vrouw op middelbare leeftijd die af en toe iets vergeet (doen we dat niet allemaal), maar waar de dingen steeds erger worden. Ze krijgt dan ook te horen dat ze dementie heeft. Je leest hoe ze er mee om probeert te gaan en wat dit allemaal voor effect heeft op het leven van een vrouw die nog werkt, kinderen heeft kortom volop in het leven staat. Prachtig en ook intens verdrieting om te lezen. Het inzicht dat ik door dit boek heb meekregen hoop ik nooit te hoeven toepassen, maar als het dan wel zou moeten....