Dit boek heb ik met gemengde gevoelens gelezen. Enerzijds is er het vreselijke verhaal over Puck, een klein meisje dat misbruikt wordt door de nieuwe vriend van haar moeder. Anderzijds is de manier van vertellen zeer ongelukkig gekozen, alsof Van Kooten geforceerd heeft geprobeerd om humor aan dit verhaal toe te voegen, waar het zich niet voor leent. Het gevolg hiervan is dat ik het ene moment medelijden had met het kind en het andere moment de tragiek ervan niet serieus kon nemen. De personages blijven vlak. Hierdoor en door het sterk overheersende tragi-komische element, mist het verhaal diepgang.
Al met al, zeker een gedurfd boek, maar de stijl is te luchtig voor dit zware onderwerp.