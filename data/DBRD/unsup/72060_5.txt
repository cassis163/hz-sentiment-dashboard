Dit tweede deel in de serie van Hof van Doorns en Rozen is minstens zo goed als het eerste boek. In deel 1 had ik vaak medelijden met de hoofdpersonages. Ze probeerden zo hard maar er ging telkens iets mis, en dat is waarschijnlijk ook wel waar het om draait in deze boeken, ben ik achter gekomen na het lezen van het tweede deel. Want ook hier zit niet alles mee.

Wat dit boek zo fantastisch maakt is het feit dat je de hele andere kant van het verhaal te zien krijgt. Heb je in Hof van Doorns en Rozen net als ik een hekel gekregen aan Rhysand? Lees dan ook deel twee, want je zult versteld staan van wat dit boek allemaal brengt.

Er is zo goed nagedacht over alle gebeurtenissen, alle personages die erin voor komen. Het is eigenlijk alsof je in een eeuwenoud verhaal terecht komt en iedereen nog moet leren kennen zoals bij Feyre het geval is. Ik ben heel erg benieuwd naar de volgende boeken in deze serie, want dit is iets wat je niet los laat. Ik denk dat als ik er nu een jaar niets meer over lees, dat ik dan nog steeds precies weet waar het over ging. Het heeft iets unieks, iets nieuws wat ik nog nauwelijks ben tegengekomen in andere boeken.

Eigenlijk hoop ik dat er een boek wordt geschreven over een van de andere personages om het verleden beter te leren kennen. Want Hoge Fae en lage elfiden leven eigenlijk oneindig en Feyre komt midden in een leven het verhaal in en dan leren we de personages pas kennen. Er wordt informatie gegeven over het verleden maar er moet nog zo veel meer gebeurd zijn.

Het is mooi om te lezen hoe de schrijfster al deze personages zo ontzettend goed heeft uitgewerkt en alle gebeurtenissen zodat die precies in elkaar passen. Vooral de laatste hoofdstukken van het verhaal laten je versteld staan van de mogelijkheden die een schrijfster heeft bij het schrijven van een serie. Vijf sterren voor dit boek en ik kijk met veel smacht uit naar het volgende boek van Sarah J Maas!

Lees hier wat ik van deel 1 vond: https://www.hebban.nl/recensies/m-i-n-c-a-over-hof-van-doorns-en-rozen
Lees hier mijn recensie van deel 3: https://www.hebban.nl/recensies/m-i-n-c-a-over-hof-van-vleugels-en-verwoesting