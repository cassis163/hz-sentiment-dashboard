Een zeer belangwekkend boek. Verplichte kost voor wie inzicht wil krijgen in de mechanismen die in tot WOII hebben geleid en antwoord op de vraag of het in de toekomst (of nu?) weer kan gebeuren. Heb in een boek nog nooit zoveel passages aangestreept als in dit. De fenomenen die tot WOII hebben geleid worden heel helder gepresenteerd. Hitler komt uit zijn boek Mein Kampf naar voren als een heel geslepen geest met feilloos inzicht in wat 'het volk' wilde horen, niet als een domme brulboei, integendeel. Bijvoorbeeld: Hitler heeft begrepen dat feiten helemaal niet belangrijk zijn om mensen aan je te binden: "geloof is veel sterker dan het weten". De populisten van nu snappen dat ook en maken er dankbaar gebruik van. Hitlers inzichten zijn nog steeds actueel, dezelfde mechanismen zijn nog steeds werkzaam doordat ze onlosmakelijk verbonden zijn met hoe de menselijke geest werkt. Een herhaling van de verschrikkingen van toen kan alleen voorkomen worden door dat onder ogen te zien en niet door het te negeren, weg te stoppen of ... te demoniseren.