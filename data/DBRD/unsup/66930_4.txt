Brad Thor is een meneer die zijn sporen in de film- en televisiewereld heeft verdiend.
Dit is heel duidelijk terug te zien in het boek Machtsvirus.

Het verhaal draait om Harvath, een ex-seal die nu in dienst is van een particulier bedrijf dat "covert ops" afhandelt voor de Amerikaanse overheid en ook voor Ngo's. Hij komt met een team in Congo in aanraking met een aantal geheimzinnige en evenzo smerige zaken. Het lijkt erop dat iemand aan het sleutelen is aan een verschrikkelijk virus... het blijkt om een enorme operatie te gaan die reikt tot in de hoogste rangen van de VN en VS.
Het verhaal is redelijk. De schrijfstijl is echt Amerikaans. Wel schrijven: "er vormde zich in zijn gedachten een woord dat rijmt op truck" maar aan de andere kant worden uit patriottisme tientallen mensen gedood. Het is een echt Amerikaans verhaal.

Het geheel is wel vermakelijk en voor tussendoor geen slechte lectuur. Zeker geen hoogvlieger en je moet door de hypocriete appel kunnen doorbijten.