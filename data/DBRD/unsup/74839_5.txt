'Verder dan de sterren' is het ontroerende vervolg op 'Wie naar de sterren grijpt', een tweedelige roman over echte vriendschap tussen Kate & Tully, 2 hartsvriendinnen.
Het 2de deel begint waar het 1ste deel eindigt en laat ons nogmaals op een heel emotionele manier de trieste gebeurtenis herbeleven. In het begin had ik niet zo'n goed gevoel bij dit boek, omdat er vrij veel herhalingen zijn en omdat de auteur ook werkt met veel flashbacks. Eigenlijk zitten in dit boek ook meerdere verhaallijnen. Omwille van eventuele spoilers kan ik geen verdere uitleg geven. Halverwege het boek begint alles zijn plaats te vallen en wordt het uiteindelijk een mooi geheel.
De rode draad doorheen beide boeken is de waarde van een diepe vriendschap en ook het besef dat geluk niet altijd het gevolg is van rijkdom en beroemdheid.
Kristin Hannah blijft voor mij nog altijd een auteur van mooie ontroerende romans.