Je ziet meteen aan de zwarte woorden en bekende handtekening, die speels zijn geplaatst op de witte achtergrond, van wie dit boekje is. Het is het kenmerkende beeld van, inderdaad, Loesje. Het is lekker herkenbaar.
In dit boek vind je een jaaroverzicht van de posters van Loesje. Het jaaroverzicht loopt niet zoals gebruikelijk van januari tot december, maar begint in september 2016 en eindigt in augustus 2017. Het is niet alleen per maand ingedeeld, maar ook per onderwerp zoals bijvoorbeeld ‘Verkiezingen’, ‘Lente’ en ‘Het Klimaat’, waarbij je posters met bijpassende teksten kunt lezen. De posters zullen herinneringen bij je oproepen uit het afgelopen jaar, zoals bijvoorbeeld het fipronil-schandaal, de verkiezingen, Heel Holland Bakt en het schandaal over de ontgroeningen. Ik besefte ineens dat er best veel kan gebeuren in een jaar tijd; zelfs de komkommertijd was dit jaar kwijt. De posters laten je nadenken, brengen een lach op je gezicht en komen soms hard aan omdat ze kritisch en soms ook persoonlijk zijn. Niet alleen Loesje heeft posters geplaatst, ook anderen mochten hun bijdrage leveren: Oma, opa, broertje, neef Karel, tante Rie, oom Herman, de vader, moeder en de leraar van Loesje, maar ook de kip en Legofilius Peppeldam. De laatste mocht zelfs een eigen dagboekfragment uit zijn dagboek plaatsen in het boekje.

Lees verder op https://lees.bol.com/nl/article/recensie-over-loesje-probeer-het-s-wel-zo-gek-te-bedenken.