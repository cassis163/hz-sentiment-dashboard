1944: de tweeling Perle en Stacha worden met hun grootvader, zeide voor hen en hun moeder gedeporteerd naar Auschwitz waar de beruchte dr. Mengele de tweeling graag verwelkomt voor zijn gruwelijke experimenten. Perle en Stacha hebben blond haar en bruine ogen, in de ogen van de Duitsers zijn ze daarom van gemengd bloed, mischling. Ze hebben al veel meegemaakt, zijn nooit echt kind geweest maar hebben wel altijd de liefde van vader, moeder en zeide gehad. Vader is al eerder spoorloos verdwenen, volgens de Duitsers heeft hij zelfmoord gepleegd maar daar geloven Perle en Stacha niet in, dat was niets voor hun geliefde vader, maar waar is hij dan wel? Perle en Stacha worden bij aankomst gescheiden van zeide en hun moeder, zij komen bij Mengele terecht. Totdan zijn ze onafscheidelijk geweest, twee zielen en een gedachte maar Mengele bereikt het ondenkbare: Perle en Stacha worden gescheiden na gruwelijke experimenten op beiden. Stacha blijft alleen achter en overleeft dat maar ternauwernood. Met behulp van Feliks gaat ze nadat ze ook nog eens de dodenmars uit Auschwitz overleefd hebben, op zoek naar Mengele om wraak te nemen op al wat haar en haar familieleden in Auschwitz overkomen is. Ze weet dan al dat haar zeide en haar moeder Auschwitz niet overleefd hebben, maar wat is er gebeurd met Perle, waarom voelt ze haar niet mee? Zou ze werkelijk dood zijn of is het iets wat Mengele hen aangedaan heeft, het verwijderen van de band tussen tweelingen? En wat is er met haar vader gebeurd? Lees de prachtige roman van Affinity Konar en je zult het weten, een boek wat voor mij een dikke 5 sterren waard is!