De val is een mooie novelle van Marga Minco over een vrouw die tot op hoge leeftijd blijft hangen in een gebeurtenis in de oorlog die haar leven heeft ontwricht. Over het algemeen lees ik liever romans maar deze novelle komt dicht bij een roman. Door de twee verhaallijnen die samenkomen, de wisselingen in het perspectief en de terug en vooruitwijzingen is de structuur van het verhaal complexer dan men doorgaans bij een novelle ziet. Het verhaal is cyclisch van opbouw waarbij de titel het begin en het einde van het verhaal markeert. Deze titel is op verschillende manieren te interpreteren.
Marga Minco heeft een sobere stijl van vertellen die je raakt ondanks het beperkt beschrijven van emoties. Een boek met weinig pagina's, in één avond uit te lezen, dat je nog dagenlang blijft bezighouden. Het is interessant om op zoek te gaan naar de symboliek.

Ik las dit boek in het kader van de Hebban readingchallenge 2016
Boek 2, 9 januari 2016
Categorie: een boek dat je in één avond uit hebt
Past ook in: een historisch boek