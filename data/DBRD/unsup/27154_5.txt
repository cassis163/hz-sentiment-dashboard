Alleen Maar Jij kwam ik tegen op het boekenplankje van een andere lezer en ik besloot een kijkje te gaan nemen waar dit boek over zou gaan. Ik heb Stilte niet gelezen, maar heb er wel veel over gelezen op verschillende boekenblogs. De naam Mia Sheridan deed dus wel een belletje bij me rinkelen. Ik heb nog niet zo veel ervaring met het New Adult genre, maar ik besloot dit boek aan te schaffen en te lezen.

In het begin vroeg ik me serieus af waar dit heen ging. Het proloog maakte wel iets duidelijk over het verleden van Crystal, maar de eerste hoofdstukken van Alleen Maar Jij vroeg ik me echt af of dit wel mijn boek zou zijn. Ik was al een piepklein beetje voorbereid door een andere recensie, maar toch. Ik wist niet wat ik ermee aan moest. Maar, toen kwam ik bij hoofdstuk 8. En toen kwam ik bij het einde van dat hoofdstuk. Het verhaal draaide echt 180 graden. Gewoon door Gabriel en zijn impulsieve actie. Vanaf dat punt was het boek wegleggen een loodzware opgave. Kortom: een zeer positieve eerste kennismaking met het werk van Mia Sheridan. Stilte is meteen op mijn "wil ik lezen" plank beland. Voor een uitgebreide recensie kun je vanaf 28-08-2018 terecht op https://lauriesbookshelf.com