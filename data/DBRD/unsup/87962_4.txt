In een afgelegen goudzoekers stadje Forty Mile in Noord Canada leven de bewoners volgens het ritme van de seizoenen. De meeste bewoners zijn hier gestrand en verblijven vaak tijdelijk in dit plaatsje.

"Als er niets is om naar terug te keren is er ook geen reden om te vertrekken"

Zo ook Jaocb en Adam, twee jonge, bevriende muzikanten die zoekende zijn.

Als de jonge Sarah niet meer weet hoe ze verder moet met haar werk als zilversmid komt ze ook hier terecht om knopen door te hakken. Ze sluit zich aan bij de twee mannen en maakt kennis met Mary, die een klein winkeltje annex postkantoor runt, dit is de spil van de kleine gemeenschap. Mary biedt Sarah een slaapplaats aan en zo leren ze elkaar beter kennen. Het blijkt dat hun levens veelal hetzelfde verlopen en ze zullen voor altijd met elkaar verbonden blijven.

Noord is een mooie roman over de keuzes die jonge mensen moeten maken. De zoektocht naar een bevredigend leven, ieder op zijn of haar eigen manier. Een boek waar de liefde en passie vanaf spat met als op de achtergrond een prachtige natuur