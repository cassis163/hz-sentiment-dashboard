Twee verhaallijnen, eentje over Chloe en Sean in Londen en eentje over Sean in Frankrijk.
Vooral over het verhaal in Londen krijg je erg weinig mee en komt alles in heel kleine stukjes.
Het verhaal in Frankrijk staat duidelijk op de voorgrond. Sean is op de vlucht, eerst met een auto, maar nadien liftend. Op een bepaald moment trapt hij in een wildklem. De pijn is zo erg dat hij bewusteloos geraak. Wanneer hij terug bij komt, blijkt hij ergens op een warme zolder te liggen, zijn voet is verzorgd en hij mist enkele dagen omdat hij zo'n hoge koorts heeft gehad. Het duurt een tijd voordat hij opgeknapt is. Het lijkt alsof hij een gevangene is op de boerderij, maar dat is niet zo. De eigenaar, Arnaud is een erg norse man die streng over zijn dochters heerst. Arnaud mag blijven om wat te klussen, in ruil voor kost en inwoning. Er wordt niet veel gesproken in het gezin, maar Sean komt er wel achter dat hij niet de eerste klusjesman is.

Een heel beklemmend en donker boek, heel anders dan het vorige boek dat ik gelezen heb, eentje uit de reeks met forensisch patholoog David Hunter. Het einde vond ik ook wel wat verrassend. Bepaalde dingen had ik al wel zien aankomen, maar niet hoe het met Sean ging aflopen.