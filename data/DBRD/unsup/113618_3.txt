De man en dochter van Mariah hebben een ernstig auto-ongeluk gekregen, waarbij haar man een kasplantje is geworden en haar dochter deels invalide.
Waarom wil een journalist haar dringend spreken en waarom zit er een huurmoordenaar haar achterna? Stukje bij stukje komt Mariah steeds meer te weten maar ook stuit ze steeds meer op geheimen. Zelfs haar man heeft geheimen voor haar en ze kan hem er niet meer naar vragen. Wat is er allemaal in Wenen en in New Mexico gebeurd?
Maar Mariah zelf heeft ook een geheim. Een geheim dat aan het einde van het boek ontraadseld wordt en waarvan ik geen moment gedacht had dat dit mogelijk zou zijn.

Het is een lekker leesbaar verhaal met veel spanning. Veel geheimen worden ontraadseld en vooral de hoofdpersoon Mariah wordt goed neergezet. Het is een verhaal waaraan je begint, dat je dan pakt en niet meer los laat. Ik moest weten hoe het afliep.
Het is een thriller met een romantische inslag.