De vermelding 'literaire thriller' op de kaft zet je op een verkeerd been, maar daardoor misschien wel gelezen door crimifans. Daarmee bevestig ik de recensenten. Maar het boek is echt de moeite waard. Goed geschreven met toch dat beetje kweken van verwachtingen waardoor het ook op sommige momenten een pageturner is.

Voor mij is het centrale thema dat mij aansprak het 'thuishoren'. Het oude, maar steeds actuele verhaal van het outplaced zijn omwille van de notie 'vreemdeling'.

Vroeger was je dat wanneer je uit een ander dorp kwam, nu omdat je van een ander land, ras bent. Veel herkenning in de huidige situaties. Ik kan het niet laten een stukje te citeren.

"Je kon goed merken dat ze flink gekwetst raakte door de dagelijkse beledigingen van die jongens. Ons soort mensen zou het eigenlijk gewend moeten zijn, maar het ging je niet in je koude kleren zitten, vooral niet als je het je het gevoel gaf dat iedereen een lekker warm plekkie had en jij zelf ook, maar als er ook maar dat fout ging, zou jij er als eerste uitvliegen."

"Thuishoren - dat is het doel waarnaar ik voortdurend op zoek ben. Maar wat ik gevonden heb is eenzaamheid."

Sommige zaken worden niet met zoveel woorden op papier gezet en laten de lezer dus in het ongewisse, het verlangen naar meer. Het geeft je de nodige aanzet tot denken. 4 sterren voor mij.