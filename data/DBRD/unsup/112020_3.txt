Doodsimpel is het beangstigende verhaal van een man die op zijn vrijgezellenfeest 'voor de grap' wordt begraven in een doodskist, waarna zijn vrienden in een verkeersongeluk om het leven komen. Peter James brengt op een goede manier spanning in dit verhaal. Af en toe gaat de camera naar de begravene zodat je als lezer verneemt hoe hij zijn gevangenschap ervaart. Daarbij heeft James nog enkele verrassende plotwendingen in petto, waar ik hier om die reden niet op in kan gaan. Enige minpunt vind ik het handelen van de politie. Ik heb me in dit boek geergerd aan het lakse optreden van de politie. M.i. had men al eerder 1 en 1 bij elkaar op kunnen tellen om tot bepaalde conclusies te komen en had men al eerder beter gebruik kunnen maken van gevonden bewijsmateriaal om het onderzoek sneller te doen verlopen.