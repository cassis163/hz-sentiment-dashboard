Kees leest enorm graag Fantasy. Hij kan er uren in verdwalen en de tijd en wereld om zich heen vergeten. Als hij op zijn werk een zwaar ongeluk krijgt, komt hij in zijn Fantasy boek terecht. Als lezer is dit voor velen wel de ultieme droom. Want daar dromen we allemaal wel eens van, om in een van onze favoriete boeken terecht te mogen komen. Voor Kees wordt het werkelijkheid. Hij groeit uit tot een van de belangrijkste personen in zijn verhaal. Hij moet deze wereld van de ondergang redden en beschermen tegen het kwaad. Hij leert zichzelf beter kennen en is een echte doorzetter.

De auteur schrijft erg beeldend, dus hij krijgt het voor elkaar: Je hebt het idee dat je er zelf bij bent. En dat is als fantasy lezer echt super gaaf!

Kees gaat met Akam en anderen zijn best doen om deze wereld (die niet de zijne is) te redden. De wereld wordt geteisterd, door kwaadaardige wezens en overal ligt het gevaar op de loer.
Zo zijn er luchtpiraten, ze terroriseren steden vanuit hun luchtschepen, maar moet je ook uitkijken voor magie in deze wereld. Het verhaal zit vol actie en spanning. Je voelt dat de klok doortikt!

Een van de mooiste wezens vind ik de tweekopgier Shriek. De naam zegt het al: Hij heeft twee hoofden. Deze wezens staan bekend als kwaadaardig, maar is hij dat wel? Akam komt in aanraking met Shriek. Ik vind het altijd mooi als fantasy wezens een grote rol krijgen in een verhaal.
Ook komen er bijzondere wolven in voor.

De cover vind ik enorm goed bij de sfeer van het boek passen en de titel is perfect gekozen!

De strijd van het goede tegen het kwade. Het dagelijkse leven in ons normale bestaan. Eigenlijk vechten we elke dag voor onszelf, maar ontsnappen aan de dagelijkse beslommeringen door te lezen. En tussen het werken en normale leven door, proberen we onze dromen waar te maken. Dit boek heeft een duidelijke boodschap in mijn ogen: Geef niet op en ga ervoor!
Ik geef het boek 4**** en kijk uit naar nog meer fantasy van deze Auteur.