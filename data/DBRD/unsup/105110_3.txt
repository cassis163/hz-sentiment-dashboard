Na "De Acht" te hebben gelezen hoorde ik dat er een tweede deel uit kwam en was ik toch wel nieuwsgierig hoe het verder zou gaan.

Neville is erg goed in het beschrijven van verschillende periodes in heden en verleden, deze aan elkaar te linken en het toch nog vloeiend te laten verlopen. De karakters zijn goed uitgewerkt, waarbij ook de hoofdrolspelers enige diepgang kennen.
Alexandra is de hoofdpersoon van het nu, als dochter van Cat en Solarin die in het eerste boek de hoofdpersonages vormden.
Het meisje, dat op 3-jarige leeftijd al schaakwonder is, ziet op haar 11de haar vader voor haar ogen vermoord worden. Ze raakt geen schaakstuk meer aan tot ze op haar 21ste haar moeder moet zoeken en alles erop wijst dat er een nieuwe ronde van het schaakspel gespeeld wordt.
In 1822 speelt Haidee een grote rol, als ze als hoeder van een schaakstuk op pad wordt gestuurd.

De twee verhalen vullen elkaar aan en het verleden vult de hiaten in het heden op. Maar zal nu de laatste ronde van het schaakspel gespeeld worden? En wie is nu eigenlijk wie in dit spel?
De spanning is wisselend aanwezig en net als in "de acht" zijn er soms scen√©s waarvan je je af kunt vragen of dit wel geloofwaardig zijn. Toch ziet Neville kans de aandacht tot het eind van het boek vast te houden en leest het geheel prettig weg.