Het laatste deel van de Noordzeemoorden begon voor mij wat moeizaam. Na de moord op het oude paar raakte ik de verhaallijn even kwijt. Gaandeweg het verhaal kwamen de herinneringen aan de eerdere delen weer terug en kreeg ook die vierde deel mij zwaar te pakken.
Kyra gaat ook in het laatste deel op zoek naar haar verdwenen zusje Sarina. Wordt Sarina nog gevonden? De zoektocht naar Sarina is spannend en zorgt ervoor dat je door wil lezen. Zal Kyra wijzer worden van de seriemoordenaar die ze in Londen opzoekt?
De verschillende personages worden goed beschreven en van sommigen krijgen we net wat meer te weten, zoals Maud, de rechercheur.
Al met al ben ik echt onder de indruk geweest van deze serie. De boeken moeten wel op volgorde worden gelezen want de belangrijkste verhaallijn loopt door alle vier de delen.
Het zou zonde zijn om veel van het verhaal te verklappen, lees het en verlang net zoals ik steeds naar het volgende boek. Jammer dat aan deze serie een einde is gekomen, wat mij betreft mag Isa Maron nog veel meer van deze series schrijven, een verfilming van De Noordzeemoorden zou ook leuk zijn, altijd leuk om een spannende serie op TV te volgen.