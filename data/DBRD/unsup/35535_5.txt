Onze manier van communiceren is de laatste jaren enorm veranderd. Het is vanzelfsprekend geworden om ons gevoel te benadrukken door emoji te plaatsen achter hetgeen we in onze berichtjes typen.

Hoe is dat tot stand gekomen?
In Het zonderwoorden-boek neemt Lilian Stolk ons mee op reis door de eeuwen heen naar het ontstaan en groei van de beeldtaal. Waar begon het mee en hoe gevarieerd is deze taal geworden. Kunnen we spreken van een wereldtaal?
Wist je dat er verschillende lachende gezichten teruggevonden zijn op prehistorisch aardewerk of in oude brieven?

Emoji worden gebruikt als aanvulling op onze taal.
'Met taal kun je door verschillende letters achter elkaar te zetten nieuwe woorden vormen. Met genoeg gebruikers wordt zo'n woord aan het vocabulaire toegevoegd. Op dezelfde manier kon je door interpunctietekens naast elkaar te zetten zelf nieuwe emoticons maken.
Emoji kunnen daarentegen niet zelf gemaakt of bewerkt worden door gebruikers.'

In Het zonderwoorden-boek vraagt Lilian zich ook af of het wel logisch is dat we ons schriftsysteem nog steeds gebruiken.

Op de cover staat een afbeelding die ook wel de Stephen Colbert-emoji genoemd wordt. Bekijk HIER een aflevering van 'The Late Show with Stephen Colbert' op YouTube en zie waarom dat een goede keuze was.
De illustraties zijn door Lilian Stolk gemaakt; het is duidelijk dat ze daar als kunstenaar geen moeite mee heeft.

De uitleg van Lilian over de betekenis van emoji in andere landen maakt duidelijk dat je niet zonder na te denken een emoji moet gebruiken. Soms lijkt het in het ene land heel vanzelfsprekend, terwijl in een ander land de betekenis heel anders kan zijn.

De auteur vraagt zich in het voorwoord af waarom we tegenwoordig zo'n hang naar beeld hebben?
Ik hou het zelf nog even bij letters, hier en daar aangevuld door een emoji, emoticon of een andere plaatje. Bij de combinatie van letters kun je je eigen fantasie nog meer laten spreken, is mijn mening.

Lilian vertelt over De toren van Babel (circa 1568) van schilder Pieter Bruegel.
Ze beschrijft dat het schilderij is gebaseerd op het gelijknamige Bijbelverhaal dat uitleg geeft aan het feit waarom mensen op de wereld verschillende talen zijn gaan spreken.
Natuurlijk heb ik even gegoogeld en verbaasde me over zoveel informatie op zo'n niet heel grote afbeelding (59,9 Ã— 74,6 cm). Ik begrijp de drang wel om zich te uiten in beeld. Vooral voor diegenen die de schrijftaal niet machtig zijn is dat een groot voordeel.

"Zal er een wereldtaal ontstaan die uitsluitend uit emoji bestaat?
De tijd zal het leren.
Ik heb ondertussen al weer veel opgestoken tijdens het lezen in Het zonderwoorden-boek." - Graag Gelezen

Deze recensie werd eerder op mijn blog: Graag Gelezen- mijn boekenblog gepubliceerd.