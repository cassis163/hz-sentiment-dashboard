Hier heb ik een hele tijd naar uitgekeken! Het is een boek van deze tijd. Is social media echt wel veilig? Na het lezen van dit boek ga je er misschien iets anders naar kijken.
Kaylee Dunham sluit zich aan op het sociale media forum: NODIG. Deze website stelt iedereen die lid geworden is dezelfde vraag: Wat heb jij NODIG? Wat heb jij echt Nodig? Kaylee kan maar een ding bedenken en dat is: een nieuwe nier voor haar broer. Hij heeft er in de toekomst een nodig, anders zal hij sterven. Het kan toch nooit uitkomen deze wens? Zij heeft uiteindelijk zelf ook al alles geprobeerd en geen toekomstige donor kunnen vinden. Dan kan NODIG dat vast ook niet?!
Maar voordat ze jouw verzoek inwilligen moet je een opdracht vervullen! Hoe ver zou jij hier in gaan? Kaylee vind de site niet te vertrouwen en ze gaan volgens haar veel te ver. Maar wie gelooft haar? Hoe moet ze iedereen waarschuwen? Iedereen van haar school is ondertussen lid geworden. En het houdt niet op met een geintje. Er vallen serieuze slachtoffers. Het gaat van kwaad tot erger.
Er is een groot verschil tussen iets willen hebben en iets echt nodig hebben. Daar draait NODIG ook om. Maar of de jongeren uit Nottawa in Wisconsin daar over nadenken?

Het zou zomaar eens echt kunnen gebeuren, dat er zo’n site de lucht in gaat. Toch hoop ik dat de jongeren van nu, iets langer nadenken over hun daden. Zeker voordat ze die opdrachten ten uitvoer brengen. Ik kan me niet voorstellen dat je zo ver zou gaan om iets te krijgen wat je hebben wilt. Jongeren denken toch wel na, over wat ze teweeg kunnen brengen mag ik hopen…Hoe onschuldig het ook lijkt. Dat je denkt, dit kan geen kwaad kan ik begrijpen, zeker in het begin. Maar als het steeds verder gaat, ga je er dan echt mee door? Ik ben blij dat Kaylee ook zo dacht! Dat was een opluchting!

Vlot geschreven en leest snel uit. Er zijn veel personages, maar zij hebben allemaal hun rol in het verhaal, hoe klein deze ook is. Het einde is echt spannend! Dit zag ik echt voor me als een film. Toch vond ik De Test Trilogie beter. Maar dit is echt een goede Young Adult. Het begon spannend…..Daarna werd het iets rustiger en ging het stapje voor stapje in spanning omhoog. Het einde vond ik echt het beste gedeelte uit het boek. Toen zat ik wel even op het puntje van mijn stoel! Want je maakt je toch zorgen over bepaalde personen! En komt het goed met ze, of niet? Ja, een uitstekend einde. Ik ben tevreden over Joelle haar nieuwe boek. 4 sterren****