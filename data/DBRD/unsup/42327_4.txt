De hoofdpersoon Rachel heeft een fantasieverhaal gebouwd rond een stel dat ze als forens regelmatig op het balkon ziet. Maar kan Rachel uberhaupt werkelijkheid van fantasie onderscheiden? Het verhaal is beurtelings vanuit het perspectief van de drie belangrijkste vrouwen geschreven: Rachel de treinende alcoholiste, Anna de Grote Concurrente die met de ex-man van Rachel zit en Megan/Tess, de Vrouw op het Balkon. Je leeft met allemaal mee, knap verteld! Bij Rachel weet je al erg vlot dat ze een groot probleem heeft, bij de anderen worden op subtielere wijze de laagjes perfectie afgeschild. Het einde is naar mijn mening wat over de top, maar dat is des thrillers. Het lezen in de trein gaf het een extra dimensie, al hebben we hier minder eindeloze buitenwijken dan in London.