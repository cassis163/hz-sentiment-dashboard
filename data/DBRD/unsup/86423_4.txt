Nog steeds geboeid door dit derde deel van de serie. Weliswaar vond ik het wat meer sudderen en blijven steken, maar het blijft een meeslepend verhaal, dat je steeds verder wilt lezen.
Steeds meer wordt duidelijk dat Lila, achtergebleven in Napels, haar verwachtingen om iets te maken van het leven, in Lena heeft gelegd. Toch heeft ze zoveel kracht en intelligentie dat ook zij lijkt te gaan ontsnappen aan haar achtergrond: ze ontdekt de in die tijd net opkomende computerkunde en lijkt daar een van de pioniers te gaan worden. Lena zien we in al haar onzekerheden en onrust. Via haar krijgen we een mooi tijdsbeeld van de roerige tijden eind jaren 60, begin jaren 70. Op naar het volgende deel!