Joe keert na 17 jaar weer terug in zijn geboorteplaats Bush Falls, alleen de mensen staan hem niet bepaald met open armen op te vangen, sterker nog de meeste mensen haten hem.
Dat komt omdat hij over dit dorp een boek heeft geschreven waar de meeste mensen behoorlijk door beledigd zijn, en dat is nog zachtjes uitgedrukt,Joe was ook niet echt van plan terug te gaan, maar de ernstige ziekte van zijn vader noopt hem daartoe.

Het boek wat dus eigenlijk over een boek gaat, werpt Joe terug naar zijn jeugd en zijn eerste grote liefde Carly, maar vooral ook naar zijn vrienden Wayne en Sammy (die een homorelatie hebben) die door de gemeenschap uitgekotst zijn om het feit dat ze homo zijn, daar verandert de sterstatus van de basketballer Wayne niets aan, die ook het dorp ontvlucht is.

Tijdens zijn bezoek aan aan Bush Falls wordt hij met alle elementen van vroeger geconfronteerd, wat een prachtig emotioneel boekwerk oplevert, wat bovendien doorspekt is met (zwarte) humor.

Het is duidelijk dat robfan het boek niet heeft gelezen, anders had hij wel begrepen dat de verfilming het boek betreft wat Joe heeft geschreven over Bush Falls en niet over het boek wat je in handen krijgt van Joe Tropper.
Dit is mijn eerste leeservaring met deze schrijver, en ik ga zeker meer van hem lezen, hij heeft een zeer prettige schrijfstijl, een stijl waar ik mij helemaal in kan vinden.

Kortom een heerlijke roman!!