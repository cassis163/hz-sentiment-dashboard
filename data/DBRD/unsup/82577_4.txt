Ik was erg verheugd toen ik bericht kreeg dat ik deze thriller gewonnen had bij Hebban. In juni van dit jaar heb ik van deze auteur zijn debuut ‘Akte van berouw’ gelezen en dat boek was me erg goed bevallen. In deze thriller zitten twee verhaallijnen, schijnbaar losstaand van elkaar. Enerzijds de megakerken in de VS en anderzijds een echtpaar in hun gezamenlijke strijd tegen het onrecht van ISIS. Dit echtpaar komt naar Europa om hier hun strijd tegen de ISIS voort te zetten. Dan lees je de beide verhalen waarin godsdienstwaanzin, misbruik van macht, politiek, geweld en terreur zit. Het boek richt zich op heel actuele zaken: de huidige politieke toestand en de invloed van de megakerken in Amerika en de problemen met teruggekomen jihadisten in Europa. Als lezer volg je dan beide verhaallijnen in dit boek en merkt dat ze toch niet losstaan van elkaar. Het is wederom een heel goede thriller die de auteur heeft afgeleverd. Ik heb deze thriller met heel veel plezier gelezen en ben nu ook nog nieuwsgierig geworden naar zijn 3de thriller ‘Het negende gebod’. Dus toegevoegd aan mijn lange 'nog te lezen'-lijst.