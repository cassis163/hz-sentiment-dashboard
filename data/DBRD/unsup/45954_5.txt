Langzaam tot je nemen, dit boek. Als een goede wijn, je neemt eerst een slokje en langzamerhand begin je aan de smaak, in dit geval de stijl, te wennen.
Als je eenmaal de juiste cadans te pakken hebt dan kun je je laten meevoeren door de verteller en zijn omgeving die verhaal op verhaal stapelen.
Vloeiend als een soort 'monologue interieur' wordt het leven als boer(enzoon) beschreven van de hoofdpersoon en zijn familie in Polen tijdens en vlak na WO II. Hoewel dit nooit expliciet benoemd wordt. Als een kralenketting rijgt Mysliwski zijn petites histoires aaneen tot een compleet beeld ontstaat van het leven van de hoofdpersoon. Prachtig!