Als uitgeweken Gentenaar (nu wonend in Gent) ken ik intussen Stefaan Van Laere als auteur van talloze boeken, en deze dagen kan je geen krant of tv mee raadplegen of hij is er wel om een nieuw boek te promoten. Aardbeien, dansen en thrillers: het is ongelooflijk hoe soepel en veelzijdig zijn pen is! Ik ging als dansliefhebber naar de boekenwinkel voor zijn dansboek en zag er ook zijn nieuwe thriller Kismet. Ik kocht ze dan maar allebei en werd door beiden gecharmeerd. In het dansboek schrijft hij prachtige interviews met dansers en gedichten, Kismet is het bewijs dat hij ook geweldige thrillers kan schrijven. Burgemeester Beke, schepenen Termont, Peeters en van Rouveroij, maar ook bekende Gentenaars als Dille, Koen Crucke, Helmut Lotti, Toni Fakkel en noem maar op passeren de revue, net als collega-schrijver Bavo Dhooge en fotograaf Johan Martens en Pol Van Assche. Deze intrigerende thriller begint in 1725 in Turkije en leidt ons zeven generaties verder naar Gent, waarbij we een terrorist volgen die na MÛnchen en parijs nu ook in Gent dodelijk wil toeslaan. Een boek dat je in één ruk uitleest! Geweldig vond ik ook dat hoofdpersonage George Bracke weliswaar manifest doorheen het boek aanwezig is, maar in feite niet echt de zaak oplost. Meesterlijk!