Deze psychologische thriller schijnt het single-debuut te zijn van deze schrijfster. Ik weet het niet, kende heel de schrijfster niet. Ik ben nogal gevoelig voor mooie covers en werd verliefd op deze.
3 personen, met elk hun eigen verhaal en eigenaardigheden, wat prachtig samenkomt tot De Minnares. Het is één van de weinige boeken waar ik geen moeite had om in een verhaal te komen wat vanuit verschillende mensen verteld wordt.

Ik ben erg gecharmeerd van haar manier van schrijven: hoe ze verleden en heden vloeiend in elkaar laat overlopen, hoe de omgevingsfactoren in geur en kleur beschreven worden zonder irritant te zijn en hoe ze zeer gedetailleerd het verhaal vertelt, zonder saai te worden. Kalm en rustig, maar toch op zo'n manier dat ik verder wilde lezen.
Helaas slaat dit op het eind van het boek om, daar krijg ik een beetje het gevoel dat het in sneltreinvaart gaat. Ook hier komt pas echt de spanning los. Ik vind 'm zeer origineel, maar mist toch net een beetje meer spanning. 3,5-4*