Ik heb dit boek geluisterd. En wat heb ik genoten van de voorleesstem van Yvonne Keuls. Al bij haar verhalen over de 'Indische tantes' zat ik soms schaterlachend in de auto. Geweldig hoe zij mensen met een verschillend accent na gaan doen. Zoals Gemma met haar plat Haags accent en Klaas met zijn ietwat lijzige stem.
'Jan Rap en z'n maat' is niet een verhaal om vrolijk van te worden en het zet je aan het nadenken. Het boek is in 1987 geschreven en volgens mij is het sindsdien nog niet beter geworden voor mensen die op de een of andere manier buiten de maatschappij komen te staan.
Ik zou iedereen die het boek ooit gelezen heeft aanraden om te gaan luisteren in plaats van te herlezen.