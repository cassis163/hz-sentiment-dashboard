Goed gekozen cover van een jong meisje dat zich gevangen voelt.
Het boek begint met een zeer krachtige intro die heel goed gekozen is en onmiddellijk aanspreekt om verder te lezen.
Het verhaal is zeker niet ongeloofwaardig. Pedofilie en aanverwante zaken komen meer voor dan we zelf willen en het is al dikwijls gezegd dat het zelfs in hogere kringen voorkomt.
Ik lees in het nawoord dat dit het derde boek is met Ava in de hoofdrol. Voor mij was dit het eerste boek met haar en ik vind dat de auteur er een zeer sterke persoonlijkheid heeft van gemaakt, met toch dat peperkoeken hartje op het juiste moment.
Plot steekt zeer goed in elkaar. Met het intro weet je dat het boek over kindermisbruik gaat, maar het is na pas enkele hoofdstukken dat je merkt dat het veel verder gaat en het de richting van pedofilienetwerken inslaat. Goed gevonden.
Bloedverwanten is zeker en vast een aanrader en verdient 4/5 sterren en bij deze kan ik mijn lijstje met auteurs aanvullen met een nieuw te volgen schrijfster.