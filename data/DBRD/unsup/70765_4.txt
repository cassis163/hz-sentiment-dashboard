Liefde met gebruiksaanwijzing, het tweede boek van Aline van Wijnen, is een heerlijke Nederlandse feelgood roman. Robin, tekstschrijfster van beroep en de hoofdrolspeelster is helemaal klaar met mannen, na een aantal flinke teleurstellingen besluit ze dat ze geen man meer wil. Maar dan komt ze de sympathieke en ontzettend knappe freelance fotograaf Max tegen. Samen gaan ze een project aan waarin ze stellen interviewen die een bijzonder liefdesverhaal hebben. Hij als fotograaf, zij als tekstschrijver. Deze interviews nemen ze vooral op zaterdag af en inmiddels is de zaterdag toch wel haar favoriete dag van de week aan het worden. Ze vraagt haar twee totaal verschillende vriendinnen Sveta en Alix om raad, want wat moet ze nu doen, ze heeft gezworen nooit meer een relatie aan te gaan, maar Max is toch wel heel erg leuk. Op humoristische wijze mag je meeleven met alle bochten waarin Robin zich wringt om maar niet een relatie aan te hoeven gaan met Max. Zijn het de mannen of de vrouwen die een gebruiksaanwijzing nodig hebben?

Het is een luchtig, heerlijk vlot en met humor geschreven boek die je zo uit hebt omdat je wil blijven lezen, want wat zal Robin doen? Gaat ze voor Max of blijft ze trouw aan de belofte die ze zichzelf heeft gedaan.