Peter James is een van de best verkopende thrillerauterus van Engeland. Hij is ook filmproducent en scenarioschrijver, en meerdere van zijn boeken, waaronder Doodsimpel, worden of zijn verfilmd.
Doodsimpel is de eerste thriller in een serie met inspecteur Roy Grace in de hoofdrol.
We maken kennis met Michael Harrison die samen met zijn vrienden op pad gaat om zijn eigen vrijgezellenavond te vieren. Voor zijn vrienden is het pay backtime voor de practical jokes die hij met hun heeft uitgehaald. Ze voeren hem dronken, sluiten hem op in een doodskist met een fles whiskey, een zaklamp en een walkietalkie.
Wanneer zij wegrijden om Michael een paar uur te laten zweten komen zij allen om bij een auto-ongeluk.
Na een paar dagen wordt inspecteur Roy Grace ingeschakeld door de verloofde van Michael. Ashley Harper zegt niets te weten van de plannen die er voor de vrijgezellenavond waren.
De zakenpartner van Michael, Mark Warren, die op de bruiloft zijn getuige zou zijn, zegt ook niets te weten. Naar zijn eigen zeggen zou het een soort van kroegentocht worden en niet meer.
Roy Grace start een onderzoek met de weinige verklaringen en bewijzen die hij heeft. Gaandeweg kom Grace erachter dat er meerdere mensen zijn die veel baat bij de verdwijning van Michael hebben en dit stuit op een aantal heftige confrontaties en hopelijk op de vondst van Michael.
Inspecteur Roy Grace en andere personen die hun rol spelen in dit verhaal worden goed en duidelijk omschreven door Peter James.
Het boek is geschreven vanuit de belevenis van de verschillende karakters. Zo switch je van Michael zijn belevenis op een bepaald moment en het andere moment zit je in het verhaal van Roy Grace. Dit stoort echter niet in het verhaal maar maakt je alleen nieuwsgieriger naar wie er straks aan de beurt is om zijn verhaal weer te doen.
Doodsimpel is een boek dat de lezer vanaf de allereerste pagina bij de keel grijpt. Gelukkig houdt deze spanning aan en blijft het tempo altijd hoog.
Na een aantal onverwachte wendingen midden in het verhaal trakteert Peter James je bovendien op een aantal mooie en verrassende plotontwikkelingen.