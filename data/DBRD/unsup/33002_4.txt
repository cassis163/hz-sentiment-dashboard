Het boek begint met een proloog waarvan lange tijd niet duidelijk is wat deze met het verhaal te maken heeft. Hierdoor wordt je gelijk nieuwsgierig en wil je maar één ding: verder lezen!
Ook staan er door het boek heen stukken schuin gedrukt, deze spelen zich af in het verleden, en maken dan ook duidelijk waarom Renske en Marcel zo handelen als ik het boek beschreven wordt.
De hoofdpersoon in het boek is Renske Nijland. Ze is van beroep expert gevaarlijke stoffen. Tijdens een rondje hardlopen in de Havikerwaard ziet ze aan de waterkant een man staan. Die maakt duidelijk dat er iets loos is en Renske gaat kijken. Ze treft een dode man aan die naar alcohol ruikt. Renske kent de man en weet dat hij geen drinker is. Verderop ligt er nog een dode zilverreiger die ook naar alcohol ruikt. Renske vind dit erg vreemd en uit haar gedachten tegen de politie en ambulance die ter plaatse komen. Marcel, de politieman vind Renskes gedachten overdreven, en vermoed dat de mannen gewoon hebben zitten drinken aan de waterkant, zeker omdat er ook lege drankflessen gevonden worden. Aangezien de politie dit incident niet gaan onderzoeken gaat Renske zelf op onderzoek uit. Zo komt ze onder andere bij de manege uit waarvan de eigenaresse verteld dat haar hond heel ziek is geweest. Voor Renske nog meer reden om aan te nemen dat er iets niet pluis is. Ze heeft het zelf niet in de gaten, maar door haar onderzoek brengt ze haar eigen kinderen, zoon Stijn en dochter Liselotte in gevaar. Stijn zit in de klas bij Jeffrey, die met zijn broer op een boerderij in de Havikerwaard woont. Jeffrey heeft grote, negatieve, invloed op Stijn… Op eens wordt er nog een lijk gevonden in de omgeving …. Wat heeft dit weer met de zaak te maken???
Ik vind dat Tamara Onos er goed in geslaagd is de omgeving en sfeer te beschrijven. Ook merk je goed dat ze verstand van zaken heeft omtrent het onderzoek naar gevaarlijke stoffen, gelukkig wel op z’n manier dat ze niet constant ik vakjargon gebruikt. De opbouw van het boek is prima, spanning, die regelmatig afgewisseld wordt door meer ontspannen stukken. Tamara schrijft vlot en direct, waardoor het boek prettig leesbaar is. Door de korte hoofdstukken, duren de verschillende sferen nooit te lang, waardoor je steeds nieuwsgieriger wordt, dit komt ook door de gebruikte, schuingedrukte, flashbacks.
Helemaal vooraan in het boek staat een mooi compliment aan haar ouders: Voor Jan en Willy, vanuit een warm nest is het makkelijk vliegen!
Al met al vind ik het een zeer geslaagd debuut en kan dan ook niet wachten om de volgende “Renske Nijland” te lezen.