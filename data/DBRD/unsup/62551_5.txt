Sacha Voogd weet zich in dit boek op geloofwaardige wijze in de levens van verschillende hoofdpersonen te verdiepen, een ieder met zijn eigen angsten, geheimen en wensen. Hun levens zijn vanwege de wekelijkse dansles met elkaar verweven. Dat Sacha Voogd zelf ook danslessen heeft gevolgd lees je goed terug in het verhaal. Ze heeft zich verdiept in de danstechnieken en weet op spannende wijze je de dansen te laten lezen, alsof je zelf meedanst.