Als je van Ik ben een kunstenaar hebt genoten is Jij bent een kunstenaar eigenlijk een must. Het is geen vervolg maar een verdieping, een extraatje. Op zichzelf is het ook een heel leuk boek, dat moet gezegd. Je hebt boek 1 niet nodig om dit te begrijpen.

Het boek begint zo: Jij bent een kunstenaar. Nee, dat ben je nog niet, maar je hebt dit boek in handen en dat betekent dat je er een wilt worden.

Dat klinkt heel aardig, maar ons lieve kleine jochie was niet zo aardig, weet je nog? Hij vervolgt:

Je zult nooit zo goed worden als ik maar je kunt het proberen. Ik kan je vast wel helpen. Ik heb talent EN ik ben edelmoedig.

Dit boek is een teken-, en kleurboek. Dus het is echt voor een kind dat er in gaat werken. Het begint met een zelfportret en dan wordt het al snel moeilijker. Teken het jochie in actie!

Omdat een gezicht tekenen best moeilijk is, krijgen we vaak de kans om het te oefenen. Om de kleine kunstenaar te helpen zijn er heel veel stickervellen bijgevoegd. Erg leuk allemaal. Vooral als je fan bent van deel 1 is dit super om erbij te hebben.

Erg leuk. Vooral als aanvulling op deel 1. 3,5 ster
Ik las dit boek voor de Facebookgroep Kinderboeken