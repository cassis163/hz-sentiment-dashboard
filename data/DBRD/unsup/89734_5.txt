Skye is 16 en leeft in een virtuele leven, de appwereld. Ruim tien jaar geleden werd Skye ingeplugd, dankzij haar moeder en zus. Die alles hebben gedaan, zodat Skye ingeplugd kon worden en zo kans had op een beter, virtueel, leven. Skye is een solo, een virtuele wees, zonder geld voor dure apps. Ze heeft geboft met haar virtuele pleegfamilie, maar toch is ze BIJNA een lid van de familie. En al houdt ze heel veel van haar beste vriendin en virtuele zus, ze kan niet wachten tot ze zeventien is en kan uitpluggen. Zodat ze haar familie weer kan zien. Maar vlak voordat het zover is wordt de grensen tussen de Echte Wereld en de Virtuele Wereld gesloten en is het verboden om uit te pluggen of in te pluggen, net aan welke kant van de grens je zit. Ze zal nooit weten hoe het met haar familie is en hoe ze eruit ziet. Skye riskeert haar leven om terug te keren.

Skye is een virtueel persoon, een solo. Waardoor het leven in de virtuele wereld moeilijker is dan bijvoorbeeld dat van Inara, haar beste vriendin. Virtuele mensen downloaden een app voor eten en drinken. Ze slapen niet echt, ze gaan op "standby". Haar leven bestaat uit apps. Skye heeft weinig herinneringen aan de echte wereld en haar familie, daarom wil ze graag eenmalig uitpluggen om hen te kunnen zien. Nu dat niet meer kan, laat ze het daar niet bij zitten. Ze laat dit niet zo maar afpakken, ook al heeft het een risico. Kan ze haar virtuele familie in de steek laten voor haar echte familie die ze niet eens kent?

Het verhaal is een dystopische , science-fiction Young Adult. Het leest echt heerlijk weg en ik heb het dan ook in 1 ruk uitgelezen. Het boek heeft een open eind, ik kan echt niet wachten op deel 2. Ik wil echt weten hoe het afloopt. Dit boek is zeker een aanrader.