Het begin van alle avonturen begint met de zelfmoord van de vader van Gideon. Ondanks de ruzie die jaren geleden ontstond en waardoor zij elkaar de laatste jaren niet meer hadden gezien of gesproken, reist Gideon af naar het huis van zijn vader. Hij vindt daar de dagboeken van zijn vader die grotendeels in een geheim schrift zijn geschreven die alleen Gideon en zijn vader kennen. Gideon begint de dagboeken te ontcijferen en doet een ontdekking die zijn leven op de kop zal zetten. Maar er zijn meer die uit zijn op deze dagboeken, omdat zij de ontdekking van Gideon koste wat kost geheim willen houden, en daarmee is Gideon zijn leven niet meer zeker. Samen met Inspecteur Megan Baker gaat hij op onderzoek uit naar de gruwelijke waarheid.

Wel een aardig boek maar voor mij persoonlijk geen hoogvlieger. Het duurt lang voordat er een beetje vaart in het verhaal komt en aan het eind wordt het een beetje afgeraffeld waarbij naar mijn idee hier en daar wel wat losse eindjes blijven liggen. Jammer.

Ik geef "behoorlijk goed" als waardering maar eigenlijk moet het "redelijk" zijn. Matig is het ook niet helemaal...