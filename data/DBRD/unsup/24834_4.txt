Voor de Sterrenthriller-leesclub van Luitingh-Sijthoff heb ik Het meisje uit het noorden van Katarzyna Bonda gelezen. Met deze spannende thriller duik je in een wereld van Poolse maffia, misdaad en corruptie. Hoofdpersoon en profiler Sasza Zaluska keert na 7 jaar in Engeland terug naar haar geboorteland Polen, samen met haar dochter van 8. Nadat er in een nachtclub een moord heeft plaatsgevonden krijgt ze een opdracht bij de politie om een profielschets van de dader op te stellen. Sasza ontdekt een connectie met de dood van twee tieners van 20 jaar geleden, wat is afgedaan als een ongeval maar toch anders in elkaar steekt. Als lezer vraag je je constant af wat er zich 20 jaar geleden heeft afgespeeld, en wat de connectie is met de huidige zaak waar Sasza aan werkt. Spannend boek, de plottwist had ik niet zien aankomen.

In het boek zitten veel personages met Poolse namen. In het begin van het boek zit een namenlijst waar je als lezer erg blij mee bent. Dit is het eerste deel van een boekenserie, ik ben benieuwd naar het vervolg!