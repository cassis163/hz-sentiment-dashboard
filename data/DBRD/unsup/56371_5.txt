Midden in de nacht gaat in het bos in de buurt van Ruppertshain een caravan in vlammen op. Oliver von Bodenstein en Pia Sander van de recherche worden opgeroepen om onderzoek te doen naar brandstichting. Dat wordt al snel ook onderzoek naar moord – in de uitgebrande resten van de caravan wordt een stoffelijk overschot aangetroffen.
Kort daarna wordt een doodzieke oude vrouw vermoord in een hospice. Bodenstein is ontzet; hij kende de vrouw al zijn hele leven. Het onderzoek leidt hem en Pia terug naar de zomer van 1972, toen Bodensteins beste vriend Artur spoorloos verdween. Een trauma dat hij nooit los heeft kunnen laten – en voor velen uit Ruppertshain te pijnlijk is om te willen bespreken. Het blijft niet bij twee doden. Rust er een vloek op het dorp?

Wat een geweldig verhaal! Ik was al dol op de personages maar deze zorgde nog weer voor de nodige verrassingen. Heden en verleden komen samen en tot bijna het laatste hoofdstuk had ik geen idee wie de dader was en wat zijn beweegredenen waren.
Als lezer steeds weer op het verkeerde been gezet. Beslist één van mijn favoriete schrijfsters geworden! Genoten van deze serie!