Een boek dat gelezen moet worden door lezers met fantasie. Je moet niet alles letterlijk nemen maar denk er het jouwe van.

De proloog start in het verleden en heeft op dat moment nog geen toegevoegde waarde. Later zul je het belang inzien. Het is een heel beeldend geschreven proloog;
'Zijn schreeuw was tot ver buiten de muren van het kasteel, dat midden in het donkere bos stond, te horen. Het ijzer en staal, dat langs elkaar werd geschoven, zorgden voor een enorm lawaai.'

P.A. Milani heeft een prettige schrijfstijl waardoor het verhaal nergens saai te noemen is. Het boek valt onder het genre van Fantasy en Young Adult, maar ook oudere lezers zullen hier zeker van genieten. Ik deed dat in ieder geval (inmiddels 58 jaar oud). Het enige minpuntje vind ik dat het verhaal ophoudt, daar waar het stopt. Het is daardoor een vrij kort verhaal.
Ik kijk dan ook uit naar het vervolg om te weten hoe het verder gaat met Liberty en Jared.

Ik heb het boek graag gelezen en waardeer het met 3,5/5 sterren.