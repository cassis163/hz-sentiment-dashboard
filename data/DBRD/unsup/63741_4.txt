En Passant is ook voor mij de eerste kennismaking met auteur Esther Kreukniet. Het is de tweede thriller van haar, hiervoor schreef ze al romans.
Het is een intrigerend boek, dat komt vooral door het onderwerp. Is er meer tussen hemel en aarde. Wat horen, zien en ruiken we tijdens een zware coma.
Tijdens het lezen, kruip je langzaam in de huid van Michelle, je wordt Michelle. Haar worsteling om te laten zien, dat ze er nog is, wordt jouw worsteling. Je krijgt de neiging om te zeggen: Luister en kijk naar me, zie je dan niet dat ik er nog ben?"
Dat is heel knap geschreven van Esther, dat de lezer bijna zelf de hoofdpersoon wordt.

Het boek laat zien, dat niets is, wat het lijkt.
De flashbacks van het geheugen van Michelle die niet chronologisch zijn, zorgen ervoor dat je goed bij de les blijft en geeft een zekere extra spanning.

Ik ben blij dat ik "En passant" heb mogen lezen voor het forum.
Het boek is echt een aanrader.