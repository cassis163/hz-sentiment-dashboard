Wij (Elly en kleindochter Emily mochten van #NotJustAnyBook mochten het eerste deel van de Fashionacademy lezen en een recensie schrijven.

ELLY
De cover en de tekeningen binnen in het boek zijn erg leuk, door de kleurkeuze van roze, zwart grijs en wit wekt het een bepaalde sfeer op
Zoals in de titel staat gaat het over een school in Nederland waar je alleen naar toe mag als je talent hebt.
De hoofdpersonen Falk en Jewel komen bij elkaar in de groep samen met Ravi, Pleun, Tasia en Donny..
Ze gaan heel veel dingen leren over mode, maar ze krijgen ook gewone vakken zoals rekenen en taal. In het weekend gaan de kinderen regelmatig naar huis, verder zijn ze intern.
Dan krijgt één van hen een geheime opdracht. Iedereen weet dat, maar niemand weet wie die speciale opdracht heeft.
Het doel van deze eerste periode is om een afsluitende avond te creëren met als thema: "Flamenco meets Flowerpower". De ouders worden voor deze avond uitgenodigd. Het wordt een groot succes maar spannend is het wel.
Leuk boek voor vooral meisjes die van mode houden.

Het enige minpunt: Dat er voor de doelgroep vanaf ca 10 jaar veel Engelse woorden in staan en ook Nederlandse woorden zoals: filosoof.
Maar ondanks dat, krijgt het boek 4 **** omdat het origineel is en erg leuk is.

EMILY (kleindochter die over drie maanden 10 wordt)
Ik vind het boek super leuk, ook de tekeningen vind ik erg leuk. Ik weet dat dit het eerste boek is, maar ik zou het tweede deel ook zeker willen lezen.
Ondanks dat ik Avi- uit ben, veel lees, moest ik wel geholpen worden met de moeilijke woorden. Ik las dan ook vooral als mama, papa of oma Elly in de buurt was. Zij konden de woorden die ik niet snapte meteen uitleggen.
Ik vond het niet echt storend, maar het liefst lees ik lekker op mijn kamer zonder hulp.
Toch geef ik het boek 5 *****

ELLY
Ik vond het een leuk experiment om samen met mijn kleindochter Emily een boek te lezen en samen een recensie te schrijven.