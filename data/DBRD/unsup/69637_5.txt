Jills Talisman is niet zomaar een roman, het is een pracht van een verhaal over Jill die moet vluchten voor een heuse oorlog in haar land Latana. Daarbij laat ze haar broer en ouders met spijt in haar hart achter in handen van de 'slangenmensen', die uit zijn op de kostbare Latanese zuurkristallen, en voor niets of niemand wijken. Iedereen en alles moet eraan!

Eerst wil de jonge dokter het opgeven, want wat heeft een leven nu nog voor nut, maar dan ontmoet ze Sam, een strijder van het Vrijheidspact. Samen ontvluchten ze het langs alle kanten aangevallen gebied.

Aan boord van de SabriÃ«lle banen zij zich een weg doorheen de waterwegen waar Latana rijk aan is. Het wordt een helse tocht door het woud, en een race tegen de klok om hun eindbestemming te bereiken.

Het is een oorlogsroman vol spanning, met soms eens een lach, dan weer een traan, en zal sciencefictionfans, maar ook mensen die houden van een avontuur of een liefdesverhaal zeker ook kunnen bekoren. Voor mijn part mag er gerust een verfilming komen.

Met Jills Talisman brengt Dieter Ryckewaert een vlot geschreven verhaal, wat de reis van Jill en Sam per boot met volle kracht vooruit stuwt. Er is voor elk wat wils. Een ware aanrader, lezers!