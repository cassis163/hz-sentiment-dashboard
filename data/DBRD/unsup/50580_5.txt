Na het lezen van 'De huisarts' moest ik dit verhaal natuurlijk ook lezen. Een spannend en sexy verhaal met leuke, voldoende uitgewerkte details en een plot dat heel veel vragen oproept, zodat je gewoon verder MOET blijven lezen. Dit vond ik heel goed gedaan, want je krijgt antwoord op vrijwel al die vragen dus in die zin is het heel bevredigend. Ik heb het verhaal gelezen voordat het gepubliceerd werd als ebook, en elke keer wanneer ik zag dat Kelly een nieuw hoofdstuk had geplaatst, zei ik gewoon 'yessss' in mezelf, haha.
Let wel op: het breekt je hart. Ik had moeite met het einde. Laten we hopen op een spetterend vervolg, maar daar hoeven we bij deze schrijfster eigenlijk niet aan te twijfelen!