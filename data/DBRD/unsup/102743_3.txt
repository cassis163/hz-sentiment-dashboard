Tenley is de hoofdpersoon in het verhaal, en dat wordt gelijk duidelijk als we haar volgen in de jeugdinrichting waar ze verplicht heen gestuurd is. Tenley moet een keuze maken tussen de koninkrijken Myriad en Troika.
Omdat Ten een belangrijke functie binnen beide koninkrijken zou kunnen vervullen, sturen beide kanten iemand op haar af om haar over te halen, wat in beide gevallen best knappe jongens zijn. Als Tenley na een korte tijd weet uit te breken, barst de strijd om haar totaal los, wat geregeld leidt tot grote gevechten en gevaarlijke situaties.

Het complete boek is gebouwd in een totaal nieuwe wereld waar je na je eerste leven de keuze krijgt tussen 2 kanten. Het boek is goed opgebouwd, heeft lange hoofdstukken met veel informatie. Even tussendoor snel iets lezen is niet aan te raden. Personages zijn goed beschreven, het komt tot leven en geeft je de keuze tussen de verschillende kanten van het verhaal.

Gena Showalter heeft met dit boek menig persoon weten te raken, waarbij er ook nog uitgekeken mag worden naar een vervolg. Al met al is de wereld goed uitgedacht door Gena.