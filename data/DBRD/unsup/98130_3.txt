Een spannend boek waarbij je vanaf het begin al midden in het verhaal zit en door wilt blijven lezen om achter alle nog onbekende gebeurtenissen te komen. Tijdens het lezen kom je al snel het één en ander te weten, maar er blijven veel situaties voorbij komen,waarbij je niet weet wat er precies gaande is. Dit zorgt ervoor dat je door wilt blijven lezen. Er blijkt een vrouw ergens ‘’opgesloten’’ te liggen, als een soort medisch proefkonijn en vlak bij haar blijkt ook haar zoontje te liggen. Even later lees je dat de vrouw en het kind van Ton Veltman zijn verdwenen. Hij gaat een belangrijke rol spelen in verhaal en is bijna in elke hoofdstuk aanwezig. Personen uit het verleden blijken een belangrijke rol in het heden te spelen,dit zorgt voor extra spanning in het verhaal. Niet iedereen blijkt degene te zijn, als wie hij/zij zich voordoet, het verhaal blijft hierdoor onvoorspelbaar. Tijdens het hele verhaal moet je, je gedachte aanpassen want niets is wat het lijkt. Het is een goed geschreven verhaal, dat ik gewoon niet kon wegleggen. Ik moest gewoon weten hoe het afliep en daarvoor moet je echt tot de laatste bladzijde doorlezen.