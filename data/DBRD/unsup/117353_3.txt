Verdwenen  Michael Marhall

Verdwenen, een vrij recent geschreven thriller door de befaamde Michael Marshall. Kort na de uitgave stond er al een waaier aan recensenten klaar om hun appreciatie te verwoorden. Verdwenen verdient zes sterren (Publishers Weekly). Dit is het boek zeker waardig naar mijn mening.

Michael Marshall Smith is de auteur van dit boek. Hij werd geboren in 1965 te Chesire. Hij heeft geleefd in de Verenigde Staten, Zuid-Afrika en Australië. Uiteindelijk keerde hij terug naar zijn geboorteland in 1970. Hij studeerde filosofie en politieke wetenschappen. Na zijn studies was hij al snel tewerkgesteld als organisator van filmfestivals, voorlichter en tijdschriftredacteur. Sinds 1990 is hij actief als freelance voorlichter en schrijver. Michael Marshall won niet alleen de British Fantasy Award, maar ook de Icarus Award voor beste nieuweling. Momenteel woont hij in Noord-Londen. Hij schrijft vooral sciencefiction en thrillers.

Het boek speelt zich af in Washington. De wereld van John staat plots stil wanneer zijn zoontje, Scott genaamd, verdwenen is. John is radeloos, maar gaat samen met zijn vrouw Carol op zoek naar hun zoontje. Wanneer ze hem zien staan op het randje van de aanlegsteiger bij het meer, haastten ze zich opgelucht naar hem toe. Dit geluk is echter van korte duur, wanneer Scott halsoverkop in het meer duikelt en verdwijnt. Na talloze onderzoeken blijft de verdwijning een raadsel. John is genoodzaakt de zaak te laten rusten en de draad weer op te pakken met zijn leven. Na deze moeilijke periode vol angst en vragen lijkt de rust weer teruggekeerd. Dit verandert wanneer John plotseling een verdachte e-mail krijgt. Deze e-mail werd gestuurd door Ellen Robertson, diegene beweert te weten wat er met Scott gebeurd is. John is in alle staten en wil er het fijne van weten. Hij zoekt contact met Ellen en hoopt zo het oneindige raadsel op te lossen.

Doorheen het boek wordt je geconfronteerd met verschillende verhaallijnen. Het verhaal begint immers met de mysterieuze verdwijning van Scott. Het volgende hoofdstuk gaat dan plots over het werk van John, waarin geen vuiltje aan de lucht lijkt te zijn. Hierna volgen nog enkele andere verhaallijnen en pas later pikt de auteur terug in op het onderwerp van de verdwijning. Dit maakt het boek bijzonder. Bij aanvang lijkt het moeilijk te begrijpen, maar al snel begrijp je hoe het boek in elkaar zit.

De auteur opteert voor de auctoriale vertelsituatie. Het verhaal is daarom zeer duidelijk aangezien de gedachten en motieven van de personages goed weergegeven worden. Op die manier kan je je goed inleven in de personages. Je weet perfect wat ze voelen of denken. Hierdoor worden ze ook herkenbaar in het dagelijkse leven. Het is dan ook zeer aangrijpend. Een doodgewoon gezin wordt meegesleurd in een gruwelijke nachtmerrie. Hun zoon sterft een mysterieuze dood. Doordat je zo dicht bij het verhaal staat, kan je het beter visualiseren. Het lijkt een soort waarschuwing te zijn. Dit is niet zomaar een verhaal, het zou pure realiteit kunnen zijn.

Het is zeer meeslepend . Je wordt als het ware meegezogen in de emoties van de vader van het begin tot het einde. Doordat de schrijver je zo nauw betrekt bij het verhaal wordt de spanning naar een hoger niveau getrokken. Het is alsof je zelf een personage bent in het verhaal. Toen ik het boek aan het lezen was, zat ik vol spanning te wachten tot de ontknoping van de raadselachtige verdwijning. Het boek leest dan ook zeer vlot, hoewel het een relatief groot aantal bladzijden telt. Het verhaal is ook zeer goed uitgewerkt. Naar mijn mening was het dan ook onvoorspelbaar. Eerst lijkt het immers of John zijn leven terug heeft opgepikt, totdat hij plots de e-mail van Ellen ontvangt. Dit zorgt voor een enorme spanning, want dan staat alles plots op zijn kop. Ik kan verzekeren dat dit boek een absolute aanrader is.

MARSHALL,M.,Verdwenen.,1stedruk,
Uitgeverij Luitingh,Amsterdam,2010.