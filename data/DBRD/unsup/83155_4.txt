De schrijfster, Roberta Rich, is een voormalig advocate. Zij debuteerde met het boek De vroedvrouw van Venetië. Dit boek verscheen in 14 talen en werd internationaal een groot succes.

De vroedvrouw van de sultan is het 2e deel in een serie van 3. Dit deel is goed los te lezen. Het 3e deel is De zoon van de vroedvrouw.

Het boek.
Het verhaal gaat over de Joodse vroedvrouw Hannah die met haar man Izaak en haar geadopteerde zoon Matteo vanuit Venetië een nieuw bestaan opbouwen in Constantinopel.

Hannah is de beste vroedvrouw in de wijde omtrek en wordt om die reden ook ontboden om haar werk uit te oefenen in het paleis van de sultan.
Op een dag wordt ze ontboden voor een andere klus dan een bevalling en ontmoet zo het Joodse meisje Leah. Een ontmoeting die verstrekkende gevolgen heeft.

Ook maken we kennis met Grazie, de weduwe van Izaak zijn broer Leon. Deze dame, die Hannah en Izaak nooit eerder ontmoet hebben, komt hun bezoeken vanuit Venetië. Hannah heeft een onheilspellend gevoel bij deze dame. Zijn Hannah haar gevoelens juist? Om dit te weten te komen dient u het boek zelf te lezen.
Achter is het boek bevindt zich een verklarende korte woordenlijst met Joodse woorden die gebruikt worden in het boek maar ik heb deze niet hoeven raadplegen.

Fijn leesbaar boek, 4 sterren.