Geld is het niet waard om voor te leven, maar maakt het leven meer waard.

Ann Sophia Bentinck van Voorst dacht dat ze een mooie toekomst tegemoet ging bij haar vader in het familiebedrijf. Helaas krijgt ze de mededeling dat het familiekapitaal verkeerd geïnvesteerd is en dat ze voortaan zelf voor haar boterham moet zorgen. Het chique Amstel hotel wordt Anne's werkplek. Nu ziet ze haar oude zorgeloze levensstijl van de andere kant. Het is hard werken om het de rijke gasten naar hun zin te maken. Terwijl ze de schijn probeert op te houden voor haar vrienden, valt haar nieuwe leventje zwaar. Als ze de kans krijgt om als persoonlijk assistente met een zakenmiljonair en diens familie op reis te gaan met een luxe jacht is de keuze snel gemaakt. Ze vlucht de zee op.

Lucia verraste me al eerder met haar boek “Aan de hemelpoort”. En ook nu heb ik genoten.
Wat een schok als je zorgeloze leventje ineens zo'n onzekere toekomst heeft. Ik heb erg met Anne meegeleefd. Lucia neemt je mee in het wereldje van het grote geld.
En wat een onvoorspelbare reis. Op een prachtig schip langs alle mooie plekjes aan de Middellandse zee. Ze beschrijft de plekjes zodat je het zo voor je ziet. Ook de personages zijn zo uitgewerkt dat het lijkt of je de mensen persoonlijk kent. Het boek bevat familiegeheimen, vrienschap, romantiek, spanning, dromen, onverwachte wendingen …. kortom een kompleet pakket aan leesplezier! ****