Na het lezen van Rendez-vous werd ik nieuwsgierig naar het andere werk van Esther Verhoef. Enigzins sceptisch, aangezien ik Rendez-Vous een heerlijke roman vond. Ik ben vervolgens begonnen aan Onrust en kan niet anders dan toegeven dat ik het een spannend verhaal vond.
Onwaarschijnlijk, verrassend (misschien voor Hollandse begrippen erg) Amerikaans, maar desalniettemin een verhaal dat aanspreekt. Het is wederom geen hoogdravende literatuur, maar een goede (Neder)thriller die je lekker in een middag "wegleest". Eigenlijk zou ik dit boek 3,5 sterren willen toekennen, het is namelijk m.i. beter dan goed.