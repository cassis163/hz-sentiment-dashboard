Stalker begint ontzettend spannend en dus had ik goede hoop dat dit boek me net als zijn voorganger Slaap volledig zou weten te overtuigen. Helaas, wat volgde waren heel veel woorden, te veel. Ik heb geen probleem met dikke boeken, maar bij Kepler lijken de vele woorden niet altijd in dienst van het verhaal te staan, het werd gewoon langdradig. Opvallend dat in dit vijfde boek niet alleen Joona Linna een grote rol speelt, maar ook (of vooral) de hypnotiseur Erik Maria Bark uit het eerste boek. Het gedrag van Linna vind ik een beetje raar, het lijkt niet helemaal te passen bij zijn karakter zoals dat in de vorige boeken geschetst werd. Kepler heeft een goed opgebouwd verhaal geschreven, alleen leren ze het maar niet om beknopter te schrijven. Het zou de vaart en de spanning absoluut ten goede komen. Nu is het einde van het boek weliswaar spannend, maar 100 bladzijden op een totaal van 600, daarmee red je het niet.