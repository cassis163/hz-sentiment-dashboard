Ren Janina, ren is het waargebeurde verhaal over de familie Katz in oorlogstijd. Je leert de familie kennen begin jaren '30, wanneer de Joden-haat in centraal/oost-Europa nog maar amper merkbaar is. Gedurende het boek groei je mee met de familie en het wel en wee wat zij meemaken. Het verliezen van familieleden tijdens een brand in ItaliÃ«, verhuizingen, en uiteindelijk ook de oorlog. Het verhaal wordt uit verschillende perspectieven van familieleden geschreven en pas op 2/3 van het boek komt hier het perspectief van Janina bij, ondanks dat zij de hoofdrol speelt in deze roman. Wat zij meegemaakt heeft als klein meisje in een land dat in oorlog is en waarbij het duidelijk is dat ze niet gewenst is door een heleboel mensen, is op zo'n manier weergegeven dat het verhaal je nog lang bij blijft.

Het boek leest gemakkelijk door de korte hoofdstukken en schrijfstijl. Het verhaal is zeer indrukwekkend, helemaal als je beseft dat het een waargebeurd verhaal is. Janina heeft de oorlog overleeft en dit is dan ook haar verhaal. Prachtig weergegeven door Marjan Brouwers en Jeanette van Ditzhuijzen.