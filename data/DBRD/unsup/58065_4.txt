Het boek valt op door de betrokkenheid die ik als lezer ervaar.
Lupton heeft ervoor gekozen om de verhaallijn te vertellen vanuit het perspectief van Beatrice. Zij doet dat in de vorm van een geschreven brief aan haar dood gevonden zusje. Daardoor ontstaat een sterk gevoel van intimiteit. De tegenwoordige leefwereld van de beide zusjes samen met de sterke woordkeuze van schrijfster Lupton zorgen voor een thriller in romanstijl die niet onberoerd blijft.
Rosamund Lupton in Zusje:
"Toen ik je haarlok zag, wist ik dat rouw liefde is die is veranderd in een eeuwig gemis."
Zusje van Rosamund Lupton; Over zus Beatrice die geconfronteerd wordt met de plotselinge dood van Tess, haar jongere zusje. Over de zoektocht van Beatrice naar het leven van Tess die ze als geen ander kende. Over de onzichtbare draden die hun overal en altijd verbonden. Over de vraag die Beatrice zichzelf blijft stellen; Heeft Tess zelfmoord gepleegd of is ze vermoord?
Zusje: verdriet, rouw, afscheid nemen, dankbare herinneringen, familiebanden, liefde en subtiele spanning, wonderlijk mooi en ontroerend geschreven door Rosamund Lupton.