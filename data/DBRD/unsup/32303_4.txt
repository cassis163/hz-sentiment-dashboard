De Campus: Nathalie Pagie

Claire, Cleo, van Laarhoven gaat enkele maanden naar Canada om daar te studeren aan The University of Alberta.
Ze vindt het een uitkomst: even weg uit de verstikkende omgeving van haar overbezorgde vader.
Cleo geniet van de vrijheid die ze heeft en de mooie natuur in Canada.
Al snel raakt ze bevriend met andere internationale studenten.

Haar eerste college wordt gegeven door Dr. Amy Branning.
------ ze wilde net de datum in haar nog blanco schrijfblok noteren, toen ze deur hoorde open gaan
en het geroezemoes in de klas acuut stokte. Ze keek op en kon haar ogen niet geloven. In de deuropening stond een verschijning die de bijnaam meer dan waarmaakte ”Sex on Heels”-----

Cleo wordt door een gil op slag klaarwakker.
Ze hapt naar adem als ze verneemt dat Amy Branning dood is gevonden op de campus. Zelfmoord?
Dan wordt Keith, één van Cleo’s nieuwe vrienden, gearresteerd en geboeid meegenomen door de politie.
Ze gelooft heilig in de onschuld van Keith en gaat op onderzoek uit om zijn onschuld te bewijzen.
Als enige tijd later de assistente van Amy, Stephanie Klein, dood wordt gevonden, gaan ze uit van moord.
Cleo is één van de laatste die die haar gesproken heeft en nu wordt Cleo opgepakt op verdenking van betrokkenheid bij de dood van Stephanie.
Dit is het begin van de nachtmerrie waar Cleo in terecht komt.
De vraag blijft: wie heeft Amy en Stephanie vermoord en waarom?

Mijn mening: WOW geweldig.
Vanaf dat ik het boek ben gaan lezen kon ik het verhaal amper loslaten.
Nathalie beschrijft op prettige wijze de omgeving waar Cleo zich bevindt.
Ook de extreme kou van het Canadese klimaat kan je als het ware zo voelen.
Ik had zelf bepaalde personen in mijn hoofd die de daders konden zijn.
Alleen in de laatste hoofdstukken viel voor mij het muntje op zijn plek en mijn vermoedens waren juist.
Het plot was goed en nu ik dit boek van Nathalie heb gelezen ga ik zeker haar eerste boek “De Toneelclub” lezen.
Dit jaar komt haar derde boek uit en ik ben heel erg benieuwd.
4 ½ *.
Rozenburg 14 juni 2015.
Annemarie van de Kuilen