Bij het zien van het paar op de cover van De eeuw van mijn moeder van Maria Janssen krijg je meteen een goed gevoel. Je wilt meer over ze weten. Wie ze zijn en hoe hun leven is verlopen. Zou het een boeiend leven zijn geweest of een leven die de 'gewone' mensen ook leven? Zou hun leven herkenbaar zijn voor velen of toch niet?
Meteen vanaf het eerste hoofdstuk wordt je meegenomen in een levensverhaal van een vrouw die achteraf gezien een eeuw zou leven. Haar geheim om zo oud te worden wordt helaas niet vermeld. Je leert haar ouders kennen, de familie van haar ouders, de familie van haar man en hoe haar leven zal verlopen. Het is een leven van geluk en verdriet, een leven van zien te overleven, een leven waar alles om het gezin, de familie, het werk van haar man en om de kerk draaide. Tot de jaren '60 van de vorige eeuw krijg je een goed beeld van van het leven van Corrie, maar vanaf de jaren '60 lees je jammer genoeg weinig over haar, je mist een groot gedeelte van haar leven zoals bijvoorbeeld wanneer ze stopte met haar winkel, wanneer ze ging verhuizen, hoe ze het vond dat haar dochters trouwden en wat ze van de partnerkeuzes van haar dochters vond.

Lees verder op https://surfingann.blogspot.com/2019/02/de-eeuw-van-mijn-moeder-maria-janssen.html.