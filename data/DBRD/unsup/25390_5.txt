In Ferenwood draait alles om kleur. Zo veel en zo rijk mogelijke kleuren. Kleur betekend namelijk magie! Iedereen in Ferenwood heeft een beetje magie in zich. Alice is de meest kleurloze persoon in Ferenwood en het lijkt erop dat ze daardoor ook geen magie in zich draagt. Haar huid is wit. Haar haar is wit. Haar ogen bevatten ook weinig kleur... Ze is daardoor een buitenbeentje, een niemand. Daar kon ze altijd wel mee omgaan, tot 3 jaar geleden haar vader verdween en haar moeder daardoor instortte.

Alles wat ze wil is haar vader terug en op een missie om weg te komen uit Ferenwood. Om die missie te krijgen moet ze een test doen die bepaalt of ze een missie krijgt en wat die missie gaat inhouden. Hoe beter je magische talent, hoe beter je missie. Uiteindelijk leidt dit tot een onverwacht avontuur, die niet helemaal tot stand kwam zoals het gepland was en die leidt naar Furthermore. Het land waar magie klakkeloos wordt gebruikt en waar je altijd op je tellen moet passen. Met een onverwachte compagnon reist Alice door Furthermore, waar niets is was het lijkt en de wetten der natuur niet helemaal op één lijn liggen.

Oké, hebben jullie deze cover gezien?!!? GEWELDIG! Alleen daarom al wil je dit pareltje in de kast hebben staan! De eerste paar zinnen al, Tahereh bedrijft de liefde met woorden en je leest het in ELKE ZIN terug. Wat een meesterwerk der letters! Je wordt gelijk verliefd op de eigenzinnige Alice, die alles nog niet helemaal begrijpt maar daardoor baadt in onschuld. Ze danst, eet bloemen, plukt bessen, klimt in bomen, geniet van de zonneregen en ALLES IS ZO MOOI OMSCHREVEN!

Alice groeit net als de lezer mee in dit verhaal. Zij snapt eerst ook de wetten van Furthermore niet, net zo min als ik dat deed toen ik aan het lezen was. Dat maakt het inleven in Alice best makkelijk. Ze maakt echter een groei door, ze wordt wijzer, creatiever en losser. Ik zeg express niet meer volwassen omdat het daar niet om draait in dit boek. Ze leert zichzelf accepteren en dat vond ik heel mooi. Door Oliver (haar metgezel in het avontuur) leert ze ook mensen weer vertrouwen en draait het verhaal niet alleen om het avontuur maar ook om een bloeiende vriendschap.

Laat het hele idee van zwaartekracht, natuurwetten en normen los en lees gewoon. Het is af en toe nonsens en dat maakt het juist geweldig. Op is links en onder is rechts en omlaag is door de grond en omhoog is door de wolken.Dit boek neemt je mee door een oerwoud van fantasie, een weg van creativiteit en een orkaan van verbeelding. Het laat je anders naar dingen kijken, je gaat je afvragen hoe het zou zijn om op een wolk te zitten, in een papieren dimensie te lopen of om kleur te proeven. Het is heerlijk!

Ik hou echt van dit boek en wil er eigenlijk niet meer over zeggen. Behalve natuurlijk dat hij geweldig is. Ga dit boek lezen! Het is echt net een mix van Alice in Wonderland en the Wizard of Oz (precies waar ik op hoopte toen ik de beschrijving las) en dan beter! Lees het!

Nee echt! Lees het!

Heb je het boek nog niet?! REN NAAR DE BOEKHANDEL!