Enkele jaren geleden zette Ronnie Rokebrand de eerste letters op papier voor zijn internationale thriller Operatie Hanokmin.

Op 6 april 1994 wordt een vliegtuig, met daarin de Rwandese president Habyarimana en de president van Burundi, Ntaryamira, tijdens de voorbereidingen om in Kigali te landen, neergehaald. Een dodelijke tragedie die nooit is opgehelderd. Een verschrikkelijk bloedbad is het gevolg: in drie maanden tijd worden in Rwanda zo'n 900.000 onschuldige Tutsi’s en gematigde Hutu’s op gruwelijke wijze vermoord.
Operatie Hanokmin is weliswaar een fictief verhaal maar er zijn gelijkenissen met bestaande personen en gebeurtenissen.

Op het voorblad las ik deze, hier heel toepasselijke woorden:
'Sommigen hebben het gewild, anderen hebben het gedaan, en iedereen heeft het laten gebeuren.' - Tacitus

Mike is sinds zestien jaar een Nederlandse journalist en oorlogscorrespondent. Als hij voor zijn werk naar Senegal gereisd is wordt hij getuige van de gruwelijke moord op een vrouw die hij nog maar kort kende, maar wel al heel graag mee omging. De beelden van deze moord zullen hem in zijn dromen blijven achtervolgen.

Anderhalf jaar later reist Mike naar Rwanda met zijn beroep als dekmantel. Hij neemt inmiddels deel aan een internationale missie. Het doel van deze internationale samenwerking met de geheime diensten van Israël en Frankrijk is het voorgoed uitschakelen van kolonel Faustin Yesula; hij is een van de gevaarlijkste mannen op het Afrikaans continent. Bovendien staat het vernietigen van een opleidingskamp van Al-Qaida hoog op de agenda. Deze terreurorganisatie mag door dit kamp geen toevoer van terroristen krijgen.
Lees mijn recensie hier verder: https://graaggelezen.blogspot.com/2018/09/operatie-hanokmin-ronnie-rokebrand.html