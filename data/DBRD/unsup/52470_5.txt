WÃ t een fantastische thriller! Ik heb het boek net uit en zit nog even na te trillen van de spanning. Alles in het verhaal klopt! De spanning wordt geleidelijk aan opgevoerd naar een hoogtepunt en dan komt de climax: subliem!
Ik had dit plot niet verwacht! Je valt van de ene verbazing in de andere en dat maakt dat het boek moeilijk weg te leggen is. Op het moment dat MacKenzie contact krijgt met de gevangene Matt, die in de dodencel zit, en een briefwisseling met hem krijgt, vraag je je af wat haar bezield als ze besluit om met hem te trouwen...
Hoe kan je van iemand gaan houden, die een aantal vrouwen ontvoerd heeft of meerdere moorden op zijn geweten heeft ? Vanaf dit moment komt het verhaal in een stroomversnelling en wil je alleen nog doorlezen. Je bent benieuwd waar deze vrouwen zijn en of ze nog in leven zijn.
Wow! Wat een heerlijke thriller, zoals een thriller hoort te zijn.
Je zit op het puntje van je stoel en deze schrijfster weet als geen ander je aandacht vast te houden. De gebeurtenissen zijn gebaseerd op een waargebeurd verhaal en je blijft je verbazen hoe slim mensen zijn om te ontsnappen of geholpen worden met een ontsnapping! Dit boek is wat mij betreft een vette aanrader en krijgt van mij 5*