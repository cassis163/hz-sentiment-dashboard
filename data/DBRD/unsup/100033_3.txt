Na de 5 sterren van de VN Thrillergids kon ik haast niet wachten om aan De Schim te beginnen. Helaas vond ik het verhaal een beetje tegenvallen en op veel punten erg langdradig en voorspelbaar. Er zaten wat mij betreft ook een beetje te veel toevalligheden in het verhaal die nodig waren om het verhaal gladjes verder te laten gaan. Nee wat dat betreft vond ik dit zeker niet het beste boek van Nesbo. Zonder al te veel te verklappen begint het eigenlijk pas rond pagina 350 echt spannend te worden. Vanaf dat moment is het inderdaad lastig het boek weg te leggen en wil je hem in een ruk uitlezen. Leuk die 'twist in the tail', die zag ik toch niet aankomen.

Neemt niet weg dat het al met al best een aardig verhaal is waarin Harry Hole weer een schitterende rol heeft. Maar hij heeft spannender avonturen meegemaakt. Zou dit het laatste avontuur van Harry Hole zijn? Ben benieuwd. Laat je door de 5 sterren die het boek van de VN Thrillergids gekregen heeft geen zand in de ogen strooien en ervaar zelf wat je ervan vindt. Wat mij betreft (slechts) 3 sterren voor De Schim.