Dit verhaal heeft me emotioneel geraakt. De schrijfster, zelf van Turkse afkomst heeft een turbulente jeugd achter zich. Ze schrijft daar heel open over. Haar vader was zeer agressief tegenover haar moeder die alles gemoedelijk onderging. Als tienermeisje stelde ze zich daar vragen bij want haar moeder was best wel intelligent.Op haar tiende verhuisden ze naar Nederland.De machtsverhoudingen in het gezin waren volledig scheefgegroeid.Nochtans komt ze uit een welgesteld gezin maar haar vader was geen echte vaderfiguur, ook voor zijn dochter niet. Bij de onverwachtse dood van haar moeder lijkt ze de pedalen te hebben verloren, maar telkens zet ze haar rug recht. Het boek leest vlot. Haar levensverhaal wordt doorspekt met vele losse scharrels. Ook die kan ze niet onder controle krijgen en komt dikwijls bedrogen uit. Fijn boekje en daarom toch een vijf sterren nominatie.