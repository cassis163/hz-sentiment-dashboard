Bij De Wereld Draait Door werd het boek Zomervacht van Jaap Robben behandeld. Het verhaal sprak mij direct aan. Geen idee waarom, maar pas weken later heb ik het boek dan ook daadwerkelijk gekocht. Na twee dagen is het boek helaas al uit. Wat een mooi, maar tegelijkertijd ook heftig verhaal. Het is heel direct geschreven en komt regelmatig keihard binnen. Er worden schrijnende zaken beschreven. Toch krijgt de schrijver het voor elkaar dat je op sommige momenten sympathie ontwikkelt voor de personages die voor deze zaken verantwoordelijk zijn. Een mooi boek die je vanaf de eerste pagina al direct pakt. Ik ben echt geraakt door dit verhaal.