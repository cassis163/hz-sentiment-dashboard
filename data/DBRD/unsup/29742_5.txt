Na een paar Patrick Somers thrillers is dit is de eerste sciencefictionthriller die ik lees van Dhooge. Het genre zegt me eigenlijk weinig, want ik stel me altijd vergezochte verhalen voor over andere planeten en monsters. Maar dit boek heeft me verrast. Het is origineel, gedurfd, intrigerend en spannend over de hele lijn. Aan het einde van elk hoofdstuk zit je op het puntje van je stoel, aangezien je wilt weten hoe het afloopt. Geen ruimteschepen of moeilijke namen zoals je wel eens tegenkomt in de sciencefictionliteratuur, maar een menselijk verhaal, op een doordringende en in heldere, bijna eenvoudige taal verteld. Een must!