Na een zelfmoordpoging verdwijnt cryptoloog William Sandberg spoorloos uit een ziekenhuis in Stockholm. Zijn ex-vrouw, journaliste Christina, vertrouwt het niet en gaat op onderzoek uit.
In Amsterdam heeft ook een mysterieuze verdwijning plaats gevonden. Janine Hayes een expert in oude talen, wordt als vermist opgegeven. Ook in dit geval lijkt het op een vrijwillig vertrek…
De assistent van Christina, Leo, ontdekt een verband tussen de verdwijning van William en van Janine. Ze gaan op weg naar Amsterdam en daarna via Berlijn naar de Alpen.
Het is een boek dat je direct pakt. Het is heel beeldend geschreven, alsof je een film bekijkt, er worden erg veel details beschreven. Verder wordt de informatie om de code te kraken heel gedoseerd prijsgegeven. Hierdoor blijft de lezer lang onzeker over de werkelijke situatie.
Het is een spannend, origineel verhaal. Een zoektocht naar een geheime code die verborgen ligt in het menselijk DNA. De plot wordt erg slim opgebouwd maar uiteindelijk is deze misschien iets te eenvoudig. Ik bleef een beetje met een kater achter…Zo spannend, zo mooi opgebouwd, en de ontknoping zo simpel….