Titel: Hotel Vertigo
Auteur: Kees ’t Hart
Genre: Roman
Sterren: 4 van 5

Ik vond dit een heel bijzonder boek. Vanaf het begin voelde het intrigerend aan zonder dat ik wist waarom. Er werden heel veel puzzelstukjes aangedragen die ogenschijnlijk niet veel met elkaar te doen hadden maar langzaamaan werd het grotere plaatje duidelijker. Daardoor kwamen er steeds andere vragen op, en die vragen… daar wilde ik het antwoord op hebben. Pas aan het eind van de rit kreeg ik die dus ben ik blij dat ik doorgezet heb. Op sommige momenten had ik namelijk de neiging om het boek weg te leggen omdat er geen of amper schot in het verhaal zat. Dat is de reden dat ik 4 sterren geef.

Uit schrijfoogpunt vind ik dat veel zinnen nogal ad libitum aan elkaar zijn geregen met komma’s. Ik zou het niet doen maar zo heeft iedereen zijn eigen stijl. Het verhaal gaat over een jongen die in 1957 via een uitwisselingsprogramma in San Francisco terecht komt en verzeild raakt bij een filmploeg voor de film “Hotel Vertigo” van Hitchcock. Vanaf het begin was het duidelijk dat er in die tijd voor de jongen iets mis was gegaan maar dat komt heel laat pas aan het licht. Misschien probeert de schrijfstijl de filmstijl te benaderen (ik ken de film niet). Dan kan het een betekenis hebben.