Titel : De Saraceense samenzwering
Auteurs : Era Richmen
Uitgeverij : LetterRijn
Pagina’s : 296
Verschenen : April 2019


De Saraceense samenzwering is geschreven door twee auteurs. Era Richmen is het pseudoniem van het schrijversduo Herman Zandstra en Eric Bakker.
Cover: Op de cover staat een mooie vrouw, ze draagt een mooie rode gewaad. De mooie oosterse vrouw maakt mij nieuwsgierig. Ik zou het boek zeker oppakken in de winkel en de samenvatting lezen.
Achterflap: Uit de kerncentrales van Iran zijn splijtstofstaven ontvreemd. Israël en de Verenigde Staten voelen zich hierdoor ernstig bedreigd. Zozeer zelfs dat de Israëlische regering overweegt de Iraanse kerncentrales te bombarderen. Geheim agent Jim Matteos wordt belast met het onderzoek naar de verdwenen splijtstofstaven. In Iran ontmoet hij Soraya, een vrouw die beweert over belangrijke informatie te beschikken. De splijtstofstaven zouden in het bezit zijn van een onbekende groepering. Op het moment dat ze overeenstemming bereiken over de voorwaarden waaronder Soraya haar informatie prijsgeeft, vindt er een verschrikkelijke aanslag plaats. Meerdere aanslagen volgen. Niemand eist de verantwoordelijkheid voor de terreurdaden op en vreemd genoeg zijn bij geen van de aanslagen splijtstofstaven ingezet. Het enige aanknopingspunt voor de CIA zijn de mysterieuze codes die steeds door de daders op de plaats van de aanslagen worden achtergelaten. De boodschappers van het kwaad werken toe naar een laatste, ultieme aanslag waarbij de splijtstofstaven wel worden ingezet.

Mijn mening: Wat ben ik blij dat ik de kans kreeg om De Saraceense samenzwering te lezen met leesclub LetterRijnSterren. Mijn dank hiervoor ook aan uitgeverij LetterRijn voor het recensie exemplaar. Ik had geen verwachtingen, op de cover zag ik dat De Saraceense samenzwering een actiethriller is, en wanneer ik de samenvatting lees denk ik in eerste instantie aan James Bond. Het was mijn eerste kennismaking met de auteurs. Het verhaal begint met een spannende scene en de toon wordt direct gezet. De Saraceense samenzwering staat vol met spannende momenten. De spanningsboog blijft gespannen in dit boek. Het boek leest als een trein, door de fijne schrijfstijl, korte hoofdstukken en de personages die je nieuwsgierig maken. De personages zijn goed neergezet, je wordt meegevoerd in hun, gevoelens en belevenissen, angsten. De auteurs kruipen echt in de huid van de personages waardoor het geloofwaardig overkomt. Het verhaal is realistisch geschreven en heeft een actueel thema in het verhaal. Dit zou zo vandaag of morgen kunnen gebeuren. De Saraceense samenzwering zet je dan ook aan het denken. Hoofdpersonage Jim Matteos is geheim agent en werkt voor de CIA. Om een bijdrage te leveren aan een betere wereld. Voor gevaar deinst hij niet terug. Hij heeft een nieuwe opdracht. Jim werkt veel samen met Tess zij is data analist. Mooie combinatie deze twee personages want tussen de spanning door is er ook humor. Ik hoop dat we ze vaker gaan tegenkomen in de volgende boeken van Era Richmen. Want dit smaakt naar meer. De Saraceense samenzwering was voor mij een kennismaking met twee getalenteerde auteurs. Dit boek verdiend zeker de kans om in je handen te belanden en verslonden te worden. Ook is dit zeker een verfilming waard. Kortom De Saraceense samenzwering stelt je niet teleur. Deze auteurs moet je dus echt in de gaten houden. Ze hebben samen een steengoed boek geschreven. Chapeau heren, ik hoop dat jullie alweer druk zijn met het schrijven van jullie volgende boek.
Ik geef de Saraceense samenzwering dikke 5 sterren.
Lydia Buist