Dit boek bevat eigenlijk maar 2 personages, madame Rose en de stad Parijs. Wanneer je uit Parijs komt of er geboren of gewoond hebt lijkt dit me een erg interessant boek. Ik raakte het een beetje beu om telkens al die straatnamen de revue te laten passeren. De Rue zus en zo, de Boulevard huppeldepup op de hoek van de Rue blablabla enz.. Het was wel interessant om te lezen hoe mensen verweven kunnen raken met de plek waar ze wonen en er alles voor over hebben die plek te behouden. Helaas had ik al snel door waar het op uit zou draaien. Madame Rose maakt eigenlijk weinig persoonlijke ontwikkeling door in tegenstelling tot de stad Parijs. De zogenaamde 'bekentenis' die ze opbiecht op het laatst vond ik weinig toevoegen aan het verhaal.