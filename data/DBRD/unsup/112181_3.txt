De setting van ‘Verliefd en verloren’ is een bijzondere, aangezien het over de liefde tussen een lerares en haar leerling gaat. Het is een setting waar je niet vaak over leest en waar een soort taboe op rust.

Maar Lizzie van den Ham weet het prima te verwoorden en laat zien dat dit ook zomaar kan gebeuren en niet altijd gek hoeft te zijn. Het verhaal is helaas wel een beetje traag en tot ongeveer de helft van het boek gebeurd er eigenlijk vrij weinig. Daarnaast weet je vrij snel hoe het verhaal gaat aflopen en dat is toch wel jammer. Ik had gehoopt dat er wat meer diepgang in het verhaal zou zitten of misschien iets meer spanning ofzo. Helaas is dat niet geval.

Lizzie van den Ham heeft daarentegen wel een hele prettige schrijfstijl, het is niet al te ingewikkeld en leest makkelijk weg. Ook zit er flink wat humor in het boek, heb ik regelmatig wel moeten glimlachen en kon ik het op de een of andere manier toch niet neerleggen.

‘Verliefd en verloren’ is een prima verhaal om tussendoor te lezen en kan makkelijk mee in je vakantiekoffer.

‘Verliefd en verloren’ heeft een wat voorspellende afloop, maar door de schijfstijl van Lizzie van den Ham leest het makkelijk weg en is het het ideale zomerboek. Lekker genieten op het strand van een fijne chicklit.