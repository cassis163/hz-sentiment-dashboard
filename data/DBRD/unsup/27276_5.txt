De lezers die Jessy kennen, en in hun hart hebben gesloten, zullen met volle teugen genieten van deel 2. De schets van de situatie in Afrika is prachtig en het verhaal zit weer als een dijk in elkaar.
Humor, seks en geweld: het zin er allemaal in. Korte, duidelijke zinnen. To the point, geen geneuzel eromheen. Dat past ook niet bij Jessy.
De vergelijking met Lara Croft uit de videospellen en gelijknamige films dringt zich aan me op bij lezing, zij het dat Corine Hartman in staat is om het geloofwaardig te houden. En Jessy is een mens van vlees en bloed. Met haar menselijke angsten, verlangens en gevoelens. Soms loopt ze over van haat en dan is ze genadeloos, dat is waar. Maar ze heeft een warm kloppend hart, de zorgvuldige lezer ontdekt dat en gaat (nog meer) van haar houden.
Ik hoef hier niet te vermelden dat alle vragen die het verhaal oproept keurig worden beantwoord, geen losse draden.
En dat het einde schrééuwt om deel 3. Weer een cliffhanger van formaat.
Een must have/must read, waarvoor superlatieven mij tekort schieten!