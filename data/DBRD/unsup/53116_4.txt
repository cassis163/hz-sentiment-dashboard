Boekopdracht

Het boek Bedrog is een erg leuke thriller. Het boek is geschreven door Abigail Haas en heeft 303 bladzijdes. De uitgever is De Fontein en de eerste druk van dit boek was in 2014 (Engelse versie), de eerste Nederlandse druk was in september 2016.
Het boek.
De schrijfster.

In dit boek zijn 3 belangrijke karakters; Chloe, Ethan en Oliver.
Chloe is de verteller van dit boek.
Ethan is het vriendje van Chloe, een vriendelijke en eerlijke jongen. In tegenstelling tot Oliver, de broer van Ethan.

Chloe ontmoet Ethan tijdens haar vakantiebaantje. Tegen al haar plannen in valt ze als een blok voor hem. Ethan is aardig en zorgzaam. Bij hem voelt ze zich veilig, in tegenstelling tot Oliver, Ethans oudere broer. Waar Ethan Chloe op haar gemak stelt, daagt Oliver haar uit. Chloe probeert hem te ontlopen maar dat lukt niet bepaald heel goed. Hun onstuimige relatie houdt ze geheim voor Ethan, met verstrekkende gevolgen; een brand, een gewonde en een dode. Maar wie is de dader?

Het verhaal wordt verteld in de ik-vorm. In dit verhaal staat die ik voor Chloe.
Voorbeeld: Ethan en Chloe krijgen een verhouding, wanneer Oliver geobsedeerd raakt door Chloe beginnen de problemen en moet ze gaan kiezen tussen beide broers. “Ze vechten om mij. Om keuzes die ik heb gemaakt. Het hangt van mij af. En ik kies”.
Voorbeeld: (een gesprek met Chloe en haar moeder) “Ik snap er niks van. Het ging zo goed met je”. Mijn stem klinkt verwrongen. Ik had gedacht dat we de oplossing hadden gevonden, dat we alles weer onder controle hadden.

Het verhaal wordt verteld in meerdere delen die elkaar aflossen, zo heb je het NU en het TOEN en het BEGIN en het EINDE. Ik vond dit niet verwarrend, je leest van heden en verleden, zodat de spanning er in blijft.


Het verhaal speelt zich op heel veel verschillende plekken af. Zoals in de koffieshop waar ze Ethan heeft ontmoet. Dus het is heel moeilijk om te zeggen wat voor een invloed het heeft op de sfeer, doordat het op zoveel verschillende plekken afspeelt. Maar ik denk dat elke verschillende plek wel een invloed heeft op de sfeer.

Dit vind ik een hele moeilijke keuze, er zijn wel meerdere belangrijke momenten in het verhaal. Ik denk dat de bladzijdes waarop elke keer weer iets meer duidelijk word erg belangrijk zijn. Maar ik denk ook dat je eigenlijk geen stuk moet missen anders begrijp je het hele boek niet meer.
Voorbeeld: De stukjes waar het over leven en dood gaan zijn erg belangrijk, zoals op bladzijde 241. Daar word de vraag gesteld: “Denk je dat Oliver die docent heeft vermoord?”.