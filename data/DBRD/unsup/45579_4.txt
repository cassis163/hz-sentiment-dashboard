Dimitri Verhulst kende ik al als de begenadigde schrijver van "Mevrouw Verona daalt de heuvel af" en "De laatkomer". Zijn manier van schrijven met gebruik van prachtige Vlaamse woorden en uitdrukkingen wordt ook in deze roman door hem op een aanstekelijke wijze gebruikt.
De hele nacht op stap in het obscure, maar tegelijk aantrekkelijke jazzy kroegleven van onze schrijver , samen met zijn kompanen Dirk en Lee.
Er is geen sprake van schuld naar het thuisfront want je hebt geen tijd afgesproken, terwijl je wel regelmatig aan de thuiswachtende partner denkt. Heel de godganse wereld komt in al haar facetten voorbij waarbij de herinneringen met flarden jazz muziek besproken maar niet opgelost wordt.
Op zoek naar vertier, herkenning en genot heb je als lezer al snel het gevoel er bij betrokken te worden. De rook van de sigaret, de smaak van het bier en later de gin tonic aangevuld met drugs worden steeds schraler en intenser.
Je beleeft het boek en leest het met plezier uit waarna je bij het einde het gevoel hebt een Vlaamse criticaster als vriend begeleid te hebben op zijn kroegentocht.
Een aanbevelingswaardige roman!!!