Over dit boek kun je kort zijn, het is een heerlijk tussendoortje! Goed geschreven met begin, midden en eind en een logisch lopend verhaal! Het is als een perfect diner, de soep (het begin) is afgestemd op het hoofdgerecht, met als klap op de vuurpijl een schitterend dessert! Na deze maaltijd (het boek) ben je niet vol, echter voldaan. Van den Heuvel en De Waal weten met dit boek een zeer goed boek te schrijven dat neigt naar een De Cock. Echter dan beter! Waarbij in een Baantjer, vaak het slot uit de lucht komt vallen zit hier het verhaal logisch in elkaar. Je hebt vrede met de uitkomst, welke jij ook zelf had kunnen ontraffelen, echter de uiteindelijke oplossing is toch enigsinds verrassend! Enig minpunt vind ik dat het verhaal geschreven is alszijnde afspelend in Amsterdam (vanuit Bureau Warmoestraat) echter het verhaal komt over als een plattelandsbureau. Met in de wijde omgeving geen mensen, AZC en ons kent ons! Desalnietemin ben ik zeer voldaan!