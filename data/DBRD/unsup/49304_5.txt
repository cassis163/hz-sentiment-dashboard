Bij het zien van de envelop werd ik heel erg nieuwsgierig en bij het zien van de cadeaubox nog meer!! Het openmaken van het pakket was heel erg leuk, ik ontdekte dat er een boek in zat, een boel stickervellen, een aftelkalender én als klap op de vuurpijl óók nog een poppetje van Lego!
Samen met m'n mama ben ik gaan kijken in het boek en we kwamen er al gauw achter dat je elke dag een bladzijde mag lezen, daar stickers bij moet plakken en dan mag er ook elke dag een vakje open op de aftelkalender, dat is tof! En bij elk vakje van die kalender staat achterop het vakje ook nog eens iets wat past bij het verhaal, heel leuk!
Het verhaal is leuk om te lezen, er gebeurt steeds weer iets waardoor je eigenlijk verder wil lezen, want je wilt echt weten wat er gaat komen...
Het is een mooi pakket, gevarieerd ook (zegt mama: doordat er meerdere dingen in zitten waarmee je iets kunt!) en het is gewoon een erg leuke manier om af te tellen totdat het Kerst is!
Aanrader dus!!!