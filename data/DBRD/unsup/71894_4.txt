Hoe ziekelijk pervert kan een mens zijn? Als je denkt als lezer alles al gezien of gelezen te hebben weet Mo Hayder nog een stapje verder te gaan in het rijtje ziekelijke breinen. Daarmee hoort de behandeling duidelijk thuis in het rijtje bloedstollende thrillers zoals 7even, Silence of the Lambs, ...
Het verhaal kan losstaand gelezen worden maar ik raad toch aan eerst Vogelman te lezen omwille van de verweven verhaallijn over de nooit opgehelderde verdwijning van het broertje van rechercheur Caffery.
Mo schrijft zeer gedetailleerd zonder de hoofdzaak te verliezen. Het verhaal wordt afwisselend gebracht vanuit diverse standpunten die mekaar snel afwisselen. Hierdoor wordt de spanning constant gevoed en leest het verhaal zeer vlot. Score 9/10.