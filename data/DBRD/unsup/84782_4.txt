"Wacht op mij" is het vervolg op "Als ik blijf" (ook verfilmd ;) met Chloë Grace Moretz) Het gaat over het leven van Adam, Mia's vriendje in "Als ik blijf", een paar jaar na het ongeluk. Mia en Adam zijn uit elkaar gegaan en Adam is beroemd geworden met zijn band. Adam heeft een nieuwe vriendin, maar hij ziet haar nauwelijks vanwege tours. Op de dag dat hij naar Engeland zou vliegen komt hij erachter dat Mia een concert gaat geven. Hij gaat ernaartoe en krijgt het voor elkaar om een dag met Mia te spenderen.
"Wacht op mij" is niet zo goed en spannend als "Als ik blijf", maar nog steeds heel goed. Adam gaat een hele ontwikkeling door in één dag en dat is heel grappig om te zien. Je ziet ook delen van de tijd tussen het ongeluk en de tijd waarin het boek zich nu afspeelt. Het is heel schattig om Mia en Adam weer te zien. De hoofdstukjes waren redelijk kort en het taalgebruik was ook niet al te moeilijk. En natuurlijk speelt muziek in dit boek ook weer een grote rol.