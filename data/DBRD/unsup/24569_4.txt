Bij het zien van de mooie cover van De Langeleegte huilt van Klaas Fleurke weet je meteen waar het boek over zal gaan. Als je niet bekend bent in de voetbalwereld, dan maakt de titel je nieuwsgierig. De meeste voetballiefhebbers en de meeste Groningers zullen een idee hebben waar het boek over gaat en er misschien wel een nostalgisch gevoel bij krijgen. Voorwoord en de proloog maken nieuwsgierig naar de verhalen van de oud-spelers en anderen die met het stadion te maken hebben gehad. Je wilt weten hoe het zo heeft kunnen lopen.
De vragen die als een rode draad door het boek heen lopen zijn dan ook of het stadion niet gered had kunnen worden. Waren er echt geen andere opties? Waar is het mis gegaan? Maar ook de liefde voor SC Veendam loopt als een rode draad door het boek. Iedereen die de auteur heeft gesproken, spreekt vol lof en liefde erover. Je voelt de trots voor die club. Dat maakt het extra zuur dat een profclub als SC Veendam failliet is gegaan.
Je leest hoe het voetballen is ontstaan en wie dat naar Nederland heeft gebracht, hoe De Langeleegte is ontstaan, hoe de voetbalclub is ontstaan, wie de spelers waren, hoeveel ze verdienden, wie er in het bestuur zaten, hoe het vroeger ging, hoe het allemaal in de loop der tijd veranderde, hoe de club steeds het hoofd boven water probeerde te houden en hoe de club failliet is gegaan.

Lees verder op https://surfingann.blogspot.com/2018/08/de-langeleegte-huilt-klaas-fleurke.html.