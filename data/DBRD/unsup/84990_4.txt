Een lekker dik boek, 480 bladzijden.
De kaft is opvallend, als je vluchtig kijkt, lijkt het iemand die naar boven zwemt, kijk je beter, dan zie je een half mens, half dier, maar door het lichaam heen zie je allerlei gebouwen en andere afbeeldingen. De ‘rook’ eromheen doet beweging vermoeden.
In knalrode letters staat er ‘Gebroken monsters’ overheen.
Subtitel ‘zelfs moordenaars hebben dromen’.
Intrigerend, ook de achterflap-tekst is erg uitnodigend.

Er wordt direct aan het begin van het boek, in het in verval rakende Detroit, een lijk gevonden, half jongen, half hert.

Er zijn veel verschillende personages en verhaallijnen. Ook is het boek alleen opgedeeld in data. De wisselingen van personages gebeurd om de paar bladzijden, maar hebben geen persoons-aanduiding. Hierdoor snap je soms pas na een paar alinea’s over wie het gaat. Dit maakt het boek in het begin erg onoverzichtelijk.

De gescheiden rechercheur Gabriella Versado (Gabi) onderzoekt de moord.
Haar puber dochter Layla heeft het moeilijk met de scheiding, maar heeft gelukkig een harstvriendin Cas, op school, waarmee ze ook privé veel omgaat.
De meiden komen via de webcam een pedofiel op het spoor, die ze in de val loken en voor schut willen zetten in een restaurant.
Tevens is er TK, een ‘zwerver’, die vrijwilligerswerk doet bij de kerk, maar ook samen met vrienden leeg staande huizen naloopt om te kijken of er nog iets bruikbaars en verkoopbaars tussen zit.
Jonno, een gesjeesde schrijver/columnist die tijdelijk in Detroit woont, komt Jennifer tegen, een befaamde, lokale DJ. Samen besluiten ze om Detroit via een video-blog op internet te zetten.
Clayton, een verknipte kunstenaar.

Behalve de verhalen van Gabi, Layla en Cas, hebben de overige verhalen in het begin totaal geen raakvlakken. Ondanks dat de eerste helft van het boek wat voortkabbelt, maakt dat je wel nieuwsgierig, je wilt verder lezen, wat hebben de personages met elkaar te maken.
En direct wordt wel het lichaam gevonden, maar waar zijn de andere helften van zowel de jongen als het hert?
En wie is de dader? En waarom is het gedaan? Waarom wordt de eigenaresse van de pottenbakkerij vermoord?
Op zo’n 2/3 van het boek krijgen de meeste verhaallijnen echt raakvlakken en komt er tempo. Hierdoor wordt je echt meegezogen in het verhaal. Social Media is een erg belangrijk onderdeel in het boek, echt een eigentijds boek dus.

En dan… de andere helften van de jongen en het hert worden gevonden, de moordenaar is bekend en dan… eigenlijk een anti-climax.

De schrijfster probeert ineens de thriller te veranderen in een wazige fantasy?/mystiek?/symboliek?
Geen idee, maar het is weer warrig en wazig. Door middel van ‘lijstjes’ probeert ze er een beetje een verhaallijn in te houden, maar dit werkt eerder ergernis op, dan leesplezier.

Eind oordeel 4*
Het verhaal zit goed in elkaar, spanning bouwt goed op.
Door de vele verschillende personages in het begin erg verwarrend.
Middenstuk steekt perfect in elkaar, loop vlot, goede spannings-opbouw.
Al ruim voor het einde is wel duidelijk wie het gedaan heeft, maar het waarom en de klopjacht maakt het spannend, een echte thriller.
Het einde lijkt afgeraffeld, net alsof de schrijfster er ineens genoeg van had en niet naar de 500 bladzijden wilde gaan. Jammer.
Zeker een goed boek, de moeite waard om te lezen!