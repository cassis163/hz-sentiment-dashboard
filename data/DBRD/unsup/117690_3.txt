Marburg, Mayinga, Ebola-Zaïre, Ebola-Soedan, Ebola-Reston… en wie weet hoeveel andere vormen ebola nog kan aannemen.
Hoe voorzichtig en hoe onvoorzichtig men kan omspringen met het dodelijkste virus op aarde, waar ligt de oorsprong, hoe komt het dan sommige airborne zijn en andere niet, waarom is de ene vorm dodelijk voor de mens en de andere niet? Zoveel vragen waar nog steeds onderzoek naar wordt gedaan.
Richard Preston schrijft in zijn boek de gruwel neer die ebola aanricht in zowel menselijke als dierlijke organen, hoe snel het om zich heen grijpt eens het los wordt gelaten. Wat begint met een banale verkoudheid, eindigt in een horrorverhaal.
De vragen die ik had bij deze vreselijke ziekte heeft de auteur grotendeels kunnen beantwoorden met zijn werk, maar er is nog zoveel onduidelijkheid waar hij ook nog geen antwoord op heeft, aangezien er nog geen remedie op gevonden is.
Ik vond het boek zeker de moeite waard om te lezen. Het valt niet echt onder de categorie thriller omdat het over ware gebeurtenissen gaat, maar het verloop van ebola gaat verder dan een thriller… het is de hel!