River lijkt een heel gewoon meisje dat met haar moeder in een klein slaperig stadje woont. In dat stadje wonen de Graces, Een familie waarvan iedereen zegt dat ze heksen zijn. De 3 kinderen van de familie zijn bloedmooi en River is stiekem verlieft op de jongen, Fenrin. Ze probeert op een subtiele manier hun aandacht te trekken en wordt uiteindelijk goed bevriend met Summer, de jongste. En later ook met de tweeling Thalia en Fenrin. Ze mag zelfs op familiefeesten komen, wat andere mensen uit het dorp niet mogen.
Maar River is zelf heel geheimzinnig. Het is heel duidelijk dat het verhaal voor de verhuizing van River vermeden wordt. Ook wordt niet onthuld waarom haar vader weg is.
Maar dan gebeurt er op een nacht een drama en kom je langzaam achter het geheim van River.

Toen ik begon met lezen dacht ik eerst dat het een soort slechte kopie van Twilight was, maar na een tijdje kom je er wel achter dat dat totaal niet zo is. De wendingen in het verhaal zie je niet aankomen. Ook het geheim van River vond ik schokkend. Je krijgt steeds wel tipjes van de sluier, maar zo heftig als dit had ik niet zien aankomen.
Ik ben heel benieuwd naar het vervolg, vooral ook omdat je nog totaal geen idee hebt welke kant dat opgaat.