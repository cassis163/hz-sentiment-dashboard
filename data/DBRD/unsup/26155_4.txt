Dit boek speelt zich af in het jaar 1946, de nadagen van de Tweede Wereldoorlog.
De in Palestina wonende Joodse Lilya Wasserfall, krijgt van Shimon Ben Gedi, haar meerdere in het verzet, de opdracht om naar een kamp in Duitsland “Föhrenwald” af te reizen. Zij moet daar een rapport maken over de situatie waarin het kamp verkeert, een kamp waar zich een jaar na het einde van de oorlog nog honderden mensen bevinden.
Ook moet zij op zoek naar de broer van Elias Lind, Raphael. Er zijn berichten dat hij in een kamp is overleden, maar zijn broer gelooft dit niet, hij denkt hiervoor een bewijs te hebben.
Elias is voor de oorlog uitgeweken naar Israël, zijn broer weigerde met hem mee te gaan en ging zelfs werken voor de Duitsers.
Aanvankelijk erg teleurgesteld, zij hoopte op een sabotageactie, besluit zij toch de opdrachten aan te nemen en ze reist via Londen naar het verscheurde Duitsland.
Daar ontmoet ze ook David Guggenheim, een man die een steeds grotere rol in haar leven gaat spelen.
Een spannende zoektocht door verschillende plaatsen met vele ontmoetingen is het gevolg.
Jammer is het wel dat de karakters van de hoofdpersonen niet verder worden uitgediept; daardoor wordt je wel steeds nieuwsgieriger.
Een mooi debuut!