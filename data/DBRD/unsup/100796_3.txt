Annabel Hayer werkt bij de politie als misdaadanalist. Ze gaat er vanuit dat de buren zijn verhuisd, totdat ze binnen licht ziet branden. Ze gaat naar binnen en vindt het lichaam van de dode buurvrouw dat er al maanden ligt. Op haar werk komt ze erachter dat in het afgelopen jaar veel meer mensen van verschillende leeftijden dood in hun huis worden gevonden, in vergelijking met voorgaande jaren. Maar niemand neemt haar serieus behalve de journalist Sam Everett. Later start de politie ook een uitgebreid onderzoek.

Colin Friedland werkt bij de gemeente en is intellectueel. Hij leert graag nieuwe dingen. Al snel kom je er achter dat hij iets met de gevonden lijken te maken heeft, maar wat?

Het verhaal wordt afgewisseld met verhalen van de slachtoffers die dood in huis zijn gevonden.

Deze psychologische thriller is heel levendig geschreven en de personages lijken werkelijk te bestaan. Af en toe is Colins verhaal wel een beetje ongeloofwaardig. Maar het boeit bijzonder goed.

In het begin komt het verhaal een beetje moeilijk op gang. En helaas mist het boek toch de nodige spanning. Meteen is duidelijk dat Annabel en Colin elkaar gaan ontmoeten, maar de vraag is alleen hoe.

Het plot is erg goed en verrassend. Het is origineel geschreven boek.