Heerestraat en Rozenlaan is echt een super leuk nieuw YA boek uitgegeven bij een van mijn favoriete Nederlandse uitgeverij: Blossom Books. Dit boek deed mij een beetje denken aan de Hoe overleef ik? serie, waar ik vroeger helemaal fan van was, en de boeken van Morgan Matson. Ik denk dat dit boek zeker herkenbaar is voor kinderen met gescheiden ouders, maar het is niet een heel zwaar boek, het is een grappig en realistisch.Het verhaal draait niet alleen om de scheiding, maar ook wat daar bij komt kijken en hoe iedereen in en buiten het gezin hiermee omgaat. Daarnaast is de schrijfstijl ook erg fijn, waardoor het boek lekker weg leest.