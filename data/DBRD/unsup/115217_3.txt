Als de broer van Hannah niet op haar vijftiende verjaardag komt opdagen, kan zijn zij nog niet bevroeden dat deze dag uiteindelijk haar hele leven zal veranderen. Joost is in elkaar geslagen en heeft hieraan uiteindelijk zware epilepsie overgehouden. Hannah kan dit niet zomaar vergeten en verzamelt krantenknipsels over de laffe aanval. Als ze van Joost de naam Jochem Nijhoff hoort doet ze alles wat mogelijk is om met hem in contact te komen. Ze sluit vriendschap met zijn secretaresse Roos en gaat als poetsvrouw/gastvrouw op een lustrumweekend van de corpsvrienden van Jochem helpen. Maar of dit weekend wel zo feestelijk is? De sfeer wordt bepaald door onderling wantrouwen, veel drank en drugs.De afloop van het weekend wordt versneld door de onverwachte dood van een van de corpsvrienden. Het verhaal heeft een mooi opgebouwd plot en is vlot en prettig leesbaar. De karakters zijn realistisch en je gaat een enorme hekel krijgen aan Jochem, een echte arrogante klootzak. Hannah en Roos zijn elkaars tegenpolen en hebben zo allebei hun eigen doelstellingen om het in de buurt van Joost en zijn vrienden vol te houden. Roos is dominant en Hannah volgzaam en ogenschijnlijk verlegen.