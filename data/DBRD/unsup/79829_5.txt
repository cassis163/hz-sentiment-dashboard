Een psychologische thriller van de bovenste plank dat is dit debuut van Claire Mackintosh. Het is niet zo dat er om iedere hoek bloedstollende actie komt kijken maar juist de rustige opbouw met een onderhuids kriebelend gevoel dat je niet iedereen kunt vertrouwen en dat er meer aan de hand is dan dat je op dat moment weet maakt dit tot een pageturner. Het is jammer dat er op de cover wordt weggegeven dat er een twist in zit, dit maakt de verrassing minder groot, gelukkig voor de lezer zitten er meer wendingen in.
Alle personages worden goed weggezet en met Jenna leef je helemaal mee ondanks dat je weet wat ze heeft gedaan.
Nadat ik het uit had heb ik nog even teruggebladerd naar het begin om dat ik me afvroeg hoe ik bepaalde aanwijzingen zo heb kunnen missen. Heel knap gedaan, ik kijk al uit naar de volgende.