Dit is het eerste boek dat ik van deze auteur lees.
Het is dan ook wennen en duurt even voor ik in het verhaal zit.
Het begint met het wachten op de komst van de Amerikaanse president voor een geheim overleg met een opperbevelhebber en stafmedewerksters.
Soms vraag ik mij af wat is echt en wat fictie. Voor mij ook wel wat verwarrend, waarschijnlijk omdat dit een nieuw genre voor mij is.
Marc en Inge zijn de beheerders van een website. Achter de schermen werkt een heel team dat zich bezighoudt met vragen en mogelijkheden over Planet X.
Planet X is de denkbeeldige planeet of dwergplaneet die na de ontdekking van Neptunus de nog niet verklaarde afwijkingen in de banen van Uranus en Neptunus moet verklaren en dat zou dan een 9e planeet moeten zijn.

De auteur neemt de lezer mee in zijn zoektocht en beschrijft de situaties die (kunnen) ontstaan. Zal Planet X echt de eerste grote verwoesting teweeg brengen?
Vaak worden er teksten uit de bijbel aangehaald, zoals De openbaring van Johannes waarover de auteur schrijft dat dit het meest mystieke deel van de Bijbel is en voor velerlei uitleg vatbaar. Lees ik over FEMA kampen waar mensen gevangen zitten en over de relatie van Marc en Inge. Hebben ze werkelijk als eerste mens seks in een ufo? Hoe verloopt hun verblijf op ruimteschip de Uranus en wat doen ze met simulatoren?

De auteur heeft zo zijn eigen visie op de wereldproblematiek en probeert hier een oplossing voor te bedenken en aan te dragen. Heeft zo zijn theorie over bepaalde zaken en geeft daar zijn eigen draai aan.
Het boek leest vlot en de auteur heeft een prettige schrijfstijl. Hij schrijft op het scherpst van de snede en is zeer duidelijk. Het boek heeft 25 korte hoofdstukken wat ik persoonlijk altijd prettig vind.
Heb dit boek met plezier gelezen, ondanks dat ik normaliter niet van fictie hou.
Er gebeurt zoveel in het boek en met verrassende wendingen dat het blijft boeien.
Vraag mij wel af of beschreven situaties ooit werkelijkheid kunnen c.q. zullen worden