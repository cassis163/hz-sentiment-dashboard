Het vierde en laatste deel uit de serie 'de noordzeemoorden' getiteld 'Eindspel'.
In flinke vaart gaat het verhaal verder dat in deel 1 Galgenveld al begon. Net zoals in alle voorgaande boeken speelt ook in dit boek een afzonderlijk verhaal. Waar dat in deel 1, 2 en 3 toevoegt (een goed verhaal op zich), sneeuwt dat in 'Eindspel' wat onder. Ook zonder deze extra verhaallijn was het voldoende spannend geweest en er was genoeg stof.
Wederom kleine hoofdstukjes, springend van de één naar de ander. Zoveel, dat je soms een gedeelte twee keer moet lezen omdat je even niet door hebt over wie 't nu gaat. En dan eindelijk wordt uit de doeken gedaan hoe 't nou allemaal in elkaar stak.

Er was ook een klein los eindje dat niet helemaal duidelijk uit de verf komt. Ik zal daar niet verder op ingaan omdat ik anders teveel over het verhaal prijsgeef. Verder genoten van de Noordzeemoorden.
Kom maar op met nog zo'n leuke serie (misschien mag Kyra wel verder?)