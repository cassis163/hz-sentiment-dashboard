Jack belandt in de hel en de hel lijkt op de hel van Dante. Hij wordt op sleeptouw genomen door de duivel Xahubub om zijn straf te ondergaan in de negende cirkel. En dan is er nog Ishtra, de geliefde van Xahubub, die heel andere plannen heeft met Jack. Zo ontstaat een fantastische tocht door de hel wat eindigt in een mooie climax

Terrence heeft een prettige schrijfstijl wat lekker weg leest. Hij zet een fantastisch verhaal neer met mooie beelden en landschappen. Hij vergeet ook de relativerende humor niet. Een goed voorbeeld zijn wel de Pakmannen die de doolhoven bewaken tussen de cirkels. Het verhaal begint rustig en krijgt dan een vaart naar het einde met een goede climax.

Het verhaal is geen pure Horror te noemen. Het is een mix tussen Fantasy en Horror geworden. Een aanrader voor iedereen die zich wil verliezen in een fantastische wereld, van actie houd en bij tijd en wijle wil griezelen.