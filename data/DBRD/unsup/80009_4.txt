Zeilster Tessa Insinger zeilt samen met fotograaf Mortimer Davies rond in de Middelandse Zee om een fotoreportage te maken over de vluchtelingen en de erbarmelijk omstandigheden waarin zijn de oversteek maken of in een kamp op een Grieks eiland zitten. Tijdens hun zeiltocht naar Rhodos redden zij het Syrische meisje Soumaya. Zij ligt in de overblijfselsen van een rubberboot, welke dobbert op de Middelandse Zee.

Met Alles verloren heeft Roel Janssen een akelig actuele thriller geschreven over de vluchtelingenproblematiek. Zeer realistisch beschrijft hij de problematiek vanuit politiek maar ook persoonlijk oogpunt. Soumaya, de Syrische vluchtelinge, geeft het verhaal een extra dimensie welke de titel compleet dekt. De insteek om het verhaal vanuit zeilster Tessa en fotograaf Mortimer te beschrijven is origineel en geeft ook het recht tot oordelen over de verschrkkingen welke plaatsvinden rond de vluchtelingen.

Roel Janssen beschrijft het verhaal met zeer veel oog voor detail en laat het als het ware op je netvlies verschijnen. Er zit veel vaart in het verhaal en leest als een absolute pageturner. Het politieke tintje in Alles verloren ligt niet direct aan de oppervlakte, maar geeft het verhaal wel de rode draad en het vreselijke besef dat er een goede oplossing moet komen.

Dat Roel Janssen zelf een zeiler is, is direct duidelijk door de manier waarop hij de handelingen op de Blue Belle beschrijft. Maar ook betreffende de vluchtelingenproblematiek en geografische liggingen heeft hij onderzoek gedaan zoals hij ook in het nawoord beschrijft. De omschrijvingen in het boek zijn levensecht en brengen voor mij bijvoorbeeld de Mandraki haven op Rhodos direct weer op mijn netvlies.