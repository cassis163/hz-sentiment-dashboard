Wow mensen, volgens mij heeft J. Lynn, aka Jennifer L. Armentrout er een nieuwe fan bij. Wat een verhaal. Wat een gevoelens! DIT was wat ik in de vorige twee boeken miste. DIT was net dat beetje extra wat er ontbrak. DIT zorgde ervoor dat ik tijdens het lezen eindelijk weer eens helemaal op ging in een verhaal. Oh wat heeft dit boek met mijn gevoelens gespeeld. Wauw… Ik ben er nu nog een beetje stil van. Nog aan het verwerken wat dit boek gedurende 331 bladzijdes met me heeft gedaan en nog steeds met me doet. Het is niet echt met woorden te omschrijven, maar wat ik tijdens het lezen van Ga voor Mij voelde… DAT was gewoonweg geweldig en bevat net dat beetje extra wat jammer genoeg ontbrak in de vorige twee delen. Blijf bij me en Trust in me zijn overigens ook allebei super om te lezen. Ze halen het echter niet bij dit denderende vervolg!

Het kan misschien te maken hebben met het feit dat de verschrikkelijke gebeurtenissen die Aubrey en Cam hadden meegemaakt al achter de rug waren en zij eigenlijk meer bezig waren deze te verwerken, te accepteren wat er gebeurd was, en de draad van hun leven weer oppakken. Tess zit in een heel andere situatie. (view spoiler) Een heel andere fase van het verwerkingsproces. Dit vind ik persoonlijk veel fijner om te lezen. Nu weet je tenminste meteen wat er gebeurd is en hoef je niet pagina’s lang naar antwoorden te zoeken.

Daar is natuurlijk ook niets mis mee en ik ben ook dol op dat soort verhalen, duh, waarom denk je anders dat ik Wacht op Mij zo geweldig vond? Als ik echter mag kiezen ben ik toch een persoon die niet van wachten en dingen uitvogelen houdt, maar vanaf het begin mee wil zijn om alles te kunnen begrijpen. Ik ben gewoon te ongeduldig van aard :D

Tess is een buitengewoon sterk personage. Niets, maar dan ook niets, lijkt haar klein te krijgen. Geen crush die dan weer wel en dan weer niet haar gevoelens beantwoord. Geen pijnlijke knie, waar haar dans carriere van afhangt. Zelfs haar verleden is haar niet de baas. Oké ze heeft natuurlijk ook haar zwakke momenten, maar net als jij en ik is ze ook maar een mens en dat maakte dat ik me nog meer in haar kon verplaatsen en van haar kon houden.

Tess is namelijk het soort personage waar ik het liefst over lees. Personages die geen onnodige drama's veroorzaken door misverstanden die met een goed gesprek uit de wereld zijn. Geen kinderachtig gedoe, maar volwassen gedrag. Personages die hun verantwoordelijkheden nemen en daarnaar handelen. Die de waarheid uiteindelijk onder ogen kunnen zien en accepteren. Dat zijn voor mij personages waar ik het liefst over lees en Tess is daar duidelijk een van!

Jase was ik op de een of andere manier de hele tijd met Cam aan het vergelijken. Oké het is dezelfde schrijfster en dezelfde serie, maar daar houdt de gelijkenis dan ook op. Cam en Jase lijken qua karakter namelijk helemaal niet op elkaar. Waar Cam zijn verleden onder ogen heeft gezien, zit Jase er nog in gevangen. Waar Cam een en al aandacht voor Averey was, haar door dik en dun steunde, valt Jase eigenlijk op Tess terug en had hij haar steun nodig, terwijl zij net zelf door een moeilijk periode gaat. Wereld van verschil dus.

Zo zet ik Jase wel een beetje erg negatief neer, dat is hij absoluut niet! Ook hij was een geweldig personage om te leren kennen en doet, ondanks zijn bagage, zijn best om Tess te helpen met de hare. Zoals hij haar en Cam in het verleden al heeft geholpen. Het was gewoon leuk om de rollen hier omgedraaid te zien als in Wacht op Mij. Om een verhaal te lezen waarin de prinses op het witte paard haar prins probeert te redden, bij wijze van spreken dan. Eigenlijk lijkt Tess precies op haar broer in dat opzicht ;) Als ik moet kiezen ga ik echter toch voor Cam, want hoe leuk het ook is om de prins eens een keer te redden. Gered worden lijkt me toch nog steeds iets leuker :)

Ik vind het wel nog steeds verbazingwekkend dat geen van J. Lynns bovennatuurlijke series mij weten te bekoren. Ze doen me gewoon niet zo veel als de new adults die ze tot nu toe heeft geschreven. Eigenlijk wel raar, want normaal gesproken ben ik dol op het paranormale en verkies ik dit zelfs boven hedendaagse verhalen. Waarom bij J. Lynn dan niet? Komt het misschien omdat ze nu meer ervaring heeft? Omdat de leeftijd van de personages ouder zijn? We zullen zien, maar dat zal me niet ervan weerhouden om het telkens opnieuw te proberen. Volgens mij heeft ze ook nog een bovennatuurlijk new adult geschreven… misschien moet ik dat boek maar eens oppakken om te zien of ik kan achterhalen waar het aan ligt.

Conclusie
Ga voor Mij was een prachtig verhaal om te lezen, het bevat niets dan goeds en een heerlijke romance. Een verhaal dat je keer op keer versteld zal laten staan en ervoor zorgt dat je gevoelens overuren maken. Duidelijker kan ik gewoon niet zijn zonder te veel te verklappen. Geloof me nu maar en begin met lezen!

Deze recensie verscheen als eerste op CarpeLibra.nl