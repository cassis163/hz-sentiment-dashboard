Dit is mijn eerste boek dat ik van Koen Strobbe heb gelezen, maar wat een revelatie. Je wordt echt meegetrokken in la douce france.
Het verhaal start al direct met een gebeurtenis van 10 jaar geleden, op het moment dat de jagers van het dorp Colombes-sur- Ciel op jacht zijn, wordt Cyprien Vidal geraakt. Dit eerste jachtongeval van dat jaar word door de gendarmerie als onopgelost in de boeken genoteerd. 10 jaar later verhuizen Nicolas en Laura naar dit kleine dorpje, om te ontsnappen van een luxewereldje te Parijs.
Wat zij niet weten is dat het idyllische dorp, een dorp is vol geheimen, met praktijken die het daglicht niet mag zien.
De cover past gewoon bij het verhaal, het donkere en dan de rode letters, is zo al mysterieus.
Vanaf de eerste bladzijde was ik vertrokken, het verhaal leest vlot en ik lees graag thrillers en dit is ééntje die toch bij mijn favoriete gaat horen. De geheimen en mysteries maakte dat ik het boek gewoon niet weg kon leggen, dit is geen boek waar het bloed van de bladzijde afspat, maar een goed verweven verhaal, personages met een verleden, buren die hun hoofd omdraaien. Na het lezen van het boek heb ik direct "kruis en munt" op mijn te lezen plankje gaan zetten, hier wil ik wel meer van!