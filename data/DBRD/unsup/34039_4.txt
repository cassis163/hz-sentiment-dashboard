De Vijf en het geheim van de zigeuners is het elfde deel in deze serie. De boeken in deze serie zijn hardcovers met erg mooie tekeningen op de voorkant die ervoor zorgen dat je het verhaal wilt lezen om te begrijpen wat die tekening betekend.

Voordat ik dit boek ging lezen heb ik eerst de eerste tien boeken gelezen. ik vond deze boeken erg leuk en prettig om te lezen. Mijn verwachting was dat ik dit ook zou hebben bij het elfde deel. Jammer genoeg vond ik het begin erg lastig om doorheen te komen vanwege de relatie tussen George en Henry. Deze relatie irriteerde mij soms waardoor ik minder zin had om door te lezen. Maar als ik dan het boek dicht sloeg en de voorkant zag wilde ik toch graag weten wat het geheim van de zigeuners was, en wat de rol van dat vliegtuig in dit verhaal was.

Op het moment dat De Vijf op onderzoek gingen begon het spannend te worden en kwam ik lekker in het boek. Ik kond de emoties en gevoelens die in het boek beschreven werden op dat moment gewoon voelen. Naarmate het einde van het boek dichterbij kwam werd het allen maar spannender en kon ik het boek bijna niet meer weg leggen.

Uiteindelijk vond ik dus het eerste deel van het boek tegenvallen, maar was het tweede deel precies zoals ik van een boek uit deze serie verwacht. Het tweede deel maakte ook de teleurstelling van het eerste deel goed waardoor ik toch heb genoten van het boek zoals ik ook van de eerste tien delen heb genoten.