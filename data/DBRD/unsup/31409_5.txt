Wie wind zaait is het derde boek van Nele Neuhaus uitgegeven in Nederland. Het is echter het vijfde boek in de Bodenstein & Kirchhoff serie. Wie wind waait draait om de plannen van de firma Windpro, welke een windmolenpark wil bouwen in het dorp. Het boek begint met de vondst van de dode nachtwaker in het kantoor van Windpro. Korte tijd later wordt de boer, wie eigenaar is van het weiland - waar Windpro de windmolens wil bouwen - vermoord gevonden in zijn tuin.

Een duidelijk kenmerk van de Nele Neuhaus boeken, zijn de vele personages, welke als een soort web met elkaar verbonden zijn. Tegenstanders, medestanders, familie en vrienden hebben allemaal een zienswijze over het geplande windmolenpark. De relatie tussen de verschillende personages wordt in de loop van het boek langzaam duidelijk. Soms door het noemen van een achternaam of een gebeurtenis. Vooral Pia Kirchhoff heeft er in dit boek een flinke kluif aan om in de wirwar van mensen en belangen de misdaden op te lossen.

Dit boek is weer totaal anders dan de eerder in Nederland uitgegeven boeken van Nele Neuhaus. Het hoofdonderwerp in dit boek is zakelijk, soms haast politiek. Terwijl in Sneeuwwitje moet sterven een vooral relationeel thema had en in Diepe Wonden de Tweede Wereldoorlog de rol had. Nele Neuhaus beheerst het allemaal en weet wederom een spannende thriller te schrijven.

Wie wind zaait is een heerlijk dikke pil, 480 pagina's, maar is geen moment saai. Je hebt de neiging om mee te gaan puzzelen met de rechercheurs. Ook is het prettig om te lezen over het persoonlijke leven van de inmiddels bekende rechercheurs. Het blijkt in dit boek dat het ook maar mensen van vlees en bloed zijn en er niet alleen maar voorspoed is.

Ik kan niets anders dan dit boek te belonen met 5 sterren. Nele Neuhaus is er wederom in geslaagd om me te boeien van bladzijde 1 tot het bittere eind.