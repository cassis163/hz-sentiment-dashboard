Het verhaal begint wanneer Fabian Risk verhuist naar zijn geboortestad om de relatie met zijn gezin een tweede kans te geven. Of dat een goed plan is, is maar de vraag. Van zodra ze aankomen wordt hij meegesleurd in het onderzoek naar de dader van een reeks moorden op oude klasgenoten van hem. Fabian wordt op deze manier weer geconfronteerd met zijn verleden en iedereen die daar mee te maken heeft.
‘Er waren meer herinneringen bovengekomen, de ene nog erger dan de andere, die het motiefverhaal sterker maakten.’

Stefan Ahnhem is de scenarioschrijver van de Wallander-reeks. En dat merk je ook in dit boek, het is heel visueel geschreven, wat je nog meer in het verhaal meetrekt. Een grappig detail, er wordt zelfs op een bepaald moment verwezen naar de reeks: ‘Maar alleen omdat jij het bent, Fabian Risk, mijn eigen kleine Wallander, zal ik een uitzondering maken’.

Dit is nu eens een boek, waar je van in het begin wordt meegesleurd in het verhaal. Het is fijn om niet alleen het verhaal te lezen van Fabian en zijn collega’s tijdens hun onderzoek. Maar ook dat van de dader en de slachtoffers, waardoor je nog meer in het verhaal wordt betrokken.
De kleine details zijn ook heel leuk, zo worden er onder andere liedjes en uitvoerders vernoemd, die worden afgespeeld tijdens een autorit. in een huis, ...

Er komen heel veel personages in het boek, daar moet je even door, maar dat lukt wel. Het hoofdpersonage Fabian Risk, is een opvallend persoon, die zeker en vast geen teamspeler is. Hij heeft zo zijn eigen manier van aanpak, wat niet altijd tot de gewenste resultaten leidt. Maar het verhaal wel spannender maakt.

Als ik dan toch een minpunt moet zoeken over het boek is het het lettertype dat gebruikt is voor het verschil te duiden tussen verhaal en het dagboek. Ik vond het moeilijk leesbaar.

In ieder geval een absolute aanrader voor wie van thrillers houdt.