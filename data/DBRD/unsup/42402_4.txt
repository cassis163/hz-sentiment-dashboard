Het eerst dat opvalt aan dit boek is de kaft. Fluorescerend oranje met groen. Dat moet wel opvallen en de aandacht trekken toch? Door het lezen van dit boek zul je erachter gekomen dat het niet zo makkelijk is als dat het lijkt.
Zoals de schrijver van dit boek voor ogen had is dit boek zeer toegankelijk voor iedereen die interesse heeft in het thema hoe ons brein reageert op alle visuele informatie die binnenkomt.
Het boek is ingedeeld in 7 aparte hoofdstukken die elk een deel van de materie behandelen.
Door de manier van schrijven is het boek makkelijk te lezen. Het wordt langzaam opgebouwd om zo steeds dieper op de materie in te gaan. Telkens vindt een goede terugkoppeling plaats naar eerder gegeven informatie en onderzoeken waardoor de stof helder en duidelijk blijft.
De schrijver bezit het vermogen om moeilijke wetenschap om te zetten naar eenvoudige zinnen gecombineerd met een dosis humor. Daarbij maakt hij gebruik van recente gebeurtenissen die iedereen wel herkent waardoor het boek ook voor een leek op dit gebied zoals ikzelf boeiend blijft om te lezen.
De duidelijke plaatjes en uitleg bij de testen hebben zeker een meerwaarde voor het begrijpen van de gegeven informatie.
Wat mij betreft een geslaagd boek.