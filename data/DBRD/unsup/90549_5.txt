Ik heb Peter mogen ontmoeten op Elfia Haarzuilens 2017. En heb hem als hele fijne aparte en lieve man leren kennen. Een man met een hart voor zijn boeken, maar ook voor zijn lezers, zijn fans.
Peter is in 1974 geboren in Zaandam. Het werkt onder meer als docent voor verschillende theater en filmopleidingen en maakt voorstellingen in het theater en op locatie. Hij traint jongeren die willen gaan studeren aan een kunstvakopleiding.
Peter heeft nooit ambitie gehad om auteur te worden. Leuk weetje dat hij dan nu bezig is met het tweede deel van Griezel en Co, en dat hij daarnaast bezig is met een fantasyserie Terra Fabula, waarvan reeds drie boeken zijn verschenen en die uit 8 delen gaat bestaan. Deze recensie gaat over deel 1, binnen de Terra Fabula serie.
Waar gaat het boek over? (achterflap)
Londen 1897
Op oudejaarsavond krijgen Martha en William het verschrikkelijke bericht dat ze hun ouders nooit meer zullen zien. Hun schip is tijdens een hoogst geheime expeditie op zee vergaan.
Dan staan onaangekondigd twee nogal excentrieke dames voor de deur die beweren dat zij de tantes van William en Martha zijn. Ze nemen de kinderen mee om voor hen te zorgen, ver weg van hun veilige wereld in Londen. Tijdens het verblijf bij de tantes komen de kinderen de ware toedracht te weten over het verlies van hun ouders en ontdekken ze dat de bloedlijn van hun familie teruggaat naar een wonderlijk verleden.
William en Martha zijn de erfgenamen van een magisch koninkrijk en zij zijn de enigen die dit rijk kunnen redden van de ondergang. Ze volgen het spoor van hun ouders en belanden in een strijd waarin elk spookje dat ooit is geschreven voor altijd verloren kan gaan en zal worden vergeten.
Een onvoorstelbaar avontuur begint en ze verdwalen in een wereld vol gevaren, raadsels en geheimen die nog nooit door iemand is beschreven.
Wat vond ik van dit boek?
Dit boek is geschreven voor de doelgroep vanaf 10 jaar, maar ik met me bijna 40 jaar ben fan vanaf bladzijde 1, net als vele andere volwassenen met mij.
Heerlijk wegdromen in een boek vol met avontuur, bizarre wendingen, en boordevol actie. Ik noem dit mijn sprookjes boek voor volwassenen. In 2016 heb ik dit boek voor het eerst gelezen, maar sinds kort (Elfia 2018) heb ik dus deel 2 en 3 in mijn bezit. Hierdoor wilde ik graag dit eerste deel herlezen. En opnieuw werd ik in dit verhaal meegezogen. Het verveelde geen moment, ik ben dan ook zeer benieuwd wat de volgende twee delen gaat brengen. Deze twee delen staan deze maand op de planning om te lezen en ook hier zal ik een recensie over schrijven.
Dit boek verdiend dik 5*