Misschien waren de verwachtingen voor de nieuwe Isabel Allende wel te hoog gespannen voor veel mensen. Maar als je zoals ik niet al haar boeken hebt gelezen, en het al weer een hele tijd geleden is dat je dat voor het laatst hebt gedaan, valt het niet tegen, integendeel. Het leest lekker weg door de drie wisselende perspectieven tegen drie verschillende verhaallijnen aan. Dat je in één roman zowel liefdes-, historische als thrilleraspecten tegenkomt, vind ik knap bedacht. Voor ieder wat wils, zal Allende gedacht hebben. Daardoor verveelde het mij geen moment, en was het net alsof je drie boeken in één keer las.