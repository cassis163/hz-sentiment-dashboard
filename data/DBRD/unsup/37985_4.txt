Het verhaal over de jonge moeder Susan die bijna 5 jaar getrouwd is en net begonnen is aan een gezin. Met haar man Hugo besluit ze op vakantie te gaan om het eens even goed te vieren. Dan komt ze een oude bekende tegen en is de toekomst van het hele gezin plots veranderd in een kaartenhuis wat zo maar kan instorten.

Jaa wat moet ik zeggen over Linda van Rijn. Het is gewoon weer een heerlijk boek. Linda neemt je mee in een spannend verhaal die je van het begin tot eind uit wil lezen. het is vluchtig snel geschreven en gebeurtenissen volgen elkaar snel op. het is zeker geen hoogstaande literatuur maar dat hoeft toch ook niet bij elk boek het geval te zijn?
Je vliegt door de hoofdstukken heen omdat het zeer makkelijk leesbaar is. Verveling is er ook niet.

Bij eerdere boeken had ik nog wel eens het idee dat het net doktersromannetjes zijn in een modern jasje maar bij dit boek had ik dat al veel minder. Eigenlijk boeken van Linda hebben me nog nooit teleur gesteld.