Informatie over de auteur:
Janine van der Hulst-Veerman is een Nederlandse schrijfster en woont met haar gezin in Huizen, een voormalig vissersdorp.
In 2008 volgde ze een schrijfopleiding wat in 2013 resulteerde in haar debuutroman “Lieve Hart!”.
In 2016 kwam het vervolg hierop: “Gevangen wind”.
Datzelfde jaar gaf ze het boek “De kaasventer” uit.
Janine heeft haar eigen uitgeverij, vernoemd naar haar debuutroman: “Lieve Hart”.
Ze verdiepte zich in de historische verhalen van kaasgroothandel Visser Kaas om haar boeken te schrijven.
In beide romans vind je historische feiten terug, aangevuld met fictie.

Over het verhaal:
Lieve Hart!
Marrie, een jonge creatievelinge, leeft in het begin van de 20ste eeuw.
Ze woont in het vissersdorp Huizen en leeft een armoedig bestaan.
Op een dag leert ze Lammert kennen op wie ze op slag verliefd wordt
Haar moeder wil er niet van weten en waarschuwt haar voor Lammert.
Zal Marrie haar moeder gehoorzamen?

Gevangen wind
Dit is het vervolg op “Lieve Hart!”.
Marrie verlaat haar ouderlijke woonplaats om elders een nieuw leven te beginnen.
Kan ze hier wenen aan de omgeving, andere gewoontes en gebruiken?

Fragment uit het boek:
“Alsof de waterzak boven de kachel plotseling brak, zo spatte haar geheime droom uiteen. Ze schaamde zich. Ze voelde zich bespioneerd. Lammer uit haar hoofd zetten? Dat nooit! Dat mocht moeder toch niet van haar verlangen?”

Schrijfstijl:
Janine schrijft haar ik-verhaal in niet-chronologische volgorde en met tijdssprongen van enkele jaren. Ze gebruikt flashbacks en flashforwards.
Er komen af en toe wat oud-Nederlandse woorden in haar verhaal voor.
Marrie wordt als round character uitgebreid in levensecht beschreven, met name haar gedrag, innerlijke en uiterlijke kenmerken zijn zeer geloofwaardig.

Illustratie:
De kaft beeldt een vrouw uit in klederdracht van begin 20ste eeuw. Door deze foto heen zie je ook een foto van een zeilboot. De gebruikte kleren zijn redelijk donker, maar hebben tegelijk ook een zacht karakter.
De vormgeving van de cover is een creatie van www.WarmGijs.nl

Mijn mening:
Gevangen wind is zeer realistisch geschreven, je bevind je echt in het begin van de 20ste eeuw.
Het is een mooi historisch verhaal, waar je terug in de tijd gaat zonder al onze vooruitgang, technologie en maatschappelijke druk die wij op heden ervaren. Voor mij was het een mooi, ontspannend boek wat zeer welkom is tussen alle spannende thrillers. Kortom een mooie, leuke afwisseling.
Klein minpuntje: Door de niet-chronologische volgorde, vond ik het soms verwarrend en moest ik even terug bladeren en naar de data in de titel van het hoofdstuk kijken om te kunnen volgen. Ook sommige de oud-Nederlandse woorden ken ik niet en ik vond ze ook niet terug na even opzoeken.

Schrijfstijl 6/10
Historische feiten: 9/10
Personages: 8/10

Je kan mijn volledige recensie nalezen op https://www.dromenmetjeogenopen.be/recensie-gevangen-wind-janine-hulst-veerman/