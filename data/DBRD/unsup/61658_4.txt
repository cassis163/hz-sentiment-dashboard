Ik had nog nooit iets van deze schrijfster gelezen laat staan gehoord maar amai, het is echt de moeite! Ik kijk al uit naar het vervolg van de boeken en ga ze me zeker aanschaffen.

Waarover gaat het boek?
Op een avond wordt Nick Morrelli, sherrif van Platte City in Nebraska, opgeschrikt door bonzen op de deur. Hij wordt door een jongen en een meisje meegenomen naar de oever van de rivier waar een lijk van een vermiste jongen ligt. De verminkingen komen overeen met die die seriemoordenaar Jeffreys toepaste. Alleen, Jeffreys werd geÃ«xecuteerd en kan het nt gedaan hebben. Of dit nt genoeg opschudding is voor dit kleine stadje, wordt er een paar dagen nadien nog een vermiste jongen op dezelfde manier toegetakeld en teruggevonden. FBI Agente Maggie O'Dell komt ter plaatse om samen met Nick de moordenaar op te sporen. Er is meteen een soort aantrekkingskracht tussen deze 2 en dit voegt ook een stukje erotiek toe aan deze thriller. Het verhaal gaat naar een climax als Timmy, Nicks neefje, ook vermist wordt en er een spannende race tegen de tijd begint om Timmy te vinden. Hoe het afloopt ga ik uiteraard niet zeggen en laat ik aan jullie over om te ontdekken. Veel plezier!