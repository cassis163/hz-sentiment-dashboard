Na een moeilijke periode in hun huwelijk willen Julia en haar man Luuc een nieuwe start maken. Als Luuc een Frans kasteel kan kopen met een grote olijvenboomgaard, vertrekken ze naar de Provence, de streek waar ze elkaar twaalf jaar geleden ontmoet hebben. Hun oude droom om beautyvakanties te gaan organiseren wordt werkelijkheid. Als Julia korte tijd na Luuc arriveert is de plaatselijke bevolking in mineur: de geliefde kunstenares Cherie is vermist. Dan wordt in het kasteel een lijk van een jonge vrouw ontdekt...

Een heel spannend verhaal waar je als lezer steeds op het verkeerde been wordt gezet in de warme sfeer van de Provence. Net als je als lezer denkt te weten hoe het zit, krijgt het verhaal steeds weer een andere wending. Het is geen boek met veel zinderende spanning maar het zit meer onderhuids. Dat nodigt uit om door te lezen en niet meer te willen stoppen. Mooie personages voor wie je echt wat gaat voelen. Heel graag gelezen!