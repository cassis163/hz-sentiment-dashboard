Normaal een onderwerp wat me niet snel trekt om te gaan lezen. Maar toen ik de leesclub langs zag komen was ik getriggerd, ik zat met kippenvel op mijn armen.
En dit boek heeft me inderdaad met kippenvel achter gelaten.

Een kleine quote uit het boek: "Ik heb nog nooit een verslaafde ontmoet die verslaafd wilde zijn. Er is iets in hun hersenen gebeurd wat daartoe heeft geleid."

David is drastisch op zoek naar wat dat iets nou is. Geeft zichzelf daarbij enorm de schuld en voert je door de jaren heen met zijn gezin en alle emoties die er bij komen kijken. Hij is op zoek naar antwoorden, zoekt ze in studies en probeert vat te krijgen op iets waar je geen vat op kan krijgen.
Het handelen van een drugsverslaafde is niet logisch en kan je als ouder hoe graag je dat ook wil oplossen en fixen niet fixen, dat moeten zij zelf doen leert david met pijn in zijn hart.

Het is een aangrijpend verhaal wat je alle aspecten wat het met een familie doet laat zien. De geluks momenten, het ontkennen, de wanhoop en verdriet. De schaamte dat je het eigenlijk niet met de buitenwereld wilt delen. Heftig en ik kan me goed voorstellen voor mensen die er mee te maken hebben heel confronterend.

Voor mij als iemand die er gelukkig nooit mee te maken heeft gehad maar het steeds meer in de omgeving ziet is het echt een verduidelijking van wat dit met mensen doet en je leert die mensen beter begrijpen. En hopelijk beter steunen mocht dat moment ooit wel komen als je dat nodig hebt.
Het is een boek wat je echt aan het denken zet en je anders naar dingen laat kijken en misschien wel meningen doet veranderen.

Ik geef dit boek 4 sterren, ik had graag ook nog gezien wat er nou vanuit nic aan ten grondslag ligt. Dit moet vast op een gegeven moment lijkt mij toch ergens bij een therapeut naar voren zijn gekomen? Misschien is het meer dan 1 ding, maar dat had het verhaal voor mij nog meer af en verklarender gemaakt.

Desondanks een goed boek voor een ieder om duidelijk te maken wat het met een gezin doet.
Want wie weet zoals deze quote uit het boek; " Je kunt nooit weten welke onomkeerbare gevolgen onze daden en dat wat we juist niet doen, toch kunnen hebben."