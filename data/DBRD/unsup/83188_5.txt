Joy van Marjan van den Berg.

Achter op de cover staat dat men niet meer kan stoppen met lezen als men hier mee is gestart. Tja dacht ik, zoiets kan men handig schrijven, maar moet ik dat nu wel geloven. Nou, zoiets kom ik enkel te weten door het boek te gaan lezen. Maar al snel wist ik dat men inderdaad heeft. Meteen vanaf het begin zit er volop spanning in het verhaal en wil men constant blijven doorlezen.

Stefan die jachtevenementen organiseert wordt s'avonds na een gezellig evenement opgehaald door zijn vrouw Joy. Hier maakt zij kennis met de BBoys. Volgens haar is dit Big Boys Network dik bevriend met elkaar. Maar zij roepen bij Joy oude en erg onprettige herinneringen op.
Joy schildert en hier begint zij erg bekend mee te worden. Op deze schilderijen staan altijd 5 spookachtige figuren op. Zij lijken veel op demonen. Als deze er een keertje niet opstaan, dan is voor Joy het schilderij niet helemaal goed afgewerkt. Maar na de dood van een van de BBoys, staan er plotseling bij een nieuw schilderij maar 4 figuren op en is Joy er toch dik tevreden mee. Waarom staat hier plotseling een persoon minder op en waarom vind Joy het schilderij toch helemaal perfect afgewerkt?

Al de oude herinneringen die bij Joy zijn boven gekomen, wil zij snel gaan vergeten en eigenlijk zouden deze figuren allen gestraft moeten worden of beter nog verdwijnen. Maar de vraag is hoe gaat zij dit doen en wil zij dit wel zelf doen?

Het verhaal is op een zeer prettige manier geschreven en ontzettend spannend. Dit is echt een boek dat je in een ruk wil uitlezen.
Super gedaan hoor Marjan van den Berg. Van mij mag er een volgende thriller komen. Ik kijk daar zeer naar uit!
Dit boek verdient een dikke 5 sterren.