Een mooie historische roman die zich afspeelt in, natuurlijk, Praag. Ik heb het boek gelezen na mijn tripje naar Praag en het is heerlijk om tijdens het lezen je weer in en langs de historische gebouwen van Praag te begeven. Vergelijkbaar met de boeken van Dan Brown.

De wijze waarop het verhaal verteld wordt past helemaal in de middeleeuwse sfeer van de 16e eeuw. Af en toe vond ik de zinnen wel iets te lang en ingewikkeld, maar zie daarvan wel de noodzaak in.

Het verhaal is spannend en de sfeer die het verhaal ademt is donker en duister.

Af en toe vroeg ik me wel af waar het verhaal naartoe zou gaan en liet de ontkoping nogal lang op zich wachten. Te lang eigenlijk, want mijn geduld was nogal op toen ineens alle puzzelstukjes in elkaar werden geschoven.

Al met al knap geschreven, fijne beleving en bovendien ook nog leerzaam.