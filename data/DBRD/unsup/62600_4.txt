Een verhaal waar ik even moeite mee had om erin te komen. Toen ik door had dat ik me gewoon mee moest laten voeren door de woorden en zinnen, kreeg het me te pakken. Het is een uniek boek, dat niet in een hokje past. Het heeft SF-elementen, actie-, thriller- en fantasyelementen, maar ook romantiek wordt niet geschuwd.
Het grote thema in dit boek is de strijd tussen goed en kwaad. De wereld is er slecht aan toe. Het is een instituut geworden waar het fenomeen: big brother is watching you, ver is doorgevoerd. De mens is teruggeworpen in de tijd en gaat als kuddedier door het leven.
De mensen die hiertegen in het verleden in opstand zijn gekomen zijn bijna allemaal vermoord. Bijna, want er bestaan nog enkele Harlekijnen (een soort ninjas) en Reizigers, die hun geest kunnen laten dwalen door andere werelden.
Een tweeling wordt gescheiden in daardoor opgesplitst in een goede en een kwade, en natuurlijk komen beiden tegenover elkaar te staan.
Zwaard- en messengevechten, het komt er allemaal in voor.
Het enige wat me erg tegenvalt is de cover: het raster is duidelijk: het is het netwerk van bigbrother maar die vrouw met haar lelijke uitgestrekte handen. Hier is duidelijk niet goed over nagedacht. Maar dit is verder het enige minpuntje.
Een prettig leesbaar boek met afgepaste spanning. Zeker een aanrader.