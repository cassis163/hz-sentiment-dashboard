Het meisje met alle gaven speelt af in Engeland in de toekomst (ongeveer 20 jaar vanaf nu). Het verhaal heeft verschillende verhaallijnen, één gaat over een ziekte die is uitgebroken en die de mensen in monsters verandert en de andere verhaallijn gaat over Melanie, een meisje dat iedere morgen zit te wachten in een rolstoel en naar haar klaslokaal wordt gebracht. Door sergeant Parks en 2 van zijn soldaten wordt ze vastgebonden en houden een geweer tegen haar hoofd. Melanie denkt dat ze haar niet aardig vinden en maakt grapjes zoals ‘Ik zal jullie niet bijten hoor.’ Melanie heeft een ijzersterk geheugen en is zeer leergierig. Miss Justineau is haar favoriet en ze kijkt ook iedere week uit naar de dag dat ze les geeft. Pandora en mythische wezens vind Melanie zeer interessant. Melanie droomt ook vaak over wat ze zal gaan doen als ze groot is en vertelt dit ook aan Miss Justineau.

Als je aan het boek begint heb je een bepaalde verwachting van het verhaal maar niets is zoals ik het dacht dat het zou zijn. In het verhaal zitten meerdere karakters die een zeer belangrijke rol spelen in het geheel. Tijdens het lezen groeien de karakters uit naar mensen die je mag of niet mag. Ook je fantasie wordt goed geprikkeld, vooral de verhaallijn waar de Hongers en de Jonkers een zeer belangrijke rol spelen. Dit heeft als gevolg dat dit gedeelte van het verhaal naar de science fiction kant neigt. De verschillende karakters hebben allemaal een eigen belang in het verhaal. Caroline Caldwell is zo iemand die een hele ander belang bij alles heeft omdat ze als onderzoekster/wetenschapster werkt op de basis waar Melanie en de andere gestationeerd zijn. Nieuwsgierig blijf je het gehele verhaal en regelmatig wordt je beloond met een prachtige wending in het verhaal. De spanning wordt goed opgebouwd en er wordt niets te vroeg prijsgegeven, integendeel zelfs. Maar alle losse stukjes die je tijdens dit boek tegenkomt vallen aan het einde mooi in elkaar en maken er één mooi geheel van. De schrijfstijl is boeiend en verfrissend en geven de karakters hun eigen ik die blijven groeien gedurende het gehele verhaal. Ik denk dat er een mooie en spannende film van gemaakt kan worden. Van mij mag dit!