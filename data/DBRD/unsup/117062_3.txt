Jamie haar moeder is overleden en ze wil weg uit haar oude leven. Ze neemt een radicale beslissing en verhuisd naar het andere eind van Amerika. Ze boft enorm, want ze kan in een geweldig huisje wonen in een wijkje dat Storytel Court heet. Met huisjes die zo uit sprookjesboeken lijken te zijn weggelopen en straatnamen als Glas slipper. Ze maakt al snel kennis met de buren die haar direct willen koppelen aan kennissen en achterneven. Ze zit daar helemaal niet op te wachten, want dit is Haar jaar en daar horen geen mannen bij.

Haar kat MacGyfer (die zijn naam eer aan doet) denkt daar heel anders over en gaat op zoek naar een mooi mannetjesexemplaar voor haar. Om haar te laten weten dat hij die heeft gevonden, sleept hij ondergoed ed uit het huis van David en legt dat bij haar voor de deur. En niet alleen Jamie wil hij helpen, hij zet de hele buurt op de kop door spullen te stelen en ergens anders achter te laten. Het werkt wel, want een terug ruilhandel ontstaat en nieuwe contacten worden zo gemaakt.

Jamie maakt al snel vrienden en voelt zich goed thuis. Om aan het koppelpogingen van haar buren te ontkomen gaat ze een nep-relatie aan met David, net de man die haar kat voor haar heeft uitgezocht. Maar hoe lang gaat dat goed wanneer je meer begint te voelen.?

Een bijzonder leuk, grappig en romantisch verhaal, waarbij de kat MacGyfer een grote rol speelt. Leuk is dat hij zijn eigen delen heeft en je als lezer mee kan kijken in zijn hoofd. Herkenbaar voor de kattenliefhebber, want hij denkt wat je als mens denkt dat hij zou kunnen denken.
Tel daarbij op nog een sullige hond, een stel pubers, een ex-acteur die nooit helemaal is losgekomen van zijn rol als detective en er gebeurd genoeg en een happy end is niet ver weg.