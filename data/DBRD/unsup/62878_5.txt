Wouter Helders debuteert met "Machtsstrijd" en het boek staat meteen als een huis. Een spannend, vlot te lezen en goed gelaagd verhaal. Niet voor niets werd deze intelligente thriller beloond met de Shortlist Hebban thriller debuutprijs 2016.

De Firma DGH (De Graaf - Hurkman) floreert al sinds jaar en dag onder leiding van de directeur Antonie de Graaf. Antonie heeft echter TBC en weet dat zijn einde nadert. Hij laat zijn omgeving vertwijfeld achter, wanneer hij zelf een einde aan zijn leven maakt.

Chris Hurkman's vader was tevens medeoprichter van DGH. Wanneer hij nog een kind is komen de ouders van Chris om in Congo. Ogenschijnlijk door een ongeval. Chris wordt door zijn grootouders in NamibiÃ« opgevoed, maar zij sturen hem na de basisschool naar een Zwitserse internaat. Hier maakt hij kennis met Cecil en Victoria, de kinderen van Antonie de Graaf en de drie sluiten vriendschap. Chris gaat zelfs logeren bij de vader en het tweetal.

Chris zal na zijn opleiding als geoloog bij DGH in dienst komen. De vriendschap tussen de drie lijkt dan te smelten als sneeuw voor de zon. Cecil ontpopt zich tot een opportunistische man, die drank en drugs niet schuwt en door zijn toedoen raakt Victoria ook verslaafd. Na de dood van Antonie de Graaf volgt er een verbeten strijd los om zijn nalatenschap.

De Belgische journaliste Sofie Lafleur vindt in de spullen van haar oma een brief van haar overleden vader, waaruit blijkt dat hij vrijwel zeker is vermoord in Congo. In die tijd was hij werkzaam bij DGH (De Graaf - Hurkman).
Sofie gaat op onderzoek uit en komt in contact met Chris, waarop ze samen een complot ontdekken en in een meedogenloze strijd belanden.

De spanning wordt hoog gehouden door de ijzersterke plot, de cliffhangers aan het einde van de korte hoofdstukken en de verrassende plotwendingen.
Dit boek komt uit een reeks "Meer boek voor mannen", maar is nergens te gruwelijk te noemen.

Kom maar op met het volgende boek!
Beloond met 4.5 sterren.