Malorie trekt zich aanvankelijk niets aan van de nieuwsberichten die op haar netvlies verschijnen. Haar zus Shannon raakt bijna geobsedeerd en lijkt te wachten op elke nieuwe update die in de nieuwsberichten naar voren komt. De bizarre gebeurtenissen verspreiden zich langzaam naar andere delen van de Verenigde Staten en als haar ouders de telefoon niet meer beantwoorden, lijkt Malorie’s angst terecht te zijn. Op een zeker moment ging de televisie op zwart, liet de radio slechts ruis horen en was er geen signaal meer van internet. Als Malorie een ijzingwekkende gil van de bovenverdieping hoort komen, realiseert ze zich dat het fenomeen ook bij haar thuis is doorgedrongen.

Nadat ze Shannon dood heeft gevonden in hun badkamer, weet Malorie dat ze geen andere keuze heeft. Ze verlaat hun huis, dat betimmert is met lakens om elk zicht naar de buitenwereld te ontnemen. In haar achterhoofd spoken de verhalen van ooggetuigen die vertellen hoe personen volledig doordraaien en overgaan tot de daad van zelfmoord plegen. Malorie’s enige houvast is de advertentie in de krant met de oproep voor de laatste overlevenden van deze ‘ramp’. Ze begint aan de tocht die haar enige kans op overleven kan betekenen.

Josh Malerman, zanger van de rockband The High Strung debuteerde in mei 2014 in de Verenigde Staten met zijn thriller Bird Box. In het van De kooi dankwoord beschrijft hij op sarcastische wijze de totstandkoming van zijn debuutthriller, die volgens sommige recensenten ook prima valt in te delen in het horrorgenre. Volgens Malerman is inspiratie een apart fenomeen:
De kooi is een doordringende thriller die al snel bij de lezer onder huid kruipt. De schrijfstijl is kort, krachtig en voert de lezer snel door het verhaal, alsof deze op gelijke tred door het verhaal moet als hoofdpersonage Malorie. De post apocalyptisch wereld die wordt opgevoerd in het verhaal is vervreemdend en laat de lezer merken dat het voor Malorie werkelijk een kwestie van overleven is. Iets waar de lezer rekening moet houden is het gevoel van onwetendheid dat regelmatig naar voren zal treden.

Al met al is De kooi een fantastische thriller die voor liefhebbers van de televisieserie The Walking Dead en thrillers met een horror randje een aanrader is. Malerman heeft met dit boek de deur naar het schrijverschap volledig opengezet, waarbij hij zijn lezer aangenaam verrast met deze thriller die afwijkt van alle normen.