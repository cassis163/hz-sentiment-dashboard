Aaaah Colleen Hoover! Je deed het weer!
9 November is het vijfde boek die ik lees en ik had eigenlijk gedacht dat ze met deze wel eens zou falen, want hoe kan het mogelijk zijn dat ik al haar boeken mooi vind? Maar het gebeurde weer, ik viel voor haar fantastische schrijfstijl en de geweldige personages die ze weet neer te zetten. Ik zwijmelde bij dit boek, ik werd verliefd, mijn hart werd gebroken en terug geheeld! En dan heb ik het nog niet over die plottwist!

Dit boek gaat over Fallon ze is in het verleden ernstig verbrand geraakt bij een woning brand en daardoor kan ze haar beroep als actrice niet meer naar behoren uitvoeren. Hierdoor is ze niet meer zo zelfzeker als ze ooit was. Op 9 november ontmoet ze Ben en hij zorgt ervoor dat ze zich terug wat de oude voelt. Hier begint het verhaal ook mee. Ze spreken af om de volgende 5 jaar elkaar op 9 november terug te zien, in tussentijd hebben ze geen contact: ze blokkeren elkaar op sociale media en ze kennen elkaars nummer niet. Dit boek is dus in 5 verschillende stukken gedeeld. Elk op een 9 november. We lezen ook in afwisselend perspectief wat ik heel leuk vond. Ben lijkt op het eerste moment iemand met weinig zorgen en zin in het leven, maar niets is minder waar. Hij sjouwt behoorlijk wat bagage mee. Ik werd verliefd op hem! Wat een geweldige jongen! In het boek komt er een serieuze plottwist voor die ik niet had zien aankomen en waarbij ik met open mond zat te lezen.

De hoofdpersonages hebben een geweldige chemie samen en zijn ook best grappig. Dit boek las ik in snel tempo uit want het is zo goed geschreven zonder dat het doet vervelen. Er zit ook een leuke knipoog in naar één van haar andere boeken. Dat vond ik wel leuk. Geen paniek als je nog niets gelezen hebt van Colleen Hoover, ze spelen geen super grote rol.

Hoewel het zo goed is wilde ik af en toe het boek heel hard naar Colleen Hoovers hoofd gooien en naar haar schreeuwen met de vraag: WAAROM??? Dit boek raakt je keihard en snijd recht door je hart maar het is zo de moeite waard. Het is een emotionele rollercoaster die je nooit meer zult vergeten. Ik weet zeker dat dit boek mij nog heel lang zal bijblijven. Dit is één van mijn absolute favorieten.