Ellen de Vriend heeft een geweldig verhaal geschreven, waargebeurd en onthutsend. Onvoorstelbaar wat er op dat eiland is gebeurd tijdens de 2e wereldoorlog. Het verhaal van het gezin Jonker, hoe ze betrokken raakten bij het verzet en waarom ze van het eiland af wilden om te helpen met de bevrijding. De tien mannen die zijn opgehangen terwijl zuid Nederland al bevrijd was.

Ik had er nog nooit iets over gehoord en wist ook niet dat het eiland onder water was gezet. Echt een verhaal dat niet vergeten mag worden. Ik bleef lezen en nu het boek uit is blijft het verhaal in mijn hoofd zitten.