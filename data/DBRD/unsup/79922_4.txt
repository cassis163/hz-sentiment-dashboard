Thora is een IJslandse advocate, die voor hulp wordt ingeroepen door Jonas. Hij heeft 2 oude boerderijen en een stuk land opgekocht en is het aan het ombouwen tot een kuuroord/hotel. Als de architecte wordt vermoord en Jonas wordt verdacht, gaat Thora op onderzoek uit om te achterhalen wat er is gebeurt en stuit hierbij op een familiedrama dat iemand liever verborgen had gehouden.

Thora is een ondernemend type. Ze laat eigenlijk alles vallen voor haar onderzoek. Gelukkig heeft ze een zeer gewillige duitse vriend, die braaf met haar meegaat en met wie ze haar bevindingen kan delen. Ook haar kinderen hebben niet veel aan haar en moeten het zelf maar een beetje zien te redden. Maar toch is ze een sympathiek persoon. Af en toe maakt ze wel wat mensen boos, maar nooit voor lang. Bij haar speurtocht komt ze op zeer veel mogelijke verdachten, om uiteindelijk de werkelijke moordenaar te ontmaskeren.

Een leuk boek, vlot geschreven. Geen echte thriller, meer een detective. Wel een grappig gegeven dat het een advocate is die het speurwerk doet.
Het boek heeft veel personages, wat door de IJslandse namen soms verwarrend is, maar door die even op te schrijven is het makkelijk terug zoeken wie wie is.
Ik vraag me alleen af wat de reden was voor het herhalen van het jaartal 2006 op tussenbladen steeds na een aantal hoofdstukken. Al met al een geslaagd boek!