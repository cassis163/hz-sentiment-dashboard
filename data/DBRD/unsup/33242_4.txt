Ik heb eerst het verhaal gelezen want daar gaat het toch om in een boek. Het is een verhaal, geschreven vanuit de hoofdpersoon, Daan
Daan is een bijzonder kind, hij kan goed praten en discussiÃ«ren. Maakt leuke grapjes in de klas. Hij houdt graag de juf voor de gek, samen met zijn vriendje Frank.
Dan besluit de juf dat ze met de klas een toneelstuk op gaan voeren. Het wordt gelijk duidelijk dat Daan het niet leuk vindt. Later zal blijken waarom.
De manier waarop Daan met zijn dyslexie omgaat ontroerde mij, ik zag hem zo zitten in de klas. Hij is echt niet dom maar lezen lukt hem gewoon niet. Hij probeert het met humor op te lossen en met lijstjes. Uiteindelijk komt het goed, hij heeft een rol die bij hem past en zijn vrienden leren hem dat hij ook belangrijk is, zelfs met een rol zonder tekst. De uitvoering wordt geweldig en het einde is heel verrassend.
Het verhaal wordt afgewisseld met zwart-wit tekeningen en daarnaast kun je het verhaal beluisteren op de cd die mooi verpakt zit achter in het boek.
Het is een leuk boek om te lezen en te luisteren, ik ben blij dat deze serie ook in Nederland verschenen is. Een heerlijk kinderboek met een mooie boodschap!