Ik mocht van de schrijfster dit boek lezen. Leuk om het op deze manier te leren kennen.

Onderstroom blijkt het tweede deel te zijn uit de jeugdreeks ‘Het College’. Tijdens het lezen van dit boek kwam ik erachter dat het wellicht beter zou geweest zijn als ik met het eerste boek was begonnen. Het blijkt namelijk een vervolg te zijn.

De vijfdejaars van het college gaan op afzondering naar een eiland. Een jaarlijks terugkerende reis op school waar de wildste verhalen over de ronde doen maar waar ook heel wat leerlingen tegen op zien want ze worden letterlijk afgesloten van de buitenwereld want niemand heeft er immers bereik of internet. De reis is ook een beetje slecht getimed na de vreselijke gebeurtenissen die vlak daarvoor gebeurd zijn.

Op de eerste avond wordt al meteen een geheimzinnige boodschap afgespeeld. Dit is het begin van een week waarbij het ene na het andere incident gebeurd en de schrik zit er goed in onder de leerlingen en leerkracht.

Het boek had me meteen in de greep. Ondanks dat ik dus deel 1 heb gemist. Er wordt afgewisseld tussen Nina en Lara, die elk een eigen kijk hebben op de zaken en af en toe zat er een geheimzinnige zwarte bladzijde in het boek. Voldoende om verder te willen lezen en om zelf ook mee te denken met het verhaal. En het einde... had ik niet zien aankomen!

En ook: OMG, wanneer komt het derde boek uit?!

Ik ben wellicht dubbel zo oud als de leeftijd waarvoor het bedoeld is maar ook de volwassen thrillerliefhebber kan hiermee volgens mij aan zijn trekken komen. Ik zal alleszins het eerste boek zo snel mogelijk nog gaan lezen en kijk sowieso uit naar het vervolg van deze serie.