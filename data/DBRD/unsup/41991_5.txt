Een terechte winnaar van de libris literatuurprijs 2018!
Het boek beschrijft het verhaal van Metin, die opgroeit in de Bijlmer, met een grillige, tirannieke en egocentrische vader.
Het boek leest prettig en de hoeveelheid bladzijdes vormen geen probleem.
Je leeft mee met Metin, terwijl hij zich staande probeert te houden in een onveilige omgeving, zowel thuis, op school en in de wijk zijn er de nodige uitdagingen voor hem.
In het boek wordt duidelijk hoe deze uitdagingen Metin vormen tijdens het opgroeien en ook hoe langzaam de verhoudingen binnen het gezin veranderen.
Naast het persoonlijke verhaal van Metin geeft het boek ook een mooi tijdsbeeld van het opgroeien in de Bijlmer in de jaren '80.