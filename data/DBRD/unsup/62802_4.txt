In Deze Nu kruisen de levens van Matson, Lois, Ido, Thom en Jean-Bart elkaar, doordat ze een gezamenlijk idee hebben over meerdere universums en dat beginnen uit te werken.

Wat als de wereld van nu niet de enige is? Wat als je bij een keuze die je hebt gemaakt naar rechts was gegaan ipv naar links, wat zou dan het levenspad zijn? Voor Thom en Jean-Bart is er een levensbepalende keuze gemaakt waardoor ze alles over hebben om dat te veranderen.

Maar hun onderzoek naar informatie blijkt niet onopgemerkt en ineens blijkt hun theorie ineens een enorme dreiging te vormen.

De opbouw van het verhaal is niet makkelijk. In eerste instantie lijkt het boek achterstevoren verteld te worden. Hoofdstukken lijken tegenstrijdige informatie te geven. Daarbij is er veel theorie over kwantum mechanica, en hoewel dat in een leuke vorm is gegoten, (een leraar die de stof doceert), kost het doorzettingsvermogen om door dit deel heen te raken. Toch is het essentieel voor het verhaal, het vormt de basis voor de theorie en de uitwerking daarvan door de hoofdpersonen.

Het is even doorbijten bij de stukken met wetenschappelijke informatie is, maar het is zeker de moeite waard. Pas na het helft van het boek komt er vaart in het verhaal, de hoofdpersonen beginnen meer te leven en als lezer worden de beweegredenen duidelijk. Nieuwe verhaallijnen worden ingevoerd in de vorm van de overheid en nog een andere groepering die meer dan ge√Ønteresseerd is in de ontwikkelingen. Het zorgt voor de nodige spanning, hoewel het nergens superspannend is, is het toch een race tegen de klok.

De laatste hoofdstukken bevatten veel herhaling van de eerste hoofdstukken, en dat is jammer. Met wat minder herhaling was het even zo goed te volgen geweest. Leuk is wel dat die herhalingen nu zijn vermengd met de verhalen van de tegenspelers, waardoor de puzzelstukjes, die in het begin nog niet te plaatsen waren, ineens op zijn plek vallen.

De verrassing volgt nog na het laatste hoofdstuk, het is namelijk een eerste deel uit een serie van vier boeken. En dat is wel heel prettig, want na het uitlezen van dit boek zijn veel vragen beantwoord, maar zijn er ook nog een aantal onbeantwoord en die vragen nog om opvolging.

Een bijzonder boek met een wetenschappelijk thema waar iedereen weleens over heeft nagedacht. Na het lezen van dit boek zullen alle keuzes die je vanaf nu maakt een dubbele lading krijgen.
Dit boek is een mooie intro voor een volgend deel.