De cover van het boek is een hele issue geweest en toen Inge met de uitgeverij had besproken hoe het zou worden, werd er gevraagd of Inge meteen even 6 kids bij elkaar kon krijgen om de foto shoot te doen. Inge vertelde bij haar boekpresentatie dat haar dochter meteen heel enthousiast was om mee te doen en haar beste vriendin ook, maar de rest werd nog en heel gepuzzel en hoe krijg je 6 tieners, die ook nog op allerlei clubjes zitten in een hele korte tijd bij elkaar! Het is gelukt en met Inges dochter op de voorgrond is het een prachtige cover geworden. Een harde cover wat het boek een luxe uitstraling geeft, met aan de zijkant als extra ook nog een foto van de dochter van Inge. Al met al een heel persoonlijke cover geworden.

Ik had al veel gehoord over Doodverklaard en begon ook met enthousiasme te lezen. Op de achterkant staat;

WIE EENMAAL AAN DOODVERKLAARD BEGINT, IS TIJDELIJK ONBEREIKBAAR.

Inderdaad, ik kon het boek niet meer weg leggen en heb hem dan ook in één dag uitgelezen. Volgens mij is dit pas het tweede boek waarbij me dat ooit gelukt is.

Dat Inge al lange tijd schrijft en al een prijs heeft gewonnen, al is er nog geen echt boek van haar hand gekomen, kun je merken aan de zinsbouw en de plot.

Niet te lange zinnen en de bladzijden staan ook niet te vol, vooral voor kinderen is dit erg prettig. Vrij korte hoofdstukken aangeduid met een nummer. Na verschillende plotwendingen, die je telkens op het verkeerde been zetten, is het eigenlijke plot een verrassing.

Isa Mendonck is samen met haar vriendin Josie na een avondje stappen al vroeg wakker. Isa kan niet uitslapen en Josie besluit na wat morren op te staan en een ontbijtje te maken voor hun beide. Nadat er thee over tafel is gegaan en Isa het ook over haar benen heeft gekregen wordt Isa naar huis gebracht door de vader van Josie. Isa is een bolleboos en net voor zij aan haar huiswerk wil beginnen kijkt zij nog even op Google. Je kunt eigenlijk weinig vinden over Isa, want Facebook heeft ze vrij goed afgeschermd. Des te groter is de schrik dat haar naam ineens tevoorschijn komt.

ZOALS IK KWAM

ZOALS IK BEN,

ZOALS IK BEN GEWEEST,

ZO BEN IK HEENGEGAAN…

Het begin van een zenuwslopende zoektocht naar de persoon die Isa Doodverklaard. De persoon die haar moet kennen, want zelfs haar volledige naam en familieleden worden in een overlijdensadvertentie genoemd.

Het vaste groepje vrienden van Isa laat haar langzamerhand vallen en zelfs haar beste vriendin wil niets meer met haar te maken hebben. Zij kunnen niets vinden op Google en denken dat Isa alleen maar aandacht vraagt. Isa gaat aan zichzelf twijfelen, ze heeft het toch wel goed gelezen en waarom geloven haar vrienden haar niet.

“DIE SCHREEUW OM AANDACHT HEEFT HET OMGEKEERDE EFFECT”

Zoals zoveel pubers besluit Isa niet haar ouders in vertrouwen te nemen, dus zal ze het zelf moeten oplossen. Nadat zelfs een optreden van de lievelingsband van Isa, 2BE1, te gevaarlijk wordt om heen te gaan, krijgt de Doodverklaring een steeds grimmiger gezicht.

Doodverklaard is een super spannende YA, waarbij je na het lezen meteen jezelf gaat Googelen en gelukkig ben ik niet Doodverklaard.





Leesplezier 5 *****
Plot 5 *****
Schrijfstijl 5 *****
Originaliteit 5 *****
Psychologie 5 *****