In deze vreemde toekomstige wereld, krijg je via de telefoon van Death-Cast te horen als je gaat sterven. Na zo’n telefoontje heb je nog bijna een hele dag te leven. Niemand weet hoe hij of zij zal sterven. Zou jij op de dood gaan zitten wachten? Of ga je juist nog meer leven? Elk moment kan je laatste zijn.

Je volgt in dit boek grotendeels de verhaallijnen van twee jongens: Mateo en Rufus. Ze kennen elkaar niet. Maar toch komen ze op elkaars pad. Je leest tussendoor ook stukjes van andere mensen: mensen die ook zijn gebeld, mensen die niet zijn gebeld en mensen die werken voor Death-Cast.

Hun laatste dag wordt beschreven met tijdstip bovenaan elk hoofdstuk. Zo voel je nog meer dat de tijd dringt. Je krijgt medelijden met de jongens en Je wilt dat ze het overleven. Je hoopt dat de titel van dit boek, helemaal niet waar is.

Deze wereld is bikkelhard en Dystopisch te noemen. Je laatste dag op aarde. Hoe zou jij dat aanpakken? Er zitten spannende momenten in, maar het boek raakt je ook echt. Je gevoelens gaan heen en weer tijdens het lezen! Het verhaal laat je niet los, zet je aan het denken.

Het leest bijzonder vlot en je voelt dat zwaard boven de hoofden van de jongens hangen. Ik vond het onderwerp ook origineel. Niemand wil echt weten wanneer hij of zij gaat sterven toch? Dus geen ze leven nog en gelukkig in deze wereld…..

Het einde is afgesloten, maar had iets meer afgerond mogen zijn. Maar je kunt het ook zelf invullen. Dat is dan wel weer bijzonder. Ik geef het boek 4****