Een jongen en een meisje. Hij bij de bushalte, zij in de bus. 1 blik.
Zullen zij elkaar vinden?

Als het toevallige lot beslist dat de jongen die Laurie zag bij de bushalte en waar ze hopeloos verliefd op werd, de nieuwe vriend van haar beste vriendin blijkt te zijn, moet ze een weg zien te vinden hier mee om te gaan. Hoe kan ze iemand vergeten die met die ene blik zoveel indruk op haar maakte?
Toch zal ze moeten, want haar beste vriendin is de persoon in haar leven die zij voor geen goud kan missen.

Josie Silver heeft met deze roman een waar liefdesverhaal gedurende meerdere jaren opgeschreven.
Je wordt meegesleept in een leven van vriendschap, liefde, teleurstellingen, verdriet en uiteindelijk een ontknoping die je wel ziet aankomen maar die intens wordt beleefd.

Gevoelens wisselen elkaar af en omdat het verhaal geschreven is uit twee verschillende perspectieven leef je intens mee met de hoofdpersonen en lijkt het alsof je naast ze staan en ze bijna iets zou toe willen roepen.

Niet kunnen stoppen met lezen en een aanrader voor hen die net als ik zo houden van een ingewikkeld romantisch verhaal.

Klein kanttekening; ik was steeds aan het terug bladeren om te kijken in welke maand ik zat en welk jaar ook alweer.
De gebeurtenissen volgen elkaar zo snel op dat ik even vergat dat ik inmiddels alweer een paar maanden verder was.