'We zijn onze democratie kapot aan het maken door haar te beperken tot verkiezingen, en dat terwijl verkiezingen nooit als democratisch instrument zijn bedacht'. Zie daar de pitch voor dit invloedrijke essay. Van Reybrouck legt, meer dan bij 'Pleidooi voor populisme' de vinger op de - weliswaar open - wonde en komt met een zorgvuldig onderbouwd alternatief. Helder geformuleerd, uitgebreid gedocumenteerd en vurig gebracht.

Ik las in het nawoord dat drieduizend exemplaren uitgedeeld werden aan alle gemeentebesturen van Nederland. Laat het daar niet bij blijven: dit zou een standaardwerk moeten worden waar jongvolwassenen in hun opleiding tot burger mee aan de slag kunnen. Zo zit er echt toekomst in dit essentieel en onontkoombaar boek.