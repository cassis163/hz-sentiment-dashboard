Wow! Wat een geweldig goed boek. Het lijkt wel of Tess Gerritsen met elk volgend boek in deze reeks beter wordt!
Maura Isles wordt geconfronteerd met de dood van een vrouw, Anna, die als twee druppels water op haar lijkt. Wie is deze vrouw? Maura gaat op onderzoek uit en er ontvouwt zich een gruwelijk drama waarvan ze niet zeker weet of ze de antwoorden op de vragen wel wil weten.
Is zij het kind van boosaardige moordenaars? En was de dode vrouw haar tweelingzus? En wie is er eigenlijk verantwoordelijk voor haar dood?
De spanning wordt ontzettend goed opgebouwd en langzaam maar zeker wordt duidelijk welk duivels idee er achter de moord op Anna alsook de andere moorden zit.
Tess Gerritsen sleept de lezer in een niet te stuiten vaart mee naar het eind, waarvan het slotakkoord nog lang nadreunt.