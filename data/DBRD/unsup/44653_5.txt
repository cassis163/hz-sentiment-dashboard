Absoluut een aanrader!
Terlouw had zijn sporen natuurlijk al verdiend, maar hier bewijst hij dat hij ook samen met zijn dochter in staat is een goed boek te schrijven.
Het boek "pakte" me vanaf de eerste bladzijde. Je krijgt sympathie voor de hoofdpersonen. Soms iets knullig geschreven en een tikje onwerkelijk, maar dat stoorde me totaal niet. De prachtige schrijfstijl maakte het meer dan goed. Dit is literatuur! Mooi taalgebruik, mooie stijl. Kritiekpuntje is dat ik het te weinig "thriller" vond, het plot was ook niet verrassend genoeg, althans, níet wie de dader was, maar wel het motief. Aan het eind wordt de spanning goed opgebouwd omdat we ineens niet meer net zoveel weten als de hoofdpersonen, maar als duidelijk is dat zíj weten wie de moordenaar is, worden wíj als lezers onwetend gehouden, daardoor lees je het boek wel in één ruk verder uit.