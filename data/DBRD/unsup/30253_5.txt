Via de Facebookpagina Boekenfans zag ik regelmatig berichten verschijnen over dit boek. Het speelt zich af in Haacht, wat niet mijn eigen thuishaven is. Ik had daarom eerst de kat uit de boom gekeken, maar ben uiteindelijk toch gezwicht. Achteraf gezien gelukkig maar. Het was een prachtig boek dat ook goed te volgen is voor mensen die zoals ik niet in Haacht of een andere gemeente uit het boek wonen. Een spannend plot, goed geschreven. Ik kijk al uit naar het volgende boek! Want na het slot wil ik wel graag weten hoe het verder gaat met Johan en Sofie.