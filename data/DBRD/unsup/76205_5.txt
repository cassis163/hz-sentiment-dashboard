“Tien jaar gevangen” is het waargebeurde verhaal over drie jonge meisjes die worden ontvoerd in Cleveland, Amerika.
Hun ontvoerder is een man die, zoals hij zelf zegt, een seksueel probleem heeft. In het dagelijks leven is hij buschauffeur op een schoolbus en komt hij normaal over. Niemand weet dat hij degene is die de meisjes vasthoudt in zijn huis.
Elke dag worden de meisjes meerdere keren door hem verkracht. Ze worden mishandeld, krijgen bijna geen eten en zijn vastgeketend aan een ijzeren ketting. Een van de meisjes krijgt zelfs een kind van hem.
Na tien lange en zware jaren weten de drie ondertussen volwassen vrouwen te ontsnappen.

Dit boek is zeer aangrijpend. Het is bijna niet te vatten wat de meisjes allemaal hebben moeten doorstaan. Groot respect verdient hun nooit opgegeven hoop en hun overlevingsstrijd.
Het boek vertelt ook de ervaringen van de ouders en andere familie laat zien. Zij hebben onvermoeibaar gestreden om hun meisjes terug te vinden.
Het is een boek dat mij kippenvel bezorgde en ik zal dit verhaal niet gauw vergeten.