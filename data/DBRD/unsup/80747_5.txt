Gena Showalter – Door de Zombiespiegel (the white rabbit chronicles , deel 2)

Spiegeltje, spiegeltje aan de wand………. Wat is er met Ali(ce) Bell aan de hand?
Na haar vorige avonturen, lijkt ze haar eigen lichaam niet meer te herkennen, als ze in de spiegel kijkt. Er is iets goed mis met haar! Ze begint zombiestemmen te horen en kan van het ene op het andere moment heel agressief worden. Ze wil heel graag te weten komen wat er met haar aan de hand is. Haar visioenen met Cole zijn over, ze heeft ze nu met iemand anders. Dit zorgt voor grote spanningen tussen Cole en Ali. Ali weet niet of het ooit nog goed gaat komen.
Ali ziet nog steeds een konijnenwolk als er zombies in aantocht zijn en haar zusje bezoekt haar nog steeds. Emma maakt zich enorm veel zorgen over haar oudere zus.
Ali moet dus wederom de strijd aan gaan met Anima. Anima gebruikt doodzieke mensen als proefpersonen, om ze in zombies te laten veranderen.
Er zijn weer spannende gevechten met de zombies. Niet iedereen komt er zonder kleerscheuren vanaf. Ook Ali’s vriendinnen Reeve en Kat worden er ditmaal bij betrokken. Maar Ali, wil het liefste dat ze veilig zijn en probeert ze af te schermen van de echte wereld.
*tik Tak tik TAK* De klokt tikt verder en is er nog wel tijd genoeg?
Dit boek is wederom supergoed! Heerlijk vlot geschreven en ik kon het boek niet meer aan de kant leggen. Daarom zat ik het weekend echt in de wereld van Ali. Het is zo spannend! Goed plot. Het boek is dik, maar daar merk je niks van als je zit te lezen. Door de spanning ben je zo 50 blz. verder voordat je het weet. Dat is echt een perfect boek in mijn ogen. Als je niet meer let op hoe ver je bent, dan zit het echt goed in elkaar. Ik kan niet wachten op het derde boek. De cover is ook prachtig (losse omslag) en van binnen is het geel/zwart. Op de kaft onder de omslag staat Vreemderder vreemderder. En dat klopt ook wel. Ali’s leven wordt steeds vreemder(der) en net als je denkt het kan niet vreemder(der), dan gebeurt het juist wel. En misschien ga jij wel anders in de spiegel kijken na het lezen van dit boek? Je weet nooit wat er in de wereld van de spiegels kan gebeuren. ….
5sterren*****