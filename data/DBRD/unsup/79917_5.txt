Aanvankelijk gaf ik Leyers’ “De Weg naar Mekka” de status van een tussendoortje. Maar al na de eerste pagina’s geraakte ik gefascineerd door de prachtige vertelstijl van de auteur en de hartverwarmende humor die een pure uitstraling zijn van de minzame en sympathieke volksgeleerde die Jan Leyers is. De speelse wijze waarop hij heikele thema’s aansnijdt en de beschrijving van het bloed, zweet en tranen dat een dergelijke onderneming als “De weg naar Mekka” met zich meebrengt, is een feest voor de literaire fijnproever. Zijn simultane les in geschiedenis, aardrijkskunde, volkenkunde en religieuze research is puur genieten. Leyers is naast filosoof en muzikant ook een begenadigd TV-maker en de realisator van de 9-delige tv-documentaire met dezelfde naam “De weg naar Mekka” Een goede raad: lees eerst het boek en geniet vervolgens met volle teugen van het zalig “déjà vu” dat de documentaire biedt. Beide items zijn torenhoge aanraders.
Hugo