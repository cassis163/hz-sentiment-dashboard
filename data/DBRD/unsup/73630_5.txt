Een boek in het genre Jojo Moyes en Nicholas Sparks, dit moest ik gewoon lezen. En wat ben ik blij dat ik dit gedaan heb, het is gewoon een pracht debuut van Julia Whelan.

Het boek vertelt het verhaal van Eleanor, kortweg Ella genoemd. Ze trekt met een Rhodes beurs naar Oxford om daar een jaar te studeren. Na dit jaar zal ze terugkeren Amerika om daar haar droomjob uit te oefenen. Maar dat is buiten haar docent James, kortweg Jaimie, gerekend. Ze leren elkaar kennen als friends with benefits, maar hoe verder het jaar vordert hoe dieper hun liefde voor elkaar gaat. De enige voorwaarde in hun zogezegde "relatie" is dat ze altijd eerlijk zullen zijn tegen elkaar. Na enkele afspraakjes komt Ella te weten dat Jaimie het met de eerlijkheid niet zo nauw neemt en iets voor haar verbergt.
Maakt dit geheim een einde aan hun relatie of komen ze er sterker uit? Gaat Ella vervroegd terug naar Amerika? Doet ze haar jaar in Oxford uit of zal ze gewoon in Engeland blijven? Dit waren de vragen die mij de hele tijd bezighielden. Het boek boeide me vanaf de eerste letter, een mix van romantiek, humor en drama. Helemaal mijn ding!
Kortom, dit boek is een prachtdebuut en mag zeker naast Nicholas Sparks en Jojo Moyes liggen.