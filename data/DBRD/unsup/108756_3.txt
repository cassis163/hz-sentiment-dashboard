Duizend vaders, de opmerkelijke debuutroman van Nhung Dam, geeft de lezer een kijk in het leven van haar naamgenote Nhung, een Vietnamees meisje van 11 jaar, dochter van een bootvluchtelinge.
In hoeverre dit verhaal autobiografisch is zegt Nhung Dam zelf in een interview dat fictie leugens zijn. Desalniettemin verweeft zij gebeurtenissen en herinneringen uit haar eigen leven door het verhaal.
Het verhaal begint wanneer de moeder van Nhung Dam op een boot stapt waarmee zij de reis onderneemt om een beter leven na te streven. Op deze reis worden er regelmatig mensen ziek en om de andere medereizigers niet te besmetten worden deze zieke mensen â€™s nachts in het water gedumpt. Wanneer zij aan de beurt is komt er net op tijd redding vanuit onverwachte hoek zodat zij de moeilijke overtocht toch overleefd. Samen met haar vriendje, die zij op deze bootreis heeft leren kennen en haar toekomstige man zal worden, probeert zij een nieuw leven op te bouwen. Het leven is er echter heel moeilijk en wanneer haar man op een dag verdwijnt zonder dat zijn gezin weet waar hij naartoe is en waarom hij hun verlaten heeft wordt het leven van Nhung en haar moeder er niet gemakkelijker op.
Het verhaal wordt door de 11-jarige Nhung vertelt. Fantasie en gebeurtenissen volgen elkaar in razend tempo op waardoor de lezer als het ware meegesleurd wordt in een rollercoaster van emoties.
Het taalgebruik dat de schrijfster Nhung Dam gebruikt is helder en eenvoudig. Als debuutroman is dit boek zeker geslaagd en mits wat bijschaving is zij een schrijfster waarvan we in de toekomst beslist nog van zullen horen.