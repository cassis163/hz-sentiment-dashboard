De derde stem is het tweede boek van het echtpaar Cilla en Rolf Borjlind. Voor zij aan hun eerste boek Springvloed schreven, waren zij scenarioschrijvers voor o.a. Arne Dahl. De reden dat zij zelf een boek zijn gaan schrijven, is dat zij weleens zelf exact wilden bepalen wat er gebeurd en niet de regisseur.

In de derde stem komen we dezelfde personages tegen als in deel 1, Springvloed. Echter leren we ze nu een stuk beter kennen. Vooral Abbas, samen me Tom Stilton reist hij naar Marseille om de dood van een goede vriendin Samira te onderzoeken. Op hetzelfde moment wordt er in de straat bij de moeder van Olivia, iemand gevonden - van wie men denkt dat hij zelfmoord heeft gepleegd. Deze twee zaken blijken uiteindelijk toch met elkaar te maken te hebben.

De auteurs hebben duidelijk schrijfervaring opgedaan en zichzelf - in mijn ogen - verbeterd, er zit meer rust in het verhaal, de passages wisselen elkaar minder snel af en ook wordt er dieper op iets ingegaan. De hoofdtukken zijn ook langer, wat ik wel prettig vond. Gelukkig hebben ze hun beeldend schrijfstijl niet veranderd en lijkt het nog steeds of het verhaal zich voor je ogen afspeelt.

Na het lezen van dit boek kan ik bijna niet wachten op deel 3, maar daar hebben de schrijvers pas net de laatste punt achtergezet in het Zweeds, dus wij moeten nog even wachten.