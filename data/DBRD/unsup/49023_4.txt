Mijn eerste boek wat ik lees van luanne Rice, en dat is me zeker erg goed bevallen.
Een boek met een flinke teug magie en dat is wel iets waar je van moet houden. Misschien dat veel mensen dit ongeloofwaardig zullen vinden, maar ik geniet er wel van.
Het boek begint al erg mooi zodra May en Kylie in het vliegtuig zitten. Kylie brengt met haar bijzondere krachten May en de bekende ijshockeyspeler Martin tot elkaar. Dit brengt een prachtig verhaal met zich mee, het is niet alleen erg wonderlijk maar het laat je ook voelen wat nu echt belangrijk is in het leven.
Heel even had ik het idee dat het boek wat te langdradig werd, maar naderhand kwam je weer helemaal in het verhaal, en las het weer als een trein.
Ik ga zeker nog meer lezen van deze schrijfster.