Nieuwsgierig startte ik in het tweede boek van de Lunar-chronicles, na Cinder had ik natuurlijk hoge verwachtingen. En die verwachtingen heeft de auteur volledig ingelost. In het tweede deel starten we direct met de kennismaking van Scarlet (die volgens mij toch veel weg heeft van roodkapje :)). Scarlet is op zoek naar haar grootmoeder die verdwenen is. Dit is een roodkapje met een mix van Lara Croft. Zoals we misschien zeggen "geen katje om zonder handschoenen aan te pakken". Scarlet leert op haar zoektocht ook Wolf kennen. Wolf, kan ze hem vertrouwen of niet? Dit tweede boek breidt gewoon verder op het vorige verhaal, Cinder die nog op vlucht is, Keizer Kai, en natuurlijk onze boze Lunar-koningin Selena. Ik ben helemaal weg van deze boeken en zie echt uit naar het derde deel, dat blijkbaar pas 20 maart verschijnt, dus nog even geduld hebben. Verslavend, ontspannend, genieten, en zo kan ik nog verder gaan. Laat me dus gewoon een citaat van het boek nemen "stralende sterren!!!!!"