!In deze review komen spoilers en mijn ongezouten meningen in voor!
Review 7#

Ik zag dit boek in de kringloop liggen en ik juichte als een fangirl. Ik wist niet eens dat er een boek van de film Hook was. Ik heb de film wel een tiental keer gekeken en nog heb ik er geen genoeg van. De voorkant (de haak van kapitein Haak) past er dan ook echt bij.

Het verhaal:
Peter Pan is opgegroeid tot de drukbezette zakenman Peter Banning. Hij herinnert zich niets meer van zijn vroegere avonturen, tot op de dag dat zijn kinderen verdwijnen. Een mysterieus briefje leidt tot zijn terugkeer naar Nimmerland, Tinkelbel, de piraten, de verloren jongens en vooral kapitein Haak, die in tegenstelling tot Peter niets is veranderd...
!Spoiler alert!
Ik ben zo'n fan van dit verhaal, dan is het niet gek dat ik het zo snel uit heb gelezen. Het was zo leuk om weer te lezen over een opgegroeide Peter Pan, Doedeltje die z'n knikkers kwijt is, Haak (1 van mijn favoriete Disneykarakters) en natuurlijk Rufio (Rufio, Rufio, Ru Fi OOOOOOOOOOO! Sorry kon het niet laten : )
En wie heeft er natuurlijk weer zitten huilen toen Rufio dood ging (kuch kuch ik kuch.)
In het boek zitten ook wat foto's van de film, leuk extraatje.
Het was wel even wennen voor mij om dit verhaal in het Nederlands te lezen. Heb de film namelijk altijd in het Engels gezien en bepaalde namen, termen enz. nu in het Nederlands te lezen was raar voor mij. Het stoorde me soms ook wel eens. James Hook werd Jacob Haak (waar komt de naam Jacob opeens vandaan?), Tinkerbell werd Tinkelbel (iedere keer dat ik Tinkelbel las, dacht ik dat er Tikkelbel stond), bangarang werd boemerdeboem enz.

Conclusie:
Heb genoten van dit boek en het heeft me aangezet om de film weer te kijken.
Dat alles in de Nederlandse taal was vertaald was soms storend (sommige dingen had je moeten laten voor wat het is.)
Kortom een boek waardig voor mijn bibliotheek.

Cheen