“De waarheid” van Melanie Raabe is het tweede boek van deze schrijfster.

Hoofdpersoon Sarah blijft achter met haar zoontje Leo als haar man Philipp Petersen spoorloos verdwijnt tijdens een zakenreis in Zuid Amerika. Er volgt geen informatie wat er met hem gebeurd is. Zeven jaar blijft ze verstoken van enig nieuws over haar man Philipp.
Na jaren probeert ze haar leven weer op te pakken met een nieuwe vriend, totdat ze bericht krijgt dat haar man terugkomt naar huis. Het verhaal gaat dat hij ontvoerd is geweest en nu na zeven jaar vrij komt.

Er is veel media aandacht als ze hem ophaalt. Sarah herkent Philipp niet, volgens haar klopt zijn lengte niet, ze herkent zijn stem niet en heeft het idee dat dit een totaal andere man is. Ze twijfelt meteen, maar bevestigt dat ze blij is dat hij weer thuis is. Niemand schijnt te merken dat het een vreemde voor haar is. Ze probeert iedereen ervan te overtuigen dat dit echt niet haar man Philipp is, maar ondertussen dreigt de man haar dat ze alles zal verliezen als ze hiermee doorgaat. Haar man, kind en huis en het geld, zijn de inzet van hun ruzies.

Op een dag vraagt hij haar: “Wat is het ergste dat je ooit gedaan hebt”. Ze blijft hem het antwoord schuldig omdat het te erg is om te zeggen.

De schrijfstijl van Melanie Raabe is oké alleen ligt het perspectief vooral bij Sarah, afgewisseld met gedachten van Philipp. Er zit snelheid in het boek. De grote van het psychologische effect, is een sterke kant van het boek. Leesplezier en spanning zijn beide aanwezig. Wat opvalt is de vlakke reactie van haar omgeving. Niemand stelt kritische vragen aan Philipp of over hem.

Mijn oordeel is 7 punten, helaas zijn dat maar drie sterren.