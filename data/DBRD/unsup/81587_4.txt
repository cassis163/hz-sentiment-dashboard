Het boek beschrijft het leven van Circe, dochter van de zonnegod Helios.Circe is anders dan de andere goeden. Ze wordt verbannen naar het eiland Aiaia en ontwikeld zich daar verder. Circe komt voor in de Odyssee van Homerus en in een aantal Griekse mythen. Madeline Miller heeft er een eigen verhaal van gemaakt.
Het mooie van dit boek vond ik dat het een aantal mythen met elkaar verbind. Ik kende alle mythen die beschreven werden wel, maar ik had nooit over de verwantschappen nagedacht tussen de personages. Het leven van Circe wordt mooi geschreven. Alles is geschreven vanuit Circe en hierdoor krijg je mooi al haar gevoelens en gedachten mee. Ze is anders dan de andere goden. Maar waarom is ze anders dan de andere goden?
Het fijne van dit boek is dat het makkelijk geschreven is, het is niet moeilijk om het verhaal te volgen en verschillende mythen worden op een moderne manier beschreven.
Wat ik wel jammer vind is dat Madeline Miller in het boek niet beschreven heeft waarom ze bepaalde keuzes heeft gemaakt, vooral naar het einde van het boek toe. Met een beetje research kom je er al snel achter dat er meerdere verhalen over Circe zijn. Ik ben wel nieuwsgierig waarom ze in sommige stukjes voor een bepaalde versie kiest en niet voor een ander.
Toch is het een mooi boek voor als je je wat meer wilt verdiepen in de mythische Circe.