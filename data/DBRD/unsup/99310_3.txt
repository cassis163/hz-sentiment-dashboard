Ik vond het wel spannend en op een bepaalde manier intrigerend, maar het feit dat het zich in de toekomst afspeelt waar sommige dingen helemaal anders zijn dan nu, maakt het niet makkelijker. Sommige veranderingen zijn begrijpelijk en voorspelbaar, anderen lijken heel ver gezocht. Voor mij was het ook niet zo heel geloofwaardig dat iemand zijn dochter zou "opofferen" om maar dichter bij haar te komen. Ik wilde wel weten wat er nu precies in die club gebeurde, maar de puzzelstukken kwamen erg traag bij elkaar. Nevenverhalen van een politieagent die teveel houdt van drank en vrouwen, en een andere die hem te slim wil af zijn, waren voor mij niet nodig.