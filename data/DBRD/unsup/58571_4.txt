Maak voor ‘Terug naar Hasselt’ vooral eerst je hoofd leeg voor je er aan begint en zorg er voor dat er geen andere bezigheden op je liggen te wachten. Dit verhaal sleurt je zo mee, heeft je zo in zijn greep dat niets, maar dan ook niets, je uit de trance kan halen.
Op de achterflap van het boek word je uitgenodigd om mee plaats te nemen in deze rollercoaster, je te laten meevoeren en buiten adem achter te blijven.
En het boek maakt al die verwachtingen waar. De adrenaline giert van het begin tot het einde door je heen en je ervaart al enige spijt dat het zo dadelijk voorbij zal zijn want je wil blijven genieten, draaien, duizelig worden en het uitschreeuwen van de meesleurende sensatie.
Voel je voor je aan de eerste bladzijde begint een zweem van argwaan? Ben je meer liefhebber van psychologische suspense verhalen? Geen probleem, dit verhaal heeft zoveel ingrediënten dat het ontegensprekelijk naar ieders smaak zal zijn.
Ik heb het in ieder geval verslonden, en het smaakt naar meer.