Medicijn van Ingrid Oonincx, wat een heerlijk boek!
Lekker vlot geschreven, leest makkelijk weg! Gelijk vanaf de eerste pagina’s zit de spanning erin, nodigt uit tot verder lezen!
Hoofdpersoon Ella Vreeman, pr vrouw is betrokken bij de nieuwe productielijn van een nieuw cosmetica product van Mulder cosmetics, de firma van David Mulder. Ze krijgt een verhouding met hem. Op een morgen komt ze op kantoor, iedereen in rep en roer omdat David is overleden. Ella vlucht het kantoor uit en wordt geconfronteerd met een zwarte suv die haar achtervolgt als ze met haar oude oldtimer van kantoor wegrijdt. Ze weet de auto van zich af te schudden en nog helemaal overdonderd door het overlijden van haar minnaar. Dan neemt rechercheur Van Dooren contact met haar op. Vermoed wordt dat David geen natuurlijke dood is gestorven. Ella wordt opeens geconfronteerd met allemaal problemen, een rechercheur die alles wil weten over haar verhouding met David, haar dementerende moeder, een insluiper in haar moeders huis, een pop in haar eigen bed met een dreigbriefje. En tot overmaat van ramp wordt het graf van David leeggeroofd. Ella ontdekt een verband met het medicijn dat David gebruikt heeft en gaat op onderzoek uit in het huis van David. Daar vindt ze de vrouw van David, vermoord. Ella vlucht en raakt verwikkeld in een verschrikkelijk avontuur, waar ze keer op keer geconfronteerd wordt met de zwarte suv.
Ze ontdekt dat de fabrikant van het medicijn dat David heeft geslikt een centrum heeft in Italië en reist daar naar toe.
Hier zakt het verhaal een beetje in.
Aangekomen in Italië ontdekt ze vervolgens de verschrikkelijke waarheid over het medicijn dat David slikt. Dit doet me denken aan een medische thriller van Robin Cook. Er volgt een wilde zoektocht met heel veel actie, hier komt de spanning weer terug in het verhaal. Vanaf hier kun je het boek niet meer weg leggen en ik wou maar 1 ding: zo snel mogelijk verder lezen. En ja, het koste me wat nachtrust, maar ……. dat was het meer dan waard.
Onrealistisch verhaal: Nee, zeker niet. Het bewijst maar weer eens waarom medicijnen eerst uitgebreid getest moeten worden voor het door mensen gebruikt kan worden, of zoals in dit boek, het in handen valt van misdadigers die er alleen maar dik geld aan willen verdienen.
Ik beoordeel dit boek met 4 sterren.

Marga Bos