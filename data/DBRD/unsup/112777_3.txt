Anne is Journaliste, ze mag de leadzanger van de wereldberoemde ban Road Rage interviewen voor het blad UM waarvoor ze werkt. Nadat ze Roar Maquary ontmoet heeft en wat vragen heeft gesteld, begint er in het kamertje daarnaast een kind te huilen, even later komt ze erachter dat dit het driejarige zoontje van Roar is. Rowland rent plots de kamer in waar het interview bezig is, recht de armen van Anne in. Ze troost hem en voelt meteen een klik met het kleine aandoenlijke kereltje. Nadat Rowland terug is bij zijn vader, gaat ze naar huis. Even later krijgt ze een aanbod van Roar. Anne mag mee op tournee met de Rockband Road Rage en een artikel over ze schrijven als ze in die 3 weken ook het kindermeisje van Rowland is. Anne laat haar veilige, keurige bestaan en vriend Ian achter en vertrekt met de band. Gedurende het boek ga je mee op tournee met Road Rage, met alles erop en eraan. Bandleden, afterpartyâ€™s, hotels, rustmomenten, optredens, persmomenten, sponsorfeestje en de korte kuuroord vakantie. Anne en Rory (zo noemt Anne Roar) leren elkaar steeds beter kennen. De kleine Rowland zorgt door het verhaal heen voor een grote glimlach op je gezicht en je leeft door het boek heen mee met de gevoelens van Anne en Rory.

Vallen is een verhaal waar je in het begin erg in moet komen. Het is wel absoluut, zonder twijfel een mega feel-good verhaal. Doordat het ook voor een deel over de rockband gaat met stoere bandleden maakt dit het geheel wel wat stoerder, maar ondanks dat blijft het zoetsappig.

De schrijfster Jackie van Laren schreef eerder ook de Q-serie. Ze heeft een hele eigen manier van schrijven, je moet even wennen aan de lange zinnen en de vele bijzinnen, maar daarna leest het erg fijn weg.