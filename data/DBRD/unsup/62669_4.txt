De cover laat een meisje zien. Je vraagt jezelf af waar ze aan denkt.
De titel De toeschouwers is heel goed gekozen omdat het hier in het boek om draait. Wel naar kijken, maar niets aan doen. Om wat voor reden dan ook. Je ziet het ook steeds weer gebeuren in onze maatschappij. Zowel bij gevallen van kindermisbruik, pesterijen, verwaarlozing en wat al niet meer.
Ik had dit boek in één dag uit gelezen. Het is op een manier geschreven dat je als lezer geboeid blijft omdat ook de onderhuidse spanning door het hele boek aanwezig blijft. De personages zijn goed uitgewerkt. Er blijven geen onbeantwoordde vragen over voor de lezer.
Het verhaal deed me denken aan de wandaden van Marc Dutroux en zijn kornuiten. Toen dat speelde had ik ook een gevoel van afgrijzen. Hoe het toch mogelijk is dat niemand wist wat er gebeurde met de kinderen die het slachtoffer waren van hun handelen. Ik werd er misselijk van.
Dit boek had hetzelfde effect. Als mens kun je hier niet koud onder blijven.
Het verhaal is opgedeeld in korte hoofdstukken, afwisselende tijdlijnen van de karakters en een spannende verhaallijn.
Dit boek van Hilde Vandermeeren is een aanrader, zonder meer!
Ik kijk uit naar de volgende thriller van deze auteur.