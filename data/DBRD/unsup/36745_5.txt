Meteen vanaf het begin had het verhaal me enorm te pakken, meteen koesterde ik haatgevoelens jegens die gruwelijke pestkop en manipulator Fenna. Grrrrrrrr! Bah, hoe kan iemand zo zijn? Eenmaal in haar klauwen… Dus ergens begreep ik Quinty wel, dat ze niet durft op te komen tegen haar. Maar aan de andere kant wil je haar een schop onder haar hol verkopen dat ze die arme Roos zo verraden heeft! Roos die compleet machteloos is in haar eentje, als probleemgeval bestempeld wordt en van het ene probleem in het andere rolt. Haar leven verandert steeds meer in een nachtmerrie en je hoopt zo dat ze daar uit weet te komen!

Het verhaal lees je vanuit de perspectieven van Roos en Quinty, dus je krijgt langzaamaan een steeds beter beeld van wat er allemaal gaande is met die Fenna en waar Roos en Quinty ongemerkt in verwikkeld raken. Je leeft ontzettend met ze mee en hoopt dat ze er ongeschonden uit komen.
De spanning in het boek wordt flink opgebouwd en de ontknoping is al helemaal retespannend! Daarnaast is het verhaal ook heel erg meeslepend en wist het me te raken. Echt weer niet weg te leggen dus, deze jeugdthriller! En onwijs jammer dat ik hem weer uit heb…