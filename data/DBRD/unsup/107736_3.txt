Leuke, zeker voor die tijd actuele roman van Leni Saris. Wat ik me nog kan herinneren uit die tijd is dat de verhouding leraren - leerlingen veranderde. Er werd losser met elkaar omgegaan; in die tijd mochten wij voor het eerst een middelbare schoolleraar bij de voornaam noemen (leuke vent die geschiedenisles gaf). In die tijd speelt dit boek waarbij Roland, een leraar, verliefd wordt op Mara, de zus van een leerling van hem. Wanneer na een voorval de leerlingen Roland niet meer 'moeten' en hem het leven zuur maken, weigert hij voor zichzelf op te komen en trekt zich in zichzelf terug. Mara weet te achterhalen wat er is gebeurd en weet daarmee de relatie tussen de leraar en de leerlingen te verbeteren en ziet de donkere wolken boven haar relatie met Roland wegtrekken.