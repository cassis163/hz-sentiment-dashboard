Het verhaal speelt zich af in Dublin. De hoofdpersonages forensisch onderzoeker Reilly Steel en rechercheur Chris Delaney zijn redelijk goed uitgewerkt, soms mist er wat diepgang.
Het boek is goed leesbaar. Sommige stukken zijn wat houterig geschreven en worden er voor de hand liggende gebeurtenissen/onderzoeken/items etc uitgelegd. Dat maakt het verhaal wat simpel. De spanning zit er wel in. Al is het boek niet echt origineel. De moorden zijn beschreven, maar niet zo goed beschreven alsof je er middenin staat (zoals bij Karin Slaughter). Enkele scenes in het verhaal zijn voorspelbaar en halverwege het boek was mij helaas al duidelijk wie de dader was.
De hoofdstukken lezen snel weg, al lijkt het soms wel alsof elk hoofdstuk een verhaal op zich is.
Al met al een redelijk goed debuut van dit auteurskoppel, maar niet vergelijkbaar met auteurs zoals Karin Slaughter, Kathy Reichs en Patricia Cornwell (in tegenstelling tot wat de achterflap van dit boek vermeld).