Een roman over Werner Mans die een gewoon leven leid met zijn gezin bestaande uit zijn vrouw en zijn dochter. Hij heeft een baan als fotograaf en fotografeert wegwerpartikelen voor ziekenhuizen en laboratoria. Hij staat voor het grootste gedeelte van het jaar in een stacaravan op een camping. Hier lijkt alles normaal te gaan, maar dit is niet zoals het blijkt als je gaande het boek verder leest. Werner heeft een bijzonder karakter die erg uitgebreid wordt beschreven, hoe hij denkt en wat hij doet. Terwijl de andere personages in dit boek juist minder worden beschreven. Ook wordt er veel in detail geschreven, waardoor je soms iets wordt afgeleid van het verhaal. Deze roman komt meer over als een thriller, doordat er toch nog veel spanning in voorkomt. Zo krijgt het boek een hele andere wending dan dat je in eerste instantie denkt als je de titel leest. Werner krijgt veel voor zijn kiezen, zo krijgt zijn dochter een relatie met een jongen. Werner en zijn vrouw zijn het daar niet heel erg mee eens. Totdat er plotseling iets gebeurd, dat het boek je daarna in sneltrein vaart mee neemt. Eenmaal begonnen in deze roman kan je deze moeilijk wegleggen.

De epiloog was voor mij in dit boek erg belangrijk, zonder zou ik met te veel vragen blijven zitten. Maar door de epiloog werd er mij toch nog veel duidelijk. Deze roman krijgt van mij 3 sterren, omdat ik een heel ander einde had verwacht dan dat er uiteindelijk gebeurd.