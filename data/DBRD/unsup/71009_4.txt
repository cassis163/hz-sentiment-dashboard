Deze novelle leest heerlijk vlot en heeft vanaf de eerste bladzijde het lekkere duistere sfeertje wat we kennen van Stephen King (ik ken het werk van Chizmar niet, dus daarmee kan ik het niet vergelijken ). Eenmaal begonnen met lezen kon ik hem niet wegleggen voor ik hem uit had.
De hele tijd vraag je je af waarom juist Gwendy dat kistje krijgt, wat er zal gaan gebeuren en waarvoor het kistje met die knoppen nu precies dient. Is het kistje een vloek of een zegen? En wat komt er nou eigenlijk allemaal door het kistje en wat niet? Is het écht of is het een placebo-effect?

Ik vond het een heel boeiend verhaal met een fijn duister en magisch sfeertje. En het las zo fijn dat het van mij nog wel een wat dikker boek had mogen zijn! Klein minpuntje: ik had het verhaal stiekem wel ietsje spannender/griezeliger verwacht… Maar: ik blijf weg van Kings stijl!