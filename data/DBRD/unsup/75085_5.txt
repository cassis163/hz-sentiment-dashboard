Victor Bronckhorst is 11 jaar wanneer zijn ouders door een ongeluk om het leven komen. Hij wordt verder opgevoed door zijn grootouders, dit tot vreugde van Viktor want hij voelde zich erg verwaarloosd door zijn ouders die nooit geen tijd voor hem hadden . Viktor houdt enorm veel van zijn Opa. Zijn Opa houdt er echter bijzondere ideeën op na en noemt Viktor zijn Uitverkorene. Viktor ontwikkelt zich tot een groot zakenman, hij is zeer vermogend en beheert een hotelketen. Ook na de dood van zijn Opa houdt Viktor de ideeën in ere en bedenkt een plan om dit gedachtegoed na te streven. Hij weet bij de juiste mensen aan de juiste touwtjes te trekken en hierdoor lijkt zijn plan steeds meer kans van slagen te krijgen. Tot 2 jaar later de eerste slachtoffers vallen en er complete paniek en chaos in het land ontstaat.

Het boek bestaat uit korte hoofdstukken en slingert je in het begin heen en weer in de tijd. Het neemt je vanaf de eerste bladzijde mee in een ongelooflijke storm van zo veel enorm reële gebeurtenissen. Ontwikkelingen rondom cybercrime, de hedendaagse medische wetenschap en politiek in combinatie met heftige gebeurtenissen uit het verleden maken het gewoon eng omdat je je af blijft vragen hoe het mogelijk is en dat één persoon tot zoiets in staat is. Het kan zomaar morgen gebeuren en daarom blijf je lezen en blijf je nadenken en het verhaal zal nog vaak door mijn hoofd schieten. Het verhaal is een echte mindfuck. Karin Hazendonk (1961) heeft zichzelf met dit boek echt op de kaart gezet bij de thrillerfans. Ik was al fan maar nu kijk ik nog meer uit naar meer. Ik geef 5***** voor dit geweldige boek, ik kan er niet anders van maken!

Graag wil ik Thrillzone bedanken voor het beschikbaar stellen van dit geweldige boek.