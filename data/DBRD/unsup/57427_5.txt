#ikleesmeedogenloos

"In een andere context, in een ander leven, zou ik het lief en ontroerend hebben gevonden" p.266

Wanneer Gwens vader op een dag spoorloos verdwijnt, komt ze tot de schokkende ontdekking dat hij als spion voor de CIA werkte. De CIA beweert dat hij is overgelopen maar Gwen vertrouwt het niet. Als ze een gecodeerd bericht van haar vader vindt, beseft ze dat zij de enige is die hem kan redden. Haar zoektocht voert haar naar de keiharde onderwereld van Parijs, Berlijn en Praag. Tijdens haar zoektocht wordt ze getraind om kil te worden. Wil ze haar vader ooit nog levend terugzien dan zal ze net zo meedogenloos moeten worden als de criminelen die jacht op haar maken. Hoe meedogenloos is Gwen?!

Dit boek blaast je van je sokken, dit boek MOET je lezen, dit boek blijft in je hoofdspelen, zelfs als je het al een hele poos uit hebt, dit boek is voor mij een van de beste boeken die ik gelezen heb!

Bergstrom heeft een meedogenloos sterk debuut neergezet. Dit debuut is zo bijzonder goed geschreven, je wordt echt een met Gwen, jij ervaart alles als Gwen en staat achter haar keuzes, hoe meedogenloos ze kunnen zijn, jij bent Gwen. Dit vind ik zo enorm knap gedaan dat ik onmogelijk kan wachten op het tweede deel, je wilt, moet en zal verder lezen. De schrijfstijl is echt spot on. Gwen komt helemaal tot leven en Bergstrom schrijft enorm beeldend. Het boek grijpt je bij je strot en laat je niet los, zelfs niet op het einde.

Dit boek staat in mijn top-3 van best gelezen boeken ooit. PS. Ik heb al heel erg veel (goede) boeken gelezen.