In het vorige boek van Suzanne Hazenberg “Thriller” maakten we kennis met Ymke de Ruyter, haar man en 4 kinderen. In dit boek gaat het over dezelfde personages, wat ik erg leuk vind, omdat ik echt van dat boek heb genoten…In “De Debutant” gaat het niet zo goed met Ymke, ze ligt in een scheiding en haar zoon Dylan zit in de gevangenis vanwege de twee moorden die hij heeft gepleegd.
Ze wordt door velen in haar omgeving respectloos behandeld, alsof ze zelf de moordenaar is…
Ondanks alles kan ze zich enorm verheugen als haar thriller debuut die met een paar maanden uitkomt, maar als ze haar manuscript heeft afgerond gebeuren er vreemde dingen…
Wie heeft het op haar gemunt? Zij heeft toch niemand wat aangedaan? Zou zij afgerekend worden voor de daden van haar zoon of is het toch iemand uit de auteurswereld die jaloers is?

Het is Suzanne Hazenberg weer gelukt om de psychologische spanning weer geleidelijk op te voeren, waardoor je dit boek onmogelijk kunt wegleggen. Je wilt gewoon weten hoe het afloopt met Ymke en haar gezin…en wie haar naar het leven staat. Wat een fantastische  schrijfstijl, geen saai moment en het boek blijft je boeien tot aan het einde! Ik heb genoten van dit boek met het verrassende plot!
Een absolute aanrader voor de thrillerliefhebber en wordt door mij beloond met 5*
Kom maar op met het volgende boek…ik kan niet wachten…