Dit is het 7e deel van de Frieda Klein-serie, maar ook zeer goed als stand-alone te lezen. Deze grote fan heeft haar thrillervleugels uitgeslagen en is nu ook druk om andere schrijvers te lezen zodat deze laatste serie van Nicci French aan mijn aandacht is ontsnapt. Dat is jammer, want vanaf de 1e bladzijde had dit schrijversechtpaar mijn volle attentie, zij slurpten mij het verhaal binnen en met een paar pennestreken of in dit geval toetsaanslagen ben ik bekend met de hoofdpersonage Frieda Klein en de mensen om haar heen. De verwikkelingen volgen elkaar in rap tempo op en psychologisch wordt de spanning naar het einde toe goed opgebouwd. Nicci French heeft al deze jaren niet ingeboet aan kwaliteit en dat is knap, zeer knap zelfs. Ik kijk uit naar het afsluitende deel en ik moet misschien toch ook maar eens op zoek naar deel 1 t/m 6 ;-)