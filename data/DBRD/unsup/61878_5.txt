Dit is de debuutroman van Judith Visser, meestal schrijft zij thrillers. In seizoenen beschrijft het verhaal van Annabel Wismar, die op 59-jarige leeftijd te horen krijgt dat ze kanker heeft. Bij het ene ziekenhuis uitbehandeld zoekt ze haar heil in België voor een second opinion. Daar durven ze de strijd aan en samen met haar zoon David gaat ze de chemowereld in.

David leeft met een roze bril op en heeft moeite om afscheid van mensen te moeten nemen. Zo denkt hij nog steeds dat zijn jeugdliefde Penny ooit weer bij hem terug komt en alles goed komt met zijn moeder.

Via het dagboek van Annabel kom je veel over haar verleden te weten, onder andere over haar kalverliefde op Ronnie. Waarom haar huwelijk met Ferdinand strandde. De band tussen moeder en zoon is erg hecht, David staat dag en nacht voor haar klaar.

De voorkant geeft twee belangrijke dingen weer uit het verhaal: het meisje, is Yvanka, een meisje uit groep acht die David doet herinneren aan Penny. De veer is erg belangrijk voor Annabel, deze heeft ze tijdens een jeugdvakantie gevonden in het bos in Voorthuizen waar ze samen met Ronnie mooie momenten heeft meegemaakt.

“De fazantenveer brokkelde steeds verder af. De lange staarten was gehavend, aangevreten door de tijd. Uiteindelijk zou hij vergaan. Net als ik”.

Een realistisch verhaal over het gevecht tegen een ernstige ziekte, tussen iemand willen vasthouden en wanneer het tijd wordt om los te laten.