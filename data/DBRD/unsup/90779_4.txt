In “Ze kwam uit Marioepol” probeert de auteur de lezer mee te nemen in haar zoektocht naar het verleden van haar moeder. Op momenten slaagt zij erin om de lezer mee te voeren in de zoektocht vol aangrijpende ontdekkingen. Op andere momenten was zij mij als lezer even kwijt, dan was het verhaal een beetje langdradig. Met name op de momenten dat de auteur uitzoomt en aandacht besteedt aan de situatie waarin de wereld zich verkeerde, zat ik weer helemaal in het verhaal. Op momenten dat zij haar familie meer omschrijft, verslapte mijn aandacht voor het verhaal. Het is geen vrolijk boek, maar dat is ook nooit de intentie van de auteur geweest. Op momenten is het een aangrijpend verhaal. Al met al het lezen waard, maar wat mij betreft geen boek dat ik mij nog lang zal herinneren.