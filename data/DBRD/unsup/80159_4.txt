Laatst werd dit boek besproken in RTL Late night. Zowel het boek als Carlijn Vis kwamen leuk op mij over. Ik had dan ook gelijk zin om in het boek te beginnen. Eenmaal begonnen was hij in een halve dag uit en... Ik vond het boek nog veel leuker dan ik verwacht had!

Werd er in RTL Late Night vooral ingegaan op het Marktplaatsgedeelte, 'in het echt' heeft het boek veel meer inhoud. Anna gaat namelijk niet zomaar via internet op zoek naar de juiste man.
In haar verleden is ze vaak teleurgesteld en dat wil ze hiermee zien te voorkomen.
En als je het idee hebt dat Anna een echte Marktplaatsdeskundige is, dan zit je er goed naast. Ze is vrij na√Øef en komt daardoor in verschillende Marktplaatsvalkuilen terecht. Best zielig af en toe. Maar door de manier waarop ze erin stapt wel een beetje voorspelbaar soms. Dat ik af en toe al wist dat het fout zou gaan maakte het verhaal wat mij betreft alleen maar leuker.
Ook Anna's baan en collega's spelen een grote rol in het verhaal.

De complete recensie is te lezen op mijn blog leesdan.blogspot.nl