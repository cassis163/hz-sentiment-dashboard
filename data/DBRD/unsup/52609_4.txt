Laura gaat naar een schildercursus in zuid- Limburg. Ze is bedrogen door de man die ze liefhad en moet er echt even tussenuit. Haar vriendin Lucy biedt haar deze vakantie aan. Het is een schildersclub vol met oudere vrouwen en Laura is de jongste. Ze voelt zich meteen aangetrokken tot de cursusleider: Philip Cools. Maar er is iets aan de hand met hem. Als lezer merk je dat al vrij snel.
Er zijn meerdere personen die mysterieus over komen zoals de tuinman en de Piccolo. Wat er precies aan de hand, daar kun je net je vinger niet opleggen.
Het leest lekker vlot, de schrijfstijl is heerlijk en ook zit er een gezonde dosis humor in. Laura is absoluut geen zelfverzekerd type, dus dat zorgt voor grappige momenten.
Het leest luchtig en aan hartstocht geen gebrek.
Zomerhitte is een uitstekende titel voor dit boek. Het is een boek vol met sensuele hitte. Je hebt in eerste instantie het gevoel dat je een roman zit te lezen met een aardige lading liefde en lust. Maar naarmate het verhaal verder gaat, begint het steeds meer op een Oudhollandse klucht te lijken. Zelf kreeg ik ook het idee van Cluedo. Er is een vreemd spelletje aan de gang daar.
Er is meer aan de hand dan dat je denkt. Een echte thriller????? Zeker niet.
Ik vond het een Chicklit met een thriller van een plot. Maar wel zeer vermakelijk tussendoor. Het plot is goed en geeft je toch nog de spanning van een thriller, als je die zocht.
Echt een boek om in de zomer te lezen, want de hitte uit het boek komt wel op je over. Maar in de winter krijg je het er misschien wel warm van?
Ik zit aan het cijfer 7 te denken. Dus dat zijn 3,5 sterren