De auteur geeft met dit boek een impressie van de gebeurtenissen tijdens en voorafgaand aan deze verschrikkelijke tijd. Indrukwekkend om de feiten bij elkaar vermeld te zien staan vergezeld van foto's in zwart-wit over de onderwerpen waar het op dat moment over handelt in het boek.
Het gaat niet alleen over oorlogvoering maar ook over het willen wegvegen van verschillende bevolkingsgroepen, alleen maar om plaats te maken voor 'Lebensraum' voor Duitse kolonisten.
Ook deze verschrikkingen worden in dit boek ook onder de aandacht gebracht.

Hier wordt duidelijk uitgelegd hoe Operatie 'Barbarossa' door overmoed tot stand kwam en hoe het afliep. Het Rode Leger wankelde.
Maar er werd op voorhand geen winterkleding of antivries geregeld voor de Duitse troepen omdat het allemaal zo lang niet zou duren. Duitsland had verwacht dat de duur van deze veldtocht maximaal zes weken zou zijn. Dat bleek anders uit te vallen.
'Moskou ging vanaf dag één voor het uiterste. Nazi-Duitsland leefde nog op kanonnen en boter. Het grondstofarme Duitsland, vanaf december 1941 met praktisch de hele wereld in oorlog, zou jaar op jaar meer het initiatief verliezen om in 1945 ten onder te gaan. De basis van deze ondergang werd gelegd in 1941… '

De lezer wordt door dit boek goed geïnformeerd. Het is een klein boek, maar het geeft genoeg aanknopingspunten voor verder onderzoek over dit onderwerp, zoals een overzicht van de geraadpleegde literatuur dat achter in het boek staat.