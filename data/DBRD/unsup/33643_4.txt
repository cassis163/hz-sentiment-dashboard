In Mazzel tov beschrijft Margot Vanderstraeten haar ervaringen als jobstudente bij een orthodox-joodse familie.
Zes jaar werkte ze bij het gezin Schneider, waar ze instond voor het begeleiden en bijwerken van de vier kinderen Simon; Jakov; Elzira en Sara in hun schooltaken.
Het was vooral met Jakov en met Elzira dat Margot zich bezighield en heel veel tijd met hen doorbracht en diepgaande gesprekken heeft gevoerd.
Margot Vanderstraeten heeft een zeer heldere, vlotte schrijfstijl. Haar ervaringen schrijft ze neer in korte duidelijk overzichtelijke hoofdstukken.
Door het boek krijgen we als leek van de Joodse cultuur een erg goed inzicht in de Joodse gewoontes, in de Joodse tradities en in de levensstijl van de Joodse gemeenschap.
Uit het boek blijkt dat de Joodse gemeenschap een gesloten gemeenschap is, die bang is voor inmenging van buitenaf.
Af en toe is het boek grappig en dan zeer ernstig.
De auteur gaat geen onderwerp uit de weg en zo wordt er verhaald over religie, over Holocaust, over het huwelijk, over onderwijsâ€¦
De tegenstelling tussen de levensstijl en de opvattingen van de auteur en het gezin Schneider worden niet uit de weg gegaan.
Margot Vanderstraeten heeft op een klare en integere wijze, en met veel eerbied en respect duiding gegeven over een gemeenschap die we niet kennen en toch erg de moeite loont om ons in te verdiepen.