Vindt de heldin in jezelf.
Dat is de strekking van dit praktische en leuke boek van schrijfcoach Edith de Wit.

De auteur neemt je in het boek mee naar voorbeelden uit de wereld van de film en literatuur.
Waarbij de verhalen vooral gestoeld zijn op de levens van vrouwen.
Of mannen veel aan dit boek zullen hebben, weet ik dan ook niet.
Maar ook voorbeelden uit het echte leven komen in het boek veelvuldig voor.
Het zijn voorbeelden waarbij je kunt zien dat de levens van de hoofdpersonen bestaan uit verschillende episodes.
Deze episodes zul je ook kunnen herkennen uit je eigen leven.
En door terug te kijken op het verleden leer je wat je levensweg je tot nu toe heeft gebracht.
En hoe je in de toekomst zaken kunt veranderen en daardoor sterker worden.

Het boek bestaat uit korte hoofdstukken, is prettig geschreven en nodigt de lezer uit bij zichzelf en zijn/haar eigen leven te rade te gaan, erg leerzaam en leuk vind ik dat.
Edit de Wit neemt je - via sprookjes - mee naar het echte leven.
.Op de website van de auteur kun je een werkboek downloaden, waar allerlei opdrachten in staan, waardoor je nog verder kunt komen met het zoeken naar de heldin in jezelf en in de toekomst wellicht andere wegen in kunt slaan.
Ik heb het boek met plezier en interesse gelezen.

#hebbanbuzz