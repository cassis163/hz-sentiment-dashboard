Kauwgom, en de wikkels daarvan, spelen een rol in dit verhaal. Het verhaal lijkt zelf ook een beetje op kauwgom: Veel herkauwen en het schiet niet op.
Nicholas Sparks schrijft een goed verhaal, maar het kan in dit boek beslist wel wat korter. Hoofdpersoon Maria, haar zus, haar moeder Carmen, die zo heel goed en heel veel tegelijk kan koken, haar beschermerige vader, haar nieuwe vriend Colin, met het verleden vol agressie en woede, die zijn leven wil beteren, het wordt vaak en tot in detail beschreven. Pas na tweederde van het boek te hebben gelezen begint het een beetje spannend te worden, maar echt lukken wil dat ook niet. Want tja: die kauwgompapiertjes...