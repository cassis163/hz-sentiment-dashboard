De 16 jarige Reza komt samen met zijn familie (moeder en zus) naar Nederland om daar zijn tante en neef Ayaan te helpen met het restaurant, waar het niet goed mee gaat.
Ayaans vader is door creatief boekhouden in de gevangenis beland en sindsdien staat hij er alleen voor, maar Ayaan heeft andere ideeÃ«n om snel geld te verdienen, en hij sleept hierin zijn neefje Reza mee.

Ik las Bloedsbroeders van Helen Vreeswijk, en wat was het weer een goed verhaal.
Ik heb al meerdere boeken van Helen Vreeswijk gelezen, en vind haar schrijfstijl erg prettig, ook de thema's vind ik altijd erg boeiend.
Vanaf het begin zat ik erin, dit komt mede doordat de personages goed neer worden gezet, en je met sommige direct een "band" krijgt. (medelijden met de ene, kwaad op de ander)
De spanning wordt goed opgebouwd, het verhaal zit vol onverwachte gebeurtenissen waardoor je door blijft lezen.
Het thema is actueel en erg interessant om te lezen, ook vond ik het leuk om te lezen dat er buitenlands werd gekookt, dit past erg goed in het geheel.
Al met al zorgt alles er weer voor dat het een erg goed boek is, wat ik iedereen kan aanraden.