Na de aanbeveling bij DWDD stond dit boek al enige tijd op mijn leesplank te wachten. Maar het is nogal een pil en dus moet je er wel even tijd voor hebben. En dat bleek ook wel zo te zijn: je kunt dit boek niet even in kleine stukjes lezen. Daarvoor zijn de verhaallijnen te complex. Ondanks het feit dat het boek niet eens zoveel karakters kent, komen er ongelooflijk veel onderwerpen aan bod. Het lijkt wel alsof Rahman alles wat hem in de afgelopen 30 jaar heeft bezig gehouden, in dit ene boek wil stoppen. In feite heeft hij wat mij betreft stof voor een boek of tien.
Desalniettemin leest het als een trein. Rahman schrijft prachtig en kan ingewikkelde zaken mooi uitleggen en van meerdere kanten belichten. Het karakter Zafar is complex, interessant en ontroerend.

Samengevat: mooi boek, maar alles had minder gekund: de verhaallijnen, het aantal bladzijden, de vele uitwijdingen in een verhaal.