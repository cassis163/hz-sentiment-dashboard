De bundel ‘Rijden jullie ook voor duiven’ is een verzameling verhalen van medewerkers van de dierenambulance. Deze medewerkers zetten zich onvermoeibaar in voor dieren in nood. Een ding hebben zij echter met elkaar gemeen: hun grote liefde voor dieren! ‘Rijden jullie ook voor duiven’ is een bundel geworden met een variëteit van mooie, treurige, aandoenlijke én humoristische verhalen over dier én mens.

“De kat zit onder de klitten en kijkt ons nauwelijks aan. Voor zijn halfgesloten ogen zitten witte vliesjes: een derde ooglid, dat meestal zichtbaar wordt als een kat zich niet lekker voelt. Zijn neus zit dicht van het snot, een van zijn pootjes is beschadigd.”

Auteur van ‘Rijden jullie ook voor duiven?’, Annemiek van Kessel, ging op pad met de ambulancemedewerkers. De vele verhalen en gebeurtenissen die op haar af kwamen, vatte zij op aangrijpende wijze samen in haar boek.

Natuurlijk zien wij allemaal wel een eens een dierenambulance rijden, maar voor velen van ons houdt het daarbij op. Wij hebben nauwelijks besef van wat deze mensen allemaal doen en met welke situaties zijn dagelijks worden geconfronteerd. Van Kessel laat met haar boek zien wat er zich allemaal achter de schermen van de dierenambulance afspeelt.

“Vandaag mag ik voor het eerst mee op de ambulance. Het is een druilerige oktoberdag. Wat zal me te wachten staan? Zal ik veel dierenleed tegenkomen? Zal ik me ook verdienstelijk kunnen maken, de ambulancemedewerkers niet in de weg lopen? Ik heb me voorgenomen om het allemaal over me heen te laten komen.”

De schrijfstijl die Van Kessel hanteert is uiterst plezierig leesbaar en dat maakt haar boek toegankelijk voor een breed publiek. Niet alleen zij die zelf betrokken zijn bij de dierenambulance en de zorg voor dieren, maar iedereen die van dieren houdt, zal genieten van deze fijne bundel en veel inzicht geven in het belangrijke werk dat al die vrijwilligers bij de Dierenambulance dag in dag uit doen.

Over de auteur
Van Kessel studeerde Sociale Wetenschappen ging studeren en verhuisde naar Amsterdam. Zij ontmoette er haar man en samen kregen zij er een tweeling. Van Kessel was actief in het personeelswerk en runde ruim twintig jaar een HR-adviesbureau. Toen nam zij de stap om te gaan schrijven. Eerst over haar vak en later over anderen. Van Kessel verdiept zich in de belevenissen van mensen die de moeite waard zijn om gehoord te worden. Zij schrijft hun verhalen op en geeft ze daarmee een podium waarop ze kunnen excelleren.

Uitvoering
Uitgeverij de Kring
ISBN 9789462970939
Paperback, 256 pagina’s

Over Hanneke Tinor-Centi
Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent.
http://ht-c-communicatie.nl/