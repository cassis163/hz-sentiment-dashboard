Dit is een andere Ellory dan ik gewoon ben, maar ook wel heel goed. Er zit erg veel in dat niet verteld wordt en onderhuids voel je gewoon dat er meer speelt.
Annie O'Neill heeft een boekenwinkel en een saai leven, misschien gaat dat wel samen? Ze heeft al jaren geen relatie meer, is het alleen-zijn beu maar durft geen stappen te zetten. Klinkt als een roman niet?
Op een dag komt er een oude man in haar winkel Forrester genaamd die beweert dat hij informatie over haar vader heeft. Hij wil die maar mondjesmaat geven. Wat hij wel geeft is een manuscript, ook niet ineens maar in hoofdstukken. Daarin wordt het verhaal verteld van een jongen die Auswitsch overleefd heeft, meegenomen is door een soldaat, in Amerika terechtgekomen is en daar een onderwereld figuur is geworden. Op hetzelfde moment leert Annie plots Daniel kennen, hij komt net zo onverwacht in haar leven als Forrester.
Heeft het een met het andere te maken? Ik had al snel door hoe het zat, wie wie was en wat de reden van het verhaal in het verhaal was. Desondanks vond ik het wel een goed boek dat vlot leest.