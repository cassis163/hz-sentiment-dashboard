Jemig wat een verhaal en wat een emoties! Esther Boek heeft de gave en talent om mooie en minder mooie situaties met de daarbijbehorende emoties op zo’n prachtige realistische wijze en met precisie te omschrijven dat ik zo meeleef dat bepaalde scenes in gedachten voor me afspelen (ik beleef het nog net niet zelf). Esther haar schrijfstijl is prettig en ook al zijn de beschreven situaties heftig, leest het boeiende verhaal makkelijk weg. Ik wilde alleen maar doorlezen.
De personages zijn goed en gedetailleerd beschreven. De verhalen van Nelleke en Helena, die met elkaar verweven zijn, boeien me enorm en sommige ervan raken me diep. Die situaties lijken zo waarheidsgetrouw beschreven dat ik echt even moet ik slikken of moet ik oppassen dat ik het boek van boosheid niet dicht klap! Het einde heeft een bijzondere en emotionele wending. Door een hint had ik in de gaten welke kant het op ging maar was toch wel wat verbaasd. Ik heb er nog wel even over na lopen denken waarom Helena uiteindelijk deze keuze heeft gemaakt. Esther heeft op zo’n realistische manier moeilijke onderwerpen zoals alcoholisme, kindermishandeling en kindermisbruik aangekaart in spannende verhaallijnen dat het me niet loslaat.