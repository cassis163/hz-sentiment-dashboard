Een erg vlot en goed geschreven thriller. Na een moeizaam begin word je uiteindelijk meegezogen in een spannend verhaal.
Jo Beckett moet deze keer achter een patiÃ«nt aan die vergiftigd is en na vijf minuten alle nieuwe belevenissen weer is vergeten. Het verleden herinnert hij zich wel en het is aan Jo om uit te zoeken wat er met deze man is gebeurd. Jo komt achter het verleden van de man en het blijkt dat hij een voormalig huurling is, die van plan is wraak te nemen op de mensen die hem dit hebben aangedaan. Wat volgt is een echte actiethriller waarbij je eigenlijk wel tot diep in de nacht wilt blijven doorlezen.
Persoonlijk vond ik dit boek beter dan De dirty secrets club. De memory man heeft meer vaart en actie. Enig minpuntje in het verhaal is de aap, meneer Peebles. Hem vond ik niet echt in het verhaal passen, terwijl dat bij De dirty secrets club wel zo was.