De reacties op dit boek zijn heel verschillend. Door velen wordt he geen thriller genoemd, omdat te ‘psychologisch’ is. Ik denk dan? Nog nooit gehoord van een psychologische thriller? Het boek zit vol spanning, het is absoluut geen romantisch iets of een YA boek. Ik snap niet waarom mensen het eigenlijk geen thriller vinden, maar goed.

Het boek neemt je mee naar het moment dat Roy Peters wordt vermoord. Je voelt de emoties en wordt meegenomen in het leven van Monica die zint op wraak. Het is een boek wat heel psychologisch is geschreven, vol spanning. Monica neemt voor ons onbegrijpelijke keuzes, maar ik denk dat het voor iemand met ernstige PTSS logische keuzes zijn. Het denken kan dan vaak onlogisch gaan, maar je moet hier wel tegen kunnen. Ik hou van psychologische thrillers en dit boek paste dan ook goed in mijn straatje.

Het is vlot geschreven, simpel waardoor het goed leesbaar is. Daarnaast heeft het een aangenaam groot lettertype waardoor je er doorheen vliegt. Het boek is tot de laatste hoofdstukken ontzettend spanend. Daarna gaat het verhaal nog iets verder, namelijk een aantal jaren. Dit is niet super spannend maar geeft wel een extra invulling aan het verhaal. Het diept het verhaal van Monica nog net wat verder uit. Persoonlijk vond ik dit erg prettig.