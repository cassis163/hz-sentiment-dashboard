'De juiste man' van Max Van Olden neemt ons mee in het verhaal van Oscar Seefelt, 63 jaar oud, gescheiden, vereenzaamd, gamer, een man met een missie zal later blijken ...
Op een dag wandelt een nieuwe klant zijn kantoor binnen, Loes wil namelijk haar ontslag aanvechten, of toch minstens betere condities krijgen. Voor Oscar lijkt dit een routinezaak te worden, tot hij ziet wie de baas van Loes is, en Oscar terug in het verleden wordt gekatapulteerd.
Bijna 20 jaar geleden was Max een succesvol advocaat, goed op weg om partner te worden, gelukkig getrouwd met Karin, vader van Jelte. Samen vormen ze een gelukkig gezin, ze wonen idyllisch buiten de stad, tot op een avond Jelte het slachtoffer wordt van een vluchtmisdrijf en overlijdt.
Dit breekt uiteraard Oscar en Karin, maar ook hun huwelijk. Voor Oscar zijn de volgende 20 jaar een zoektocht naar rechtvaardigheid, de schuldige moet gestraft worden, maar jammer genoeg zijn er niet afdoende bewijzen om de vermoedens van Oscar in een straf om te zetten.
Het boek neemt ons mee in de obsessie van Oscar, die zal proberen om nog voor de verjaring van de feiten de zaak te laten kortsluiten of zelfs te laten heropenen; en je gaat mee op de rollercoaster van emoties die Oscar overvallen in zijn zoektocht. Oscar begint zeer bizarre gedachtenkronkels en plannen te ontwikkelen, met maar één doel voor ogen : recht laten zegevieren !
We maken kennis met de nabije omgeving van Oscar en hun betrokkenheid in dit verhaal, en komen zo tot een verrassende ontknoping : zal Oscar 'de juiste man' zijn om 'de juiste man' te laten bekennen ?