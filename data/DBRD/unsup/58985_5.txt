“Er lopen hier meerdere verhalen door elkaar heen”
Van Hewson las ik al eerder Poppenhuis, Het verkeerde meisje en nu dan Het derde Zusje. Wat ik zo bewonder aan de man, dat hij zo beeldend schrijft als of hij een Amsterdammer is of in ieder geval een Nederlander, dit is niet zo en dat vind ik echt noemenswaardig. Het is zo echt, zo beeldend beschreven alsof je zelf mee loopt door de straten van Amsterdam of vertrekt uit de inrichting in Marken . Petje af voor deze Britse schrijver. Welke ook bekend staat om zijn boeken over de gelijknamige serie Killing.
Ditmaal neemt Hewson je mee naar Marken, Volendam en Amsterdam en net als in zijn voorgaande boeken zijn de details zo goed beschreven dat het lijkt alsof je er zelf wandelt. Al gauw krijg je meerdere vraagtekens bij de verschillende gebeurtenissen. Waarom worden de zusjes vrij gelaten en wat is er die juli avond 10 jaar geleden gebeurt toen hun ouders en jongere zusje Jo om het leven kwamen? Vol spanning blijf je lezen in dit verhaal van David Hewson.
Er hangt vanaf het begin een mysterieuze sfeer in het boek. Pieter Vos, Dirk van der Berg en Laura Bakker zitten boven op het onderzoek, maar worden van meerdere kanten tegen gewerkt. Welke geheimen worden verborgen gehouden? Wat mag niet boven tafel komen? Het verhaal zit vol mysterie en leest dan ook heerlijk weg. Heb je bij een ander boek normaal gesproken al enig idee waar het verhaal heen gaat, Hewson heeft in dit boek de plot erg goed verborgen, meerdere personages zouden de dader kunnen zijn. Dit maakt dat je op het puntje van je stoel zit tijdens het lezen, getergd door de vraagtekens die gaande weg het verhaal alleen maar vermeerderen. Meerdere malen verrast Hewson mij.
Het derde zusje bevat heel intrigerende karakters welke allen hun geheimen hebben, wie je kunt vertrouwen, weet je pas op het laatste moment. Scherp gevonden van David Hewson dit houd je als lezer bezig en oplettend. Weg leggen is bij Het derde Zusje dan ook bijna onmogelijk. Was ik van de eerdere verhalen van het duo Pieter Vos en Laura Bakker al fan, dit verhaal houd me nog meer in zijn greep dan de voorgaande. Het onderwerp is aangrijpend, indrukwekkend en verrassend, waardoor het boek me echt bezig hield.
“ Hoe dieper we graven, hoe meer mensen we tegenkomen die wegkijken. Die zich gewoon omdraaien. En als wij niet kijken …. Wie doet het dan?”

Van Poppenhuis zijn de filmrechten al verkocht aan Eyeworks/ Warner Brothers dat het mij niet zal verbazen als ook van Het derde zusje de rechten worden verkocht, dit boek bevat wat alles wat een goede film nodig heeft. Een serie met Vos, Bakker en van der Berg zou ook een optie zijn dit zal zeker niet misstaan naast Moordvrouw of Penoza.
• Plot 5 *****
• Leesplezier 5 *****
• Schrijfstijl 5 *****
• Spanning 5 *****
• Psychologie 5 *****
Deze Mustread kan door mij niet anders als met 5 sterren beoordeeld worden door de mooie schrijfstijl, de indrukwekkende aangrijpende verhaallijn en de filmisch beschreven omgeving
Lieve Leesgroet Moon