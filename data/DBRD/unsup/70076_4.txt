Titel: Oorkonde
Auteur: Hélène Wagener
Uitgeverij: Kramat Suspense
Publicatiedatum: juni 2018


Cover: de cover spreekt mij erg aan met de vrouw op de voorkant die naar de zee kijkt. Als ik het boek in de boekwinkel zag liggen zou ik het zeker oppakken.
Auteur: Hélène Wagener (1969, Tilburg) is werkzaam in de wijkverpleging, journalistiek en doet de redactie voor het Reeshofjournaal.
Ze is getrouwd en moeder van drie dochters en twee stiefkinderen.
Hélène: 'Ik heb altijd een druk leven gehad. Momenteel ben ik herstellende van een zware nekoperatie. Ik ben de neurochirurg dankbaar dat hij een verlamming wist te voorkomen. De afgelopen maanden heb ik veel levenslessen geleerd. Ik pluk de dag en geniet intens van alle mooie momenten.
Verder ben ik dol op lezen, het maken van bos- of strandwandelingen, Zeeuws-Vlaanderen, Amsterdam en het zorgen voor! Want ook verplegen is een passie.
Het creëren van een spannend verhaal kost mij weinig moeite, ik ga er geheel in op!'
Onder het pseudoniem Hélène Rietman publiceerde zij in diverse genres, overwegend bij de Tilburgse uitgever Multi Media.
Achterflap: Het woord 'dood' dringt langzaam door in mijn bewustzijn.
Het wroet zich in mijn wezen en laat zien wie ik ben.
Zelfreflectie spiegelt de waarheid, ik ben een moordenares!
Wie wil zakenvrouw Blanche Defuis ruïneren?
De verhuizing van Amsterdam naar het Zeeuwse Zeelenburgh is voor niets geweest!
Blanche is niet alleen gevlucht voor een psychopaat, maar ook voor haar eigen verleden.
Zij ontdekt dat haar kersverse echtgenoot Tom via sms'jes, Messenger en Skype communiceert met alias Moontje.
Gaat hij alleen digitaal vreemd?
Wanneer Blanche een filmpje opent in een WhatsApp-bericht, wordt alles duidelijk.
Haar aartsvijand heeft haar gevonden en maakt alles kapot wat Blanche
liefheeft.
Mening: de schrijfstijl is heel spannend geschreven en heel prettig. Het plot is heel spannend geschreven waardoor ik het in een keer heb uitgelezen. Het is ook origineel geschreven met dat je dingen leert over het verleden van de hoofdpersoon. De personages hadden wat mij betreft wel wat meer mogen uitgewerkt worden. Ondanks dat de personages meer uitgewerkt hadden mogen worden heb ik erg veel leesplezier beleefd aan het boek.