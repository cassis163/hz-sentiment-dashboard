Met mees Kees is naar school gaan altijd leuk! Mees Kees neemt zijn klas voor de EHBO les mee naar broeder Frans, die ze vertelt dat het leven bloedjelink kan zijn. De klas leert er een hoop van! Ook wanneer de een na de ander ziek wordt, weet de klas precies wat er aan de hand is en hoe iemand verzorgd moet worden. Tobias krijgt ook de griep en wordt wel op een hele bijzonder manier verzorgd.
Wanneer de klas een opdracht krijgt van de woensdagjuf krijgt om een levenslijn te maken en die van Tobias scheurt bij zijn achtste levensjaar, maakt dat wel wat los bij hem. De moeder van mees Kees heeft hier gelukkig een oplossing voor.

Mees Kees Bloedjelink is zeker voor kinderen rond de 10 jaar een begrijpelijk boek. Het neemt je mee naar de dagelijkse werkelijkheid in een klas en laat zien dat kinderen zich bij mees Kees in de klas zich prettig voelen. Vooral Tobias heeft een bijzondere band met mees Kees. Hij heeft het thuis niet makkelijk en dat kan je tussen de regels door goed voelen. Echter dit heeft zeker niet de overhand. Prachtige, veelzeggende illustraties ondersteunen het verhaal en maken van het lezen van dit boek zeker een feest.