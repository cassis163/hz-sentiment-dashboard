Een politiethriller die begint zoals het hoort: een lijk die uit het beton opduikt en ook nog een ex-politieman blijkt te zijn, een rechercheur die het moet uitzoeken terwijl het zijn eerste klus is als leider van een team en niemand in het korps die het echt lijkt te interesseren. Terwijl je als lezer stapsgewijs in het verhaal wordt geloodst, ontvouwt zich een geschiedenis waar chantage en verdwenen kinderen een rol spelen. Wanneer hij hulp nodig heeft in de zaak gaat hij naar het huisadres van de verantwoordelijke Officier van Justitie. Het bezoek levert een verrassende ontmoeting met een blonde schone op maar resulteert ook in een aanvaring met de Officier van Justitie, en zij is iemand die zijn carri√®re kan breken. Het is voor John niet duidelijk waarom de Officier van Justitie zo fel reageert, maar dat zij hem probeert weg te houden van de mysterieuze schone is voor hem een reden om juist naar haar opzoek te gaan, helemaal als hij een briefje met een 06-nummer in zijn jaszak vindt.Dan blijkt dat hoe dichter onze speurder, John Keijzer, in de geschiedenis duikt die naar de dader kan leiden, hoe meer tegenstand hij en zijn team vanuit de eigen organisatie ondervinden. Ondertussen wordt je als lezer ook een bekende van John Keijzer; duidelijk een eenling waar je sympathie voor krijgt zonder dat je hem direct tot je vrienden rekent. Het verhaal versnelt vanaf het moment dat een aan lager wal geraakte journalist, die de zoon van de vermoordde ex-politieman blijkt te zijn, wordt vermoord. De ontknoping die volgt is er een met een verrassende twist. De titel 'Een van ons' krijgt op meerdere lagen betekenis.