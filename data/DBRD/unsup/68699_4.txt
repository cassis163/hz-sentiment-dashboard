Alicia wordt aangetroffen in haar woning met in haar handen een wapen. Haar man is vastgebonden op een stoel en is neergeschoten. Sindsdien zwijgt ze.
Psychotherapeut Theo is vastberaden: hij zal Alicia doen praten!

Een vlot geschreven verhaal, met verschillende verhaallijnen. Een originele invalshoek: het wisselt af tussen de psychotherapeut als verteller en stukjes uit het dagboek van Alicia. Leuk om eens een boek te lezen vanuit de therapeut!
Deze thriller was goed opgebouwd en maakte mij nieuwsgierig naar het einde. Ik wou het mysterie samen met de verteller ontrafelen. De lezer wordt naar verschillende oplossingen geleid. Maar dan komt het plot. Een einde dat ik totaal niet verwachtte en dat mij zo verbaasde dat het mij teleurstelde. Het plot verbaasde mij zo dat ik het boek plots helemaal niet meer origineel vond. Geen drie sterren, geen vier sterren, maar 3.5 sterren!