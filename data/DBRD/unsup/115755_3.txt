In de bib stuit ik toevallig opnieuw op een waargebeurd verhaal. Het verhaal intrigeert me en ik besluit om het mee te nemen.

'Tegen mijn wil' is vlot geschreven. Het vertelt het verhaal van een medewerkster van het consulaat in Iran. Op een nacht wordt ze in haar huis verkracht. Deze nachtmerrie heeft een fysieke en psychische weerslag op haar en haar omgeving. Het boek haalt de mooie zaken aan die ze beleeft in Iran. Zo heeft ze warme contacten en wordt opgevangenen geholpen door vriendinnen en een collega. Echter blijkt door het verhaal heen ook hoe haar bewust onrecht werd aangedaan, rechtstreeks en onrechtstreeks.

Ik vond het zeer moeilijk om het boek boek correct te waarderen. Een 3,5 op 5 is voor mij een correcte score. Omdat ik een 3 onterecht vind werd het een score van4. Zeker omdat ik geboeid werd door het verhaal en de vlotte stijl.

Het boek werd geen meelijwekkend verhaal van een zielig slachtoffer. Het vertelt de beleving van een sterke vrouw die onrecht werd aangedaan en de gevolgen hiervan. Het is een aanklacht tegen de overheid, haar werkgever,... Sterkte Brigitte!