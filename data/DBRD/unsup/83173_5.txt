Dit verhaal van Lisa Gardner in de serie D.D. Warren zit weer heerlijk goed in elkaar en wordt vanuit verschillende personages verteld. Hierdoor krijg je steeds meer informatie over de personages en de moordenaar met zijn beweegredenen. Het zorgt ervoor dat je verder wilt lezen. Lisa Gardner heeft een fijne schrijfstijl, waardoor je soepel door het verhaal heen leest. De spanning wordt goed opgebouwd, het verhaal kan alle kanten opgaan en pas tegen het einde valt alles op zijn plek en weet je de 'waarom'. Dat een van de hoofdpersonages een zeldzame genetische aandoening heeft waardoor ze geen pijn kan voelen is een originele toevoeging!