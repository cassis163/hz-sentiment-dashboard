De vergelijking met Dan Brown's Da Vinci Code doet zich ongewild voor. Het Sindone Complot, debuut van Navarro uit 2008, ziet 4 jaar na de Da Vinci Code het licht en baseert zich ook op Bijbelse historie (de geschiedenis van de lijkwade van Jezus in dit geval), onderzoek naar de mysteries van het verleden en geheime en gewelddadige genootschappen die in geloof en kerk hun oorsprong vinden en, in dit geval, beiden de hoeders van de lijkwade willen zijn. De kathedraal van Turijn, waar de lijkwade zich bevindt, is doelwit van insluiping en brandstichting, er is een dode man zonder tong en het is een raadsel wat er gebeurt is, motief van de daad of aanleiding van de dood van de mogelijke insluiper is. De speciale politieafdeling Kunstdelicten onder leiding van Marco Valoni heeft daarmee een bijna onmogelijke zaak onder handen. Marco en zijn team zoeken niet alleen naar dader(s), maar ook naar de reden van de brandstichting en dood van een dader (?) zonder tong. Er ontspint zich een hypothese - alles draait om de zich in de kathedraal bevindende lijkwade - die niet te bewijzen valt.
Tijdens de zoektocht van het team maakt de lezer, in tussenliggende hoofdstukken, ook kennis met de geschiedenis van de lijkwade door de eeuwen heen en de mensen en groepen die hier een rol in gespeeld hebben. Deels gebaseerd op authentieke geschriften, deels waarschijnlijk een portie fictie er omheen gedrapeerd.
De complotten en organisaties vanuit verleden en in het heden blijven steeds onzichtbaar voor de dienst Kunstdelicten, maar maken voor de lezer een groot deel uit van het verhaal en de opbouw naar de uiteindelijke ontknoping. Het neemt maffia organisatie-achtige vormen aan. Journaliste Ana doet later in het verhaal haar intrede en volgt een eigen spoor die niet de verkeerde koers blijkt te zijn. De mengeling van haar journalistiek onderzoek met de officiÃ«le onderzoeken en sporen van de afdeling kunstdelicten geeft het verhaal een aardige invalshoek en variatie.

Een moderne thriller doorspekt met historie. Dit geeft meteen het grote verschil met de Da Vinci Code aan. Veel speelt zich in het boek af in het verleden en helpt de lezer zo met het ontwikkelen van zijn eigen verhaal en conclusies over een mogelijke afloop.
Een boek dat boeiend is met historische werkelijkheden, zelfs Bijbelteksten, afgewisseld met fictie, thrillerachtige onderdelen en een aardig plot.