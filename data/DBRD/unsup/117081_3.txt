Met dank aan Hebban en Jasper, voor het mogen winnen van dit boek. En extra speciaal door de persoonlijke boodschap van de schrijver.

Mijn boeken lees ik het liefst hangend op de bank, kopje thee erbij, dekentje en de kat op schoot :) En dan eens verstoord op kijken als blijkt dat man en kinders maar brood hebben gesmeerd omdat mamma "de tijd vergeten is" en waar bedtijd ook niet bestaat.

Helaas is lege steden een boek wat je (te) makkelijk aan de kant legt (tot vreugde van man en kinders :) ).

Werner Boren's personage overtuigt niet en krijgt wel heel veel in de schoot geworpen om het verhaal op gang te houden. Hij is een dubbelganger (tot nu toe maar 3 bekend in beide werelden), waardoor hij naar de Alix wereld ontvoerd wordt. Daar heeft hij binnen een paar dagen tijd een hem - tot dan toe- onbekende technologie onder de knie en als bonus ontwikkeld hij, door het reizen tussen dimensies verkregen, magische gaven.

Ondanks dat alles wordt hij meer door Heike en Edison op sleeptouw genomen dan dat Werner zich uit zijn slachtoffer rol worstelt, en zich ontwikkeld tot een sterkere persoonlijkheid.

Verder leest het boek lekker weg, maar zonder dat je ergens op het puntje van je stoel zit van spanning.
Toch ben ik nieuwsgierig naar het volgende deel. Dit was tenslotte pas het eerste deel van de cyclus.