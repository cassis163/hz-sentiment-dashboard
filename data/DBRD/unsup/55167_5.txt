Mijn ouders hadden heel enthousiast over de film verteld, dit maakte mij nieuwsgierig naar het verhaal. Toen ik dan ook het boek tegenkwam als e-book heb ik het meteen gekocht, toen ik een paar dagen later bij de kringloop liep en daar het boek ook in het echt zag staan voor het luttele bedrag van 1,50 kon ik ook dat niet laten liggen. Toegevoegde bonus van het echte boek zijn de fotoâ€™s die erin staan en die het verhaal erg mooi illustreren en afmaken.

Het boek verteld het verhaal van de kleine Saroo die per abuis in een trein stapt die het hele land doorkruist en zijn eindpunt in Kolkata/Calcutta heeft. Saroo heeft heel veel gezocht met behulp van Google Earth, dit zoeken werd aangewakkerd door de Indiase medestudenten die hij had. Via hen vernam hij de snelheid van de treinen, maakte hij berekeningen en zette hij een cirkel uit over India en ging avond aan avond zoeken. Via een kleine toevalligheid vond hij het station waar hij op de trein was gestapt. Toen hij rondom die plaats ging zoeken vond hij ook zijn geboorteplaats.

Doordat het terugvinden van zijn moeder in India opgepakt werd door eerst de lokale, daarna de regionale en toen de nationale pers realiseerde hij zich dat zijn verhaal wel erg bijzonder was. Van zijn hele zoektocht en zijn herinneringen uit zijn jeugd heeft hij dit boek geschreven wat leest als een adembenemend sprookje.