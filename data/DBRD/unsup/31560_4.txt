Wauw, heb net het derde deel 'Moord voor mij' van de trilogie van Karen Rose uitgelezen. Wat een prachtig geregisseerd verhaal weer. Het derde deel borduurt verder op de eerste twee delen en nadert de bloedstollende spanning uit deel 1. Je hebt haast geen tijd om adem te halen want al vanaf de eerste pagina's zit het tempo er goed in.

Het verhaal begint als er een inval gedaan wordt in een afgelegen bunker. De politie, onder leiding van Luke Papadopoulos, treft daar de vijf lichamen van op gruwelijke wijze vermoorde meisjes aan. De daders hebben kans gezien voortijdig, met 5 nog levende meisjes, weg te tekomen. EÃ©n meisje heeft echter weten te ontsnappen en kan als enige getuigen tegen de personen die voor de slachting verantwoordelijk zijn. Iemand doet er alleen alles aan om haar dit onmogelijk te maken. Het lijkt een hopeloze zaak omdat iedere keer als de politie dichterbij komt de vogels alweer gevlogen zijn. Is dit het topje van de spreekwoordelijke ijsberg? Zal het Luke Papadopoulos (met behulp van o.a. Susannah Vartanian) lukken de personen die het brein zijn achter deze vrouwenhandel op tijd in te rekenen? Het startsein voor een kat en muis-spel is gegeven waarbij het leven van iedereen gedurende het hele boek aan een zijden draadje hangt...

Een heel goed opgebouwd verhaal waarbij spanning en verbazing elkaar goed afwisselen. Je wilt als lezer weten hoe het afloopt. Karen Rose presteert het je dit gevoel het hele voek vast te laten houden. Minpunt is alleen dat het soms een beetje langdradig wordt. De romance tussen Luke Papadopoulopus en Susannah Vartanian voegt niks toe aan het verhaal en had wat mij betreft weg gelaten kunnen worden.

Al met al beter dan het tweede deel maar voor mij blijft deel 1 de absolute topper van deze trilogie vandaar voor dit deel 4 sterren!