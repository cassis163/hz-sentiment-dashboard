Maja van Tijl, misdaadverslaggever bij een televisieprogramma krijgt het verzoek om samen te werken met rechercheur Bert Hazenkamp. Samen gaan ze de moord onderzoeken op een bekende Nederlandse zanger, Robin Dreef.
Maja en haar zoon Bono werken ook in deze zaak weer perfect samen.

Bij het eerste deel van het boek zit de vaart er goed in. Het tweede deel is iets langdradiger; dit had wat mij betreft wel wat vlotter beschreven mogen worden.

De personages in het boek zijn mooi beschreven en in het boek werken ze op een heerlijke wijze met elkaar samen. Ook is er plaats voor humor in het boek, ondanks de heftige gebeurtenissen.
Het verhaal zit goed in elkaar en het plot is – al is die niet ál te spannend, vind ik – toch nog verrassend.
Kortom, een heerlijke thriller met verrassende en bizarre elementen.
Ik geef het boek 4 sterren.