“Ik zal je vinden” leest heel vlot dankzij het grote lettertype, wat ik wel aangenaam vond. Heel fijn voor mensen die soms wat moeite hebben met kleine letters of letters die te dicht op elkaar staan.
Het verhaal op zich vond ik niet wauw maar zeker boeiend genoeg om uit te lezen. De situatie had zeer zeker waargebeurd kunnen zijn. Ik vermoed zelfs dat er zich gelijkaardige situaties voorgedaan hebben tijdens de Tweede Wereldoorlog.
Het boek is volgens mij een poging om de jeugd meer te laten lezen over de oorlog, zij het nu fictie of non-fictie en ik denk wel dat de schrijfster in haar opzet geslaagd is.
De personages zijn niet super uitgewerkt maar wel genoeg om je in ze te kunnen verplaatsten en mee te leven met hun situatie.
Ik vind het echter wel zeer vreemd dat het boek in België en Nederland bekender is dan in het land van waar de schrijfster afkomstig is. Ik vermoed dat dat te maken heeft met het feit dat het boek zich afspeelt in Nederland.
Wat mij betreft is dit boek drie sterren waard. Ik vond het geen bestsellerkwaliteit, maar hij is wel de moeite waard om gelezen te worden als je interesse ligt bij oorlogsromans (wat bij mij dus zo is, moest je het nog niet weten