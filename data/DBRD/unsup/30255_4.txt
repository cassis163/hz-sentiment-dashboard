De aankomend vicepresident van Amerika wordt bedreigd en de Secret Service roept de hulp in van Jack Reacher om de beveiligingsmaatregelen te testen. Gaandeweg raakt Jack steeds meer betrokken bij de opsporing van de daders en zet hij een val uit om ze te grazen te nemen. Buitenwacht is het zesde boek in de Jack Reacher serie van Lee Child, en zeker niet het beste. De hele plot is eigenlijk vrij eenvoudig en weinig verrassend. Child treedt te veel in details, met name omtrent de beveiligingsprocedures van de vicepresident, en dat maakt het boek er niet beter op. Maar omdat Reacher een superheld is met een geweldig analytisch vermogen en het boek snel wegleest, krijgt het toch nog 4 sterren.