In dit verhaal spelen vier mensen mee : Een koppel: Barbara, moeder van zoon Rens, haar partner Robbert en die is de uitgever van een schrijver.
De schrijver vertelt het verhaal.
Ook de hond Clint speelt mee.

Barbara en partner Robbert gaan op vakantie naar de Ardennen. Ze kunnen daar via de schrijver een huisje huren.
Rens, Barbara's zoon van 8 jaar, gaat mee.
De schrijver heeft een writer's block. Daar is Robbert, de uitgever, niet blij mee!

"Dat is dus mijn werkkamer...Maar eigenlijk is de toevoeging werk- inmiddels heel vreemd. In de keuken beneden gebeurt veel meer dan hier....dit inkijkje in mijn wereld, met mijn werk waar geen schot in zat, zoals een bouwproject waar de tekeningen van klaar zijn, de kavel bekend, alle materialen ter plekke, maar met de bouw wordt het niks, alsof de bouwers niet meer weten hoe ze moeten beginnen of misschien helemaal niet meer durven te beginnen. Omdat er een schakel ontbreekt. Omdat het vriest en niet duidelijk is hoelang de vorstperiode gaat duren."

De ganse tijd lees je de wrevel tussen de uitgever en de schrijver tussen de regels door, zonder dat het echt wordt uitgesproken. Later ontdek je de reden van het writer's block.

Al snel merkt Rens, die de ganse dag wil gamen, dat de oplader van de i_Pad thuis is vergeten en Barbara verzint een spel om haar zoon toch bezig te houden tijden de vakantie. Ze gaan op zoek naar Emma, een meisje dat al twee jaar vermist is.
Wat aanvankelijk opgezet is als een spel wordt al snel veel spannender dan de bedoeling echt is.
Het verhaal begint heel traag, als het zacht stromende beekje waar ze vaak in baden, maar in het midden van het verhaal komt de spanning meer en meer opzetten, tot het echt zo spannend wordt, dat je het boek niet meer kan wegleggen.

Zoals je ziet op de cover : het blauwe, de kleur van het water, het drijvende blaadje (er drijft nog meer)...

De auteur werkt in een goed tempo naar het verrassende plot toe.

De schrijfstijl is anders dan anders, wat me heel erg beviel. De zinnen zijn mooi en duidelijk. Er is een verfijnd woordgebruik, nergens wordt het plat.
Ik heb heel erg genoten van dit boek.
Ik geef het een dikke 4 sterren!