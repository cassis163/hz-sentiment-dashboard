Dit was weer een prima boek van Jeffery Deaver met Lincoln Rhyme en Amelia Sachs als hoofdpersonen. Dit keer proberen ze te ontdekken waarom een huurmoordenaar een 16-jarig schoolmeisje uit Harlem wil vermoorden. Minutieus en stapje voor stapje komen ze dichterbij de reden, totdat blijkt dat alle scenario's niet kloppen.

Het verhaal is erg spannend geschreven, zoals we dat kennen van Jeffery Deaver. Hij schotelt je de ene na de andere complottheorie voor, die even zo hard weer onderuit wordt gehaald. Wie is Thompson Boyd? Wie is Jackson en wat heeft hij met het schoolmeisje Geneva te maken? Hoort hij bij Boyd of heeft hij zijn eigen redenen om achter Geneva aan te zitten? Het slot van het boek is wat rommelig, maar alle losse eindjes worden naadloos aan elkaar gepast.
Lekkere thriller.