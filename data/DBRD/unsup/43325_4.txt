Ik zag de verfilming van dit boek in oktober op de Nederlandse televisie. Het was een engelse verfilming en ze zonden ook Midzomermoord en Dwaalsporen uit. Van de drie afleveringen was dit de enige waarvan ik het boek niet gelezen had. Ik vond het verhaal bij het zien van de aflevering wel spannend en heb het boek dus ook in huis gehaald. En het was ook een spannend boek, al moest het wel even wijken voor Vlammen, maar dat zou elk boek kunnen overkomen. Je moet natuurlijk in je achterhoofd houden dat dit boek in 1998 geschreven is, in een tijd dus dat er nog minder met de computer gedaan werd en dat online sites om boeken te becommentariseren nog niet bestonden. Dat neem ik althans aan, hoewel ik in die tijd alleen nog spelletjes op de computer speelde. Het verhaal begint met de begrafenis van Stefan Fredman, een moordenaar uit een van zijn eerdere boeken (Dwaalsporen). Omdat ik laatst Voor De Vorst had gelezen wist ik al dat hij dood was, maar dat het nog behandeld zou worden in een ander boek wist ik nog niet. Daarna wordt Ystad opgeschrikt met de brute moord op een taxichauffeur en een man die dood neervalt nadat hij zijn banksaldo heeft bekeken. Wanneer dader van de moord ontsnapt en daarna zelf vermoord wordt stapelen de vragen zich op. Het is een ingewikkelde zaak die opgelost moet worden in een korte tijd. Het boek is zoals de meeste Wallanderthrillers die ik gelezen heb, en zal daarom de Wallanderliefhebbers ook weer aanspreken. Lange tijd het laatste Wallander deel (later zijn ook nog 'De Jonge Wallander' en 'Voor de Vorst' verschenen).