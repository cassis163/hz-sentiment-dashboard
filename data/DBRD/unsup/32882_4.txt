'Het leven kent een diepere dimensie, met daarin verhalen die dan misschien geen verwezenlijking vinden in de realiteit, maar wel degelijk echt zijn.'

Lezen over een bibliothecaris die afgewezen manuscripten verzameld in Bretagne terwijl je hemelsbreed pakweg een paar honderd km hiervan verwijderd bent en uitkijkt over dezelfde oceaan. Het was gewoonweg fijn lezen in deze 'wie heeft het gedaan' met verrassende wendingen in de zoektocht naar de echte Henri Pick.

Een boek over boeken, schrijvers, uitgevers, literatuur en ook over de gewone mannen Henri Pick, de pizzabakker en Jean-Pierre Gourvec, de bibliothecaris. Een boek over levens en relaties die in ieder stadje kunnen voorkomen maar door één boek plots een andere wending krijgen of andere inzichten geven. Of toch niet, Madeleine blijft het meest zichzelf, want wat is belangrijker de macht van het geld of het geluk en de liefde. Juist een boek dat positiviteit brengt: 'Het verdriet had zijn koffers gepakt.'

Een roman met humor, een verwijzing naar de literatuur, voetnoten die je wel/niet tot je kunt nemen, namen van schrijvers die je nieuwsgierig kunnen maken naar ander werk en uiteindelijk twee verhaallijnen die je naar een einde van dit vlot lezende verhaal met opvallende en mooie omslag brengen. Een klein groots verhaal voor een (vakantie)dag leesplezier.

Aantal sterren 3,5; afgerond 4 omdat ik dit boek voor de verwijzingen nogmaals zal oppakken en er mogelijk meer uithaal, het een opvallend omslag heeft en het vooral een fijne leesdag gaf.