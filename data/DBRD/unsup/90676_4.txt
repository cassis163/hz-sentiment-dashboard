...
Laat me maar meteen met de deur in huis vallen … ik denk echt dat dit tot nu toe mijn favoriete Higgins is. In sommige van haar eerdere boeken kwamen haar karakters af en toe in situaties terecht die me last deden krijgen van plaatsvervangende schaamte. Zo van die scènes waarbij ik liefst het boek even dicht wilde doen, hopend dat dit niet echt gebeurde. Maar dat was dus niet het geval bij Wat als? .

Eigenlijk heb ik de hele tijd door non-stop genoten van dit romantische boek. Zowel de personages als het verhaal waren mooi uitgewerkt. Het was niet alleen ontspannend maar ook geloofwaardig, ontspannend, romantisch, ontroerend en hartverwarmend. De verhalen van Kristan Higgins bevatten steeds zowel een lach als een traan, gelukkig legt het eerste gedeelte steeds het meeste gewicht in de schaal zodat je aan het einde van het verhaal het boek met een goed gevoel kan sluiten.