Een liefde in Leningrad is een prachtig liefdesverhaal dat zich afspeelt tijdens het einde van de Tweede Wereldoorlog. Tatiana is 17 jaar oud wanneer ze de 22- jarige officier van het Russische leger Alexander ontmoet. Ze zijn tot elkaar aangetrokken en de chemie tussen hen is duidelijk voelbaar. Echter beseft Tatiana al snel dat haar oudere zus Dasja, die zonder het te weten hem eerder ontmoette dan Tatiana, verliefd op hem is. Tatiana wilt het hart van haar zus niet breken en probeert haar gevoelens te negeren voor Alexander. Hij wilt graag verder met Tatiana, maar na bedelen van Tatiana besluit hij het hart van haar zus niet te breken en stemt in.Overal om hen heen sterven mensen, hetzij door doodschieten of anders wel door de hongersnood. Het land is in oorlog en Alexander en Tatiana proberen wanhopig hun liefde te verbergen.Dit verhaal heeft alles: avontuur, intriges, mysterie en een tijdloos liefdesverhaal boven alles. Ja, het vindt plaats tijdens de Tweede Wereldoorlog, maar de auteur heeft dit deel van de geschiedenis zo voelbaar verwoord. In feite versterkt dit het verhaal.Dit boek is het eerste deel van een trilogie. Hierna volgt dus nog 2 delen; Tatiana & Alexander en De Zomertuin. Als je van Rozen van Leila Meacham, De Theeroos van Jennifer Donnelly, De Doornvogels van Colleen McCullough, Gejaagd door de wind van Margaret Mitchell en ook wel De Reiziger van Diana Gabaldon genoten hebt zal deze trilogie ook zeker in je straatje passen!