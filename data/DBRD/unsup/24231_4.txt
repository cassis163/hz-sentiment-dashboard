Zonder ooit iets anders van deze auteur te hebben gelezen, kocht ik Preta, een boek dat me aansprak omwille van de korte inhoud en de cover. Bovendien kwam ik regelmatig recensies tegen over boeken van deze auteur, dus vond ik het wel hoog tijd om eens een werk van haar vast te nemen. (Ik geef eerlijk toe dat het gebrek aan bagage over de personages me wel regelmatig parten speelde, dus ben ik wel van plan haar andere boeken ook te lezen in volgorde).
Ik weet niet wat het was aan dit boek dat me zo aansprak: de structuur, de sterkte van het verhaal of de personages die elkaar zo goed leken te kennen, maar er was iets dat me enorm pakte vanaf het begin. Hoog tijd dus om die andere boeken van haar ook een kans te geven. Dit smaakte alvast naar meer!