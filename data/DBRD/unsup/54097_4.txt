Zo, weer een Patterson om met veel plezier op terug te kunnen kijken. Over zijn schrijfstijl hoef ik niks meer te zeggen, daar is alles al over verteld. Maar dit verhaal zit weer zo goed in elkaar.... het siddert van de spanning. En daar doen de korte hoofdstukken positief in mee omdat hierdoor gelijktijdig de aandacht naar verschillende onderwerpen kan uit gaan, subliem gewoon.
En de typische Patterson-act; weer bekenden uit vorige boeken op laten draven maakt het totale over-all verhaal alleen maar completer.
Weet je, Alex Cross begint bijna een familielid van je te worden, zo goed lukt het Patterson om je mee te laten leven met alle beslommeringen van Alex, in het werk en ook priv√© natuurlijk.
En de tip om eerst Het uur van de wolf te lezen is een juiste, het maakt dit verhaal daar nog spannender mee omdat je dan al weet tot welke gruwelijke dingen de Wolf in staat is.
Ik kijk met belangstelling uit naar de opvolger van Alex Cross en familie.