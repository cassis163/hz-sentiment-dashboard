Het geheim van mijn moeder is een emotioneel boek dat zich afspeelt tijdens de Holocaust. Ik was erg benieuwd naar dit boek omdat dit boek een erg brede doelgroep aanspreekt. Al deze ‘hoofdstukjes’ geschreven in een soort dagboekvorm en het verhaal is gesplitst in vier perspectieven: die van Helena, de joodse Bronek en Mikolaj en de Duitse soldaat Vilheim. Deze personen zijn op de een of andere manier allemaal aan elkaar verbonden met als belangrijkste persoon: Franciszka.

Het boek begint uit het oogpunt van Helena, de dochter van Franciszka en zus van Damian. Met zijn drieën zijn ze vanuit Duitsland naar Polen (Sokal) verhuist met de reden dat de vader van Helena sympathiseert met de Nazi’s. Op een stukje grond en in een klein huisje proberen ze te overleven door producten te verkopen op de markt. Als de Duitsers op 1 september 1939 Polen binnenvallen laat ze joodse gezinnen en een Duitse soldaat in dit kleine huisje onderduiken. Pas als de oorlog voorbij is in 1944 komen zij erachter dat Franciszka meerdere mensen heeft laten schuilen.

Als je dit boek hebt gelezen komt alle hoop in de mensheid (als je die misschien even was verloren) weer helemaal terug. De groten contrasten tussen de gruweldaden waartoe de mens in staat is en de liefde en vriendelijkheid die we ook in ons hebben worden hierin mooi weergegeven.