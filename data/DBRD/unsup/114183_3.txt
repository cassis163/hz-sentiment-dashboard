Eva wordt wakker uit een verschrikkelijke nachtmerrie. Ze lag opgesloten in een doodskist
Dan wordt het lichaam van een jonge vrouw gevonden, levend begraven in een doodskist.
De politie is het lichaam op het spoor gekomen dankzij een briefje wat afgegeven was bij de politie.
Onder de beschrijving van de vindplaats staat de volgende zin:

Straf is de bitterzoete zus van de geleerdheid voor schaamteloze serpenten. Het einde van de pijn begint met de acceptatie ervan.

Bernd Menckhoff krijgt de leiding over deze zaak en samen met Jutta Reithöfer gaat hij op zoek naar de psychopaat die deze moord op zijn geweten heeft.

Eva blijft nachtmerries houden, zeker als blijkt dat de gevonden vrouw haar halfzus is. Eva is eigenares van een groot bedrijf en men vermoedt dat zij ook in gevaar kan zijn. Maar waarom en wie is Britta?

Gewoon een leuk spannend boek om te lezen. Makkelijk en begrijpend geschreven, leest vlot weg.
Geen hoogvlieger wat thriller betreft, maar psychologisch wel goed. Het einde had wat mij betreft meer uitgewerkt mogen worden, tevens de personages Menckhoff en Reithöfer.
Wel met plezier gelezen, goed boek voor de luie zondagmiddag.