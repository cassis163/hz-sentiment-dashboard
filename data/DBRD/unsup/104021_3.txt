Dit is het 4e boek dat ik van Baldacci heb gelezen. Niet het beste in mijn ogen. De ingewikkelde relaties tussen de verschillende Amerikaanse inlichtingendiensten FBI/CAI/ANSP(?) en nog een speciale waarin dubbelspel en zelfs driedubbelspel gespeeld wordt, maakt het wel heel ingewikkeld. De hoofdrolfiguren Will Robie & Jessica Reel zijn afwisselend hartvrienden en dan weer aartsvijanden. Beide zijn sublieme en intelligente geheime agenten, ieder met afstand de beste in hun jaargang, Will net even iets beter dan Jessica - hoe kan het ook anders in de Amerikaanse mannenwereld. In het "verre" verleden - ver voor de verhaallijn van het boek, hebben ze samengewerkt bij diverse missies. In deze missie hebben beide de ander op een haar na afgemaakt (anders kan ik het niet verwoorden gezien het verhaal) maar uiteindelijk werken ze weer samen als het ideale team.
Aan spanning ontbreekt het zeker niet, dat zit bij Baldacci wel snor.
Zoals het hoort in een thriller loopt het goed af ;-)