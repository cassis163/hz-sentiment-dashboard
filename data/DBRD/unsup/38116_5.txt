!In deze review komen spoilers en mijn ongezouten meningen in voor!
Review 3#

Ik ben een groot fan van MJ Arlidge. Al zijn boeken zijn spannend en ik weet pas op de laatste momenten wie de dader is (was jaren geleden zo blij dat ik eindelijk een thriller auteur had ontdekt die mijn brein uitdaagde.) Dus toen ik zag dat er een e-book verhaal was, was ik gelijk om. Het heeft weer zo'n typische MJ Arlidge voorkant met een titel van een kinderrijmpje: Alles in de wind.

Het verhaal:
De vijftienjarige Jodie arriveert bij haar derde weeshuis. Misschien is dit keer alles anders. Is ze veilig en wordt er goed voor haar gezorgd. Maar de waarheid is dat Jodie niemand meer heeft om haar te beschermen. Ze zal zichzelf moeten verdedigen. Ze zal moeten veranderen.
!Spoiler alert!
Weer een typisch MJ Arlidge verhaal waarin ik besef van tijd en ruimte kwijt raakte en in het verhaal zat. Het jammere eraan was dat het verhaal maar uit 51 blz bestaat, ik had het zo uit. Ik denk dat het verhaal Alles in de wind dat zich afspeelt voor Iene miene mutte meer tot zijn recht was gekomen als het langer was. Hoop ook dat Alles in de wind samen met andere e-books van MJ Arlidge gebundeld gaat worden in een boek (zou mooi in de boekenkast staan.)
Het was interessant dat dit keer het zo over duidelijk was wie de daders waren in dit verhaal, normaal met zijn boeken kom je er pas in het einde en na veel puzzelwerk erachter.
Fijn dat we na al de boeken van MJ Arlidge erachter zijn gekomen hoe Jodie op de naam Helen Grace is gekomen.
Werd iedere keer heel boos dat alles en iedereen die daar werkte (die niet met de seksfeestjes en het moorden te maken had)en zag dat Carole weer een meisje mishandelde helemaal niets deden.

De personages:
Jodie aka Helen Grace die naar haar derde weeshuis gaat, daar behandeld wordt als vuil en de rotste klusjes moet doen. Dag en nacht bang zijn dat het elk moment jouw beurt is om mee te doen aan de seksfeestjes in de kelder. Het was ook heel frustrerend dat ze er helemaal alleen voor stond, werkelijk alles en iedereen had ermee te maken, maar onze slimme Jodie heeft dat maar eens mooi op haar eigen manier opgelost.
Gemma en Jaz, 2 tieners die ook in het weeshuis woonden, slachtoffer waren van de seksfeestjes, zwanger werden, daardoor werden vermoord en gedumpt op de vuilnisbelt. Hoewel ze alle twee in mijn ogen niet de schoonheidsprijs krijgen vanwege een paar acties die ze hadden gedaan, waren het 2 bange minderjarigen die hulp nodig hadden en uiteindelijk vermoord zijn.
Inspecteur Grace die de daders met behulp van Jodie heeft opgepakt.
De leidster Carole die de meisjes mishandelde, kleineerde en bloot stelde aan de seksfeestjes. Vond echt dat ze haar verdiende loon heeft gekregen (Wenste haar nog wel wat erger toe.)

Conclusie:
Had gehoopt dat het verhaal wat langer zou zijn, maar ik hoop dat Alles in de wind samen met een paar andere korte verhalen in een boek wordt gebundeld. Ik heb in ieder geval genoten : )

Cheen