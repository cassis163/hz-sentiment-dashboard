De schrijfopdracht luidde: schrijf een gedicht of column van 200, 300 of 800 woorden of een kortverhaal van maximaal 2000 woorden, waarvan de eerste zin begint met: ‘De handen van…’

‘De handen van…’ mocht ook vervangen worden door bijvoorbeeld ‘De poten van mijn kat of hond…’. Voor de auteurs die niks konden bedenken met: ‘De handen van…’ of ‘De poten van…’ was er nog een mogelijkheid: schrijf wat erin je opkomt.

Fictief of autobiografisch het mocht allemaal.

De creativiteit van de negentien auteurs werd danig op de proef gesteld en niet zonder resultaat!

Waar de een koos voor autobiografisch schreef de ander een sprookje, column of gedicht en één auteur gaf zelfs de eerste bladzijde van haar nog uit te brengen non-fictieroman prijs, die over de familie van haar vader gaat.

Een tipje van de sluier:

George geeft zich uit voor iemand anders. Loopt dit goed af?
De handen van Otto. Wat heeft hij hiermee gedaan?
Het sprookje van prins Hadis
Een verhaal over vluchtelingen
Wat hebben een Chardonnay, drie vrouwen en een hartvinger met elkaar te maken?
De boswandeling en een achteruitloopcamera in een wandelhelm
Twee gedichten over ‘De handen van mijn…’
Tweehandig en Jopie Remspoor
Een aantal verhalen zijn voorzien van illustraties of foto. Elke bijdrage geeft een korte introductie van de auteur. Sommige auteurs zijn al bekend; voor andere geldt: een aangename verrassende kennismaking.

Het is voelbaar dat alle twintig bijdragen in deze bundel met liefde zijn geschreven.

Stuk voor stuk pareltjes om te lezen; de ene om te lachen, de ander om te huilen, of om over na te denken, weer een ander neemt je mee naar vroegere tijden of sprookjesland. Allemaal met hun eigen charme en om van te genieten.

Laat je meevoeren in de passie van Het Huizer Schrijversgilde:

Probeer deze schrijfopdracht zelf; schrijf je eigen verhaal, column of gedicht en wie weet wordt dit geplaatst op de website van Het Huizer Schrijversgilde.

Leuke uitdaging toch?

Dit is een bundel waar voor elke lezer wel wat in staat dat aanspreekt; om tussendoor te lezen, voor het slapen gaan of om in je vakantiekoffer te stoppen.

Mooi initiatief van Het Huizer Schrijversgilde en benieuwd waar ze ons lezers de volgende keer mee verrassen.

There are three rules for writing the novel. Unfortunately, no one knows what they are.

W. Somerset Maugham.

Het wisselend niveau van de schrijvers brengt mij tot 3 ½ ***