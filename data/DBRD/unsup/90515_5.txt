Oude politierot Vos en nieuweling Bakker, vers uit de Friese klei, gaan zich in Amsterdam bezighouden met de moord op de dochter van de beruchte crimineel Jansen en met de verdwijning van de stiefdochter van zijn ex-vrouw. En passant blijken er linken te zijn met de verdwijning van zijn eigen dochter een paar jaar geleden.

Poppenhuis is een complex verhaal met veel maar goed uitgewerkte karakters. Het boek is een genot om te lezen. Wel heel anders dan de Nic Costa-thrillers die we van David Hewson kennen.
Dit is superspanning op hoog niveau, hoewel op het eind de dader toch een tikje uit de hoge hoed kwam vallen. En als toetje besluit Hewson het boek met een epiloog van hoog niveau, die mij met smart doet uitkijken naar het tweede boek met Vos en Bakker in de hoofdrollen. Dit vervolg komt uit in september 2015. Nog heel eventjes wachten.....

(Ik heb dit boek gewonnen bij de kerstopruiming 2014 van Hebban.)