Ieder mens heeft wel eens een geheim, de een wat groter dan de ander, maar is het echt nodig om alles voor iedereen verborgen te houden? Sommige geheimen blijkbaar wel..

In Belofte maakt schuld neemt Sarah Pinborough de lezer mee door de ogen van het leven van drie vrouwen: de teruggetrokken Lisa, dochter Ava die zich van de beklemmende omhelzing van haar moeder los wilt maken en vriendin/collega Marilyn, de sterkte steun en toeverlaat van Lisa.

Door een op het oog onschuldig krantenartikel komt plotsklaps het leven van deze drie vrouwen volledig op hun kop te staan omdat hierdoor een geheim van een van de drie door de media naar buiten is gebracht en niets meer is wat het ooit leek.

Boven ieder hoofdstuk staat vermeld door wiens ogen je leest, dat is wel erg prettig want de levens van deze drie vrouwen zijn meer met elkaar verwoven dan zij zelf bewust zijn. Ook weet Pinsborough je steeds op het verkeerde been te zetten, als lezer denk je al vrij snel de geheimen te ontrafelen, maar hoe verder het verhaal vordert hoe meer het toch net even anders blijkt te zijn.
Belofte maakt schuld is met recht een pageturner, voor mij een goede kennismaking met deze schrijfster waar ik zeker meer van ga lezen.