Elke overeenkomst met welke persoon dan ook, berust op puur toeval lees ik in het voorwoord van Irene Wing Easton. Irene is een Gewone Moeder van vier kinderen en heeft Moe is Moe, maar voldaan geschreven nadat ze in gesprekken met andere moeders bemerkte dat moeders behoefte aan herkenning hebben. Het boek beschrijft in korte verhalen een groot aantal taboes. Het boek is in eigen beheer uitgegeven door de speciaal hiervoor opgerichte uitgeverij IWE books. Momenteel schrijf Irene aan haar tweede boek, ditmaal een roman. Op Twitter en Facebook is Irene erg actief en volg ik de vorderingen van haar nieuwe roman op de voet.

Dankbaar ben ik Irene voor de korte verhalen. Zo kon ik tijdens het lezen van het boek mijn drie kinderen gewoon blijven bemoederen. Ik vind het aantal toevalligheden trouwens wel erg groot. Zo ben ik ook een Moeder, die een Goede Moeder probeert te zijn van Dochter, Kleuter en Peuter. Ben ik ook Hulp­ Moeder. Hebben veel Mede­ Moeders ook weherk, voel ik me ook een Moedersloofje. Werkt Man ook veel, heb ik Ongestelde­ Hormonen, doe ik ook aan Creatief Huishouden, ben ik Home­ Manager en zo begint na kinderbedtijd voor mij ook het Grote Bijtanken.

Ik heb alleen geen Zoon, geen Zus, geen peuterspeelzaal, ben ik nog niet toe aan de Nieuwe Fase in mijn leven, heb ik nog geen Vrije Dag gehad en heb ik er shitterdeshit, kakkerdekak nog twee in de luiers zitten. Last but not least ben ik niet voldaan.

Voor het geval dat jullie nu echt de draad kwijtraken, bovenstaande is maar een greep van de termen die aan bod komen. Ik kan het boek aanraden aan alle moeders die weer even met hun voeten op de grond moeten komen. Niet alleen de zelfspot maar er is ook ruimte voor het begrip voor een ander slag van ouderen, bemoederen. Maak samen met je partner een keuze van hoe je je leven in wilt richten en ga daarachter staan. Laat iemand die het op een andere wijze invult in zijn waarde en ga met elkaar die klus aan. Voor het opvoeden van een kind heb je een heel dorp nodig vertelde mijn oma mij. Waarom dat verdelen in twee kampen: Fulltime Home Managers en Baan­Moeders, laten we het samen doen en leren van elkaar.

/Lmcmr