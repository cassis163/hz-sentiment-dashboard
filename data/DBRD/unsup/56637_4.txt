Ik heb dit boek al jaren in mijn bezit, maar ben er nooit aan begonnen. Nu ben ik blij dat ik hem toch gelezen heb. Het is een erg mooi verhaal (zeker in deze tijd), wat leuk is voor kinderen en voor volwassenen. We leren veel over de (echte) geschiedenis van Sint Nicolaas, met natuurlijk een mooi (verzonnen) verhaal er om heen. Els Ruiters geeft op het einde ook uitleg rondom de feiten en fictie en haar beweegredenen. Het is allemaal erg goed uitgewerkt. Ideaal als voorleesboek in november/december!