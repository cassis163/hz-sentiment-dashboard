C.S. Lewis schreef de kronieken van Narnia. The Lion, the Witch and the Wardrobe is deel twee, ondanks dat het oorspronkelijk eerder geschreven is dan het eerste deel The Magician's Nephew. Lewis schreef het boek voor zijn kleindochter Lucy.

"When I began it I had not realised that girls grow quicker than books. As a result you are already too old for fairy tales, and by the time it is printed and bound you will be older still. But some day you will be old enough to start reading fairy tales again."

Een prachtige beschrijving over hoe het kan gaan met kinderen en het lezen van sprookjes en tegelijkertijd iets wat we terug zien in dit verhaal. Lucy, Edmund, Susan en Peter werden tijdens de oorlog vanuit Londen naar het platteland gestuurd. Ze worden opgevangen in een oud huis, met veel kamers. Tijdens het verstoppertje spelen verstopt Lucy zich in een kast. De kast blijkt de doorgang naar Narnia. Wanneer ze het verteld aan haar broers en zus geloven ze haar aanvankelijk niet.
Pas later wanneer Peter, Susan, Edmund en Lucy zich in de kast verstoppen, komen ze met zijn allen terecht in Narnia. Daar start een groot winters avontuur. Door de sneeuwheks is heel Narnia bedekt met sneeuw.

"And she has made a magic so that it is always winter, but it never gets to Christmas."

In het boek komen thema's terug zoals vriendschap, vertrouwen, liefde en hoop. Door de toegankelijke schrijfstijl en de prachtige passende pentekeningen van het winterse landschap en de hartverwarmende personages is The Lion, the Witch and the Wardrobe zeker een aanrader. Zowel voor de volwassen liefhebber van sprookjesachtige avonturenverhalen, als ook als voorleesboek.