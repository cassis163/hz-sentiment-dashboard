Een leuk, vlot geschreven boek, dat je mee voert in het leven van Ellen.
Na een mishandeling door haar man John, volgen de gebeurtenissen elkaar in een prettig tempo op.
Ze trekt in bij een vriendin, Kaylee, waarmee ze ‘wraak-acties’ verzint om John te treiteren, terwijl ze de scheiding in gang zet.
John heeft echter een vriend die hij om hulp vraagt en daarmee gaat het verhaal goed los. Moord, aanslagen, criminaliteit, persoonlijke gevoelens van de hoofdrolspelers, diefstal, ze voeren de lezer van Utrecht, via Groningen naar Maastricht.
Maar wel allemaal op een realistische manier, waarvan je gelooft dat het zo echt zou kunnen gaan.
Het verhaal is op een prettige manier geschreven, na een paar bladzijden was ik al goed gewend aan de schrijfstijl van het debuut-boek van deze schrijfster en wilde ik het niet meer weg leggen, maar het liefst in een stuk uitlezen.

Het boek heeft een verrassend einde. En… een boek waarin het ook wel over ‘liefde’ gaat, maar gelukkig zonder in de zo vaak voorkomende, onnodige ranzige details.
Wel wordt ik al nieuwsgierig? Gaat deze debutante, die tot nu toe een paar kinderboeken heeft geschreven, nog meer boeken schrijven in dit genre? Het boek Blun, prikkelt om haar schrijfcarrière te volgen.