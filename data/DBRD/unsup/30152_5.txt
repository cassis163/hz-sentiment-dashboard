Jacqueline Coppens is er in haar debuut in geslaagd een mooie thriller te schrijven. Marli is de hoofdpersoon in Evenwicht, een jonge vrouw met een moeilijke jeugd achter zich. Zij werkt in een ziekenhuis op de medische registratie.
In het ziekenhuis worden veel mensen met obesitas geholpen, veelal door het plaatsen van een maagbandje. Marli overweegt ook een behandeling omdat zij overgewicht heeft. Het valt Marli op dat lang niet elke operatie goed gaat op die afdeling. Zelf besluit zij eerst maar eens via een afvalclub en sporten aan de gang te gaan.
Moeilijk om dit boek weg te leggen, je wilt doorlezen, weten hoe het zit! Vriendinnen zijn niet altijd vriendinnen, de vijand niet altijd een vijand!