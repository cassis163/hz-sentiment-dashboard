Caja Cazemier heeft in Mission Impossible op een subtiele wijze het leven van een 16 jarige jongen Vince weergegeven. Hij is mantelzorger voor zijn steeds zieker wordende moeder en vindt het zorgen voor haar niet meer dan normaal. Klagen komt niet in hem op. Als hij dan ook nog verliefd wordt en veel huiswerk heeft wordt het er allemaal niet makkelijker op. Je wilt achter elkaar doorlezen hoe het afloopt en of Vince de benodigde inzichten gaat krijgen om ook zijn eigen leven met vrienden te kunnen lijden. Je krijgt inzichten in de voortschrijdende ziekte van zijn moeder en de impact op het gezin en omgeving. Vince en Mare leer je goed kennen.