“Wie weg is, is nog steeds aanwezig en niemand is zo
dicht bij ons als zij die verdwenen zijn.
We kunnen iets verbergen.
Maar er bestaat geen vergetelheid.”
~ Mats Wahl, ‘Zoek’ (p.33-34)

‘Zoek’ van Mats Wahl, de oorspronkelijke titel is ‘Den osynlige’, is een thriller die in 2000 in Zweden is uitgekomen. In 2005 is deze vertaald naar het Nederlands en bij Davidsfons Uitgeverij NV verschenen. Het gaat over de zestienjarige Hilmer Eriksson die verdwenen is. De verdwijning zorgt al snel voor onrust bij Hilmers ouders en bij zijn vriendin Ellen want Hilmer is niet iemand die zomaar zou weglopen hierdoor doet zijn moeder al snel aangifte bij de politie. De politie begint pas twee dagen later aan het onderzoek omdat verdwenen jongeren vaak vanzelf terugkomen, maar Hilmer komt niet terug… Inspecteur Harald Fors bijt zich vast in deze mysterieuze zaak en gaat op onderzoek uit. Hij start zijn onderzoek op de plaats waar Hilmer het meeste tijd doorbrengt, namelijk zijn school. Al snel ontdekt hij dat daar regelmatig aan vandalisme wordt gedaan, terwijl de politie hier niets van weet. De vandalen tekende hakenkruizen op de schoolmuren en kluisjes van leerlingen, ook Hilmers kluis is niet ongeschonden gebleven. Fors erachter dat er jongeren aanwezig zijn op school die bezig zijn met nazisme. Is er een verband tussen Hilmers verdwijning en deze naziejongeren of is het puur toeval?
Mats Wahl is een Zweedse auteur. Wahl schrijft ook heel divers, zo schreef hij al historische romans, informatieve boeken en detectiveverhalen. Zijn informatieve werken zijn gebaseerd op de informatie die hij verwierf door les te geven aan kinderen met problemen, dus uit eigen ervaring. Het bleef echter niet bij boeken want hij schreef ook al theaterstukken, draaiboeken en voor de Zweedse televisie schreef hij ook een aantal (jeugd)series. In 2002 kreeg hij voor ‘Zoek’ de Gustav-Heinemann-Friendenspreis, dit is een Zweedse literatuurprijs. Het boek behoorde ook bij de kerntitels van de Jonge Jury 2007, deze prijs heeft hij wel niet gewonnen. Na ‘Zoek’ volgden er ook nog twee andere boeken over de avonturen van inspecteur Harald Fors: ‘Dood’ en ‘Wraak’. Het boek ‘Zoek’ is in 2007 verfilmd door Hollywood Pictures en de verfilming noemt ‘The Invisible’.

Het boek gaat vooral over zinloos geweld, nazisme en een verdwenen jongen. De thema’s in het boek zijn actueel waardoor het ook een zekere interesse opwekt. Er worden dagelijks kinderen vermist net zoals er dagelijks meer slachtoffers van zinloos geweld bijkomen, enkel het nazisme is hier minder actueel.
Inspecteur Fors start zijn onderzoek op de school van Hilmer waar hij al snel mogelijke verdachten vind. Al snel blijkt dat zijn vermoeden juist is en dat de verdachten ook de effectieve daders zijn. Hierdoor miste ik op het einde wel de plottwist die normaal plaatsvindt bij een thriller. Het motief en de plaats van de actie worden nog niet meteen duidelijk en deze kan je als lezer mee proberen te achterhalen naarmate het verhaal vordert en doormiddel van de kleine, soms ook cryptische beschrijvingen die tussen het verhaal worden aangehaald.
In het boek zelf volgen we de handelingen en het leven van inspecteur Fors, zo kom je er ook achter hoe de procedure achter een verdwijning verloopt. Doorheen het verhaal gaat het niet alleen om inspecteur Fors. Soms word ook de aanwezigheid van Hilmer beschreven en dan kom je ook te weten hoe hij zich voelt, zijn huidige toestand en wat hij denkt. Hilmer is wel niet echt aanwezig je zou kunnen zeggen dat zijn geest aanwezig is doorheen het verhaal. Dit alles geeft het boek een extra dimensie, maar kan het boek soms ook moeilijk maken. Een andere factor dat het boek in het begin wat lastig maakt om het te begrijpen is dat er veel Zweedse namen in voorkomen, waardoor het moeilijk is om te volgen wie wie nu eigenlijk is. De tijd die in het boek word beschreven is de tijd vanaf dat Inspecteur Fors start met zijn onderzoek, maandagochtend, totdat het is afgerond, dinsdagmiddag. In het boek komen vele ondervragingen aanbod, deze bestaan uit korte vraagzinnen met antwoorden hierdoor is het een vlot boek om te lezen. Tijdens het lezen kom je wel niet veel over inspecteur Fors of Hilmer te weten, hierdoor kan je jezelf niet zo goed met hun identificeren en is er ook minder inlevingsvermogen.

Op het internet heb ik zeer veel lof gelezen over het boek, deels hierdoor heb ik het ook gekozen, maar uiteindelijk vond ik het geen super boek. Ik heb al betere thrillers gelezen, maar het was zeker ook niet het slechte dat ik al heb gelezen. Het boek is echter wel een aanrader voor diegenen die graag politieromans lezen over huidige problemen, thrillers die echt kunnen plaatsvinden. Het boek is ook niet zo dik en telt 181 pagina’s, dus ook voor mensen die niet graag dikke boeken lezen raad ik het wel aan.
Bibliografie:
• Leesplein. Mats Wahl. Geraadpleegd op 19/10/2015, via http://www.leesplein.be/LL_plein.php?submenu=set_set&id=3344
• Wikipedia. Mats wahl. Geraadpleegd op 26/20/2015, via https://nl.wikipedia.org/wiki/Mats_Wahl
• Leesfeest. Beklemmende zoektocht. Geraadpleegd op 25/10/2015, via http://www.leesfeest.nl/boek/zoek
• Pluizer. Zoek. Geraadpleegd op 25/10/2015, via http://www.pluizer.be/auteur/mats-wahl