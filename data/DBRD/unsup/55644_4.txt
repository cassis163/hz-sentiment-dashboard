Zwemmen is een Young adult thriller. Het is een spannend verhaal over een thema dat de doelgroep aanspreekt. Het verhaal bevat veel punten van herkenning, vooral in de dagelijkse situaties. Kamphuis heeft het verhaal helder en duidelijk geschreven, waardoor het vlot leest. Ze weet de spanning goed op te bouwen, mede doordat er af en toe een hoofdstuk tussenzit dat vanuit Carlo geschreven is, een ex-vriendje van Sofie.

Aanvankelijk komt het karakter van Sofie wat simpel over, ze lijkt jonger dan de zeventien jaar die ze eigenlijk oud is, maar verder in het boek wordt dat beter. Het verhaal komt tot een verrassende ontknoping. Je weet dat er een plotwending aan zit te komen, maar toch verloopt deze heel anders dan je zou vermoeden. Het boek is zeer geschikt voor de doelgroep, leuk als ontspanning, maar toch met een achterliggende gedachte.