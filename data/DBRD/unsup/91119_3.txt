Waardige opvolger van Misbruik

Met hun debuut Misbruik hebben Lotte & Søren Hammer in een klap hun naam gevestigd. De knorrige hoofdinspecteur Konrad Simonsen, Simon voor intimi, weet op knappe wijze de misdaad uiteindelijk op te lossen zodat de daders hun verdiende straf krijgen.
Zo ook in Wraak? Lees het en je weet het!

In Groenland is Simon aanwezig als in het ijs het lijk van Maryann Nygaard wordt gevonden. Opmerkelijke bijkomstigheid is dat Maryann 25 jaar daarvoor spoorloos verdween. Een soortgelijk geval is Catherine Thomson die eerder vermoord is gevonden. Het bureau onder leiding van Simon, richt zich op het onderzoek en probeert meer moorden te voorkomen, Want zeker is dat hier een psychopaat aan het werk is.

Wraak is een waardige opvolger van Misbruik. Kenmerkend voor de Scandinavische thriller is de precisie waarmee broer en zus Hammer ook dit verhaal weer inkleden. Af en toe wat traag maar onmerkbaar sluipt het naar een spetterende ontknoping. Daar moet je wel wat geduld voor hebben want de Hammertjes kennen een langzame start en doen er een tijdje over om op snelheid te komen. Maar als ze dat zijn gaan ze door tot inderdaad tot het einde!
Goed verhaal dat evengoed wordt verteld.