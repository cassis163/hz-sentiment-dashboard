Michael Connelly is een Amerikaanse veelschrijver en mede daardoor ben ik begonnen aan dit boek om te zien of ik zou worden aangewakkerd tot het lezen van meer uit zijn uitgebreide oeuvre...

De opening begint in de (Amerikaanse) rechtbank waarin rechercheur Harry Bosch verantwoording moet afleggen voor een impulsieve één-mans actie. Gaandeweg wordt uiteengezet hoe hij tot deze daad is gekomen. De vertelling van het verhaal wisselt regelmatig van perspectief. De zitting zelf met de advocaat van de eisende partij en de rechter als belangrijke tussenpersonen en de zoektocht naar de dader van meerdere moorden in de seks-industrie. Het is dus eigenlijk een whodunnit gecombineerd met een legal thriller.

Hoewel het verhaal zich gemakkelijk laat lezen zijn er toch wel wat bezwaren die ik heb op dit boek. De karakters komen nooit echt tot leven van het boek en je 'voelt' ook niet echt een warme sympathie voor Harry Bosch, waardoor je zijn impulsieve daad voor kennisgeving aanneemt en het er verder ook weinig toe doet.
Echt spannend wil het ook maar niet worden tot aan de laatste 20 pagina's waarin de ontknoping plaatsvind en de uiteindelijke dader wel een beetje ver gezocht is.
Graag had ik meer karakterontwikkeling gezien en een verdieping in de onderlinge verhouding van Harry en zijn meerdere bijvoorbeeld.

Schrijvers zoals Harlan Coben en John Grisham zijn dan ook op dit vlak interessanter om te lezen.