Toen ik “Achter gesloten deuren,” in handen kreeg dacht ik: “ Oei, weer zo’n typische vrouwenthriller.” Ik vind dit zelf ook zo’n vreemd woord. Is dit dan een thriller geschreven door vrouwen, voor vrouwen, over vrouwen? Ietwat belachelijk als je het mij vraagt. Precies of mannen lezen geen vrouwenthrillers omdat ze niet spannend genoeg zijn of omdat er te weinig humor in zit en vrouwen ja, die lezen alles. Tot daar, ik had dus blijkbaar ook mijn twijfels.
Het verhaal gaat over Jack en Grace en hoe Jack erin slaagt om Grace volledig te isoleren, ook bij vrienden en familie. Hij in staat haar compleet te controleren. Jack heeft dan ook lang gewacht tot wanneer hij de juiste vrouw had, iemand zonder veel familiebanden en vriendschappen. Wel heeft Grace nog een zus die in een instelling leeft maar die na haar achttiende verjaardag bij Jack en Grace zal komen wonen.
En ja, spanning zat er behoorlijk in, zeker als je daadwerkelijk voelt hoever Jack gaat met zijn controle en wat uiteindelijk zijn ultieme bedoeling is.
Blijft de vraag of het mogelijk is om uit zo’n situatie te geraken en of dit Grace gaat lukken.
Het antwoord ligt in dit vlot geschreven spannend opgebouwd verhaal met een een plot die echt niet verwacht. Boeiend!

Lut Delanghe
http://www.boekensite.gent/node/2405