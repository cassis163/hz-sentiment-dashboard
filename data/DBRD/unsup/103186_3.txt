Ik mocht voor de eerste keer een boek lezen voor deze leesclub, Hebban.nl Ik hou van dit genre boeken, maar had nog nooit iets gelezen van Jenny Colgan. De verwijzing naar Jill Mansell viel mij op. Ook ben ik iemand die op covers van boeken valt.

Het boek begint met een warm welkom aan de lezers. De cover en het eerste hoofdstuk spraken mij meteen al aan. Ik kreeg meteen zin om te beginnen met lezen. Een bijzonder voorwoord of opening, zoals je het wilt noemen.

Flora vertrekt vrijwel meteen na de begrafenis van haar geliefde moeder naar Londen. Ze gaat daar aan de slag als juridisch medewerkster op een groot advocatenkantoor. En wordt daar hopeloos verliefd op haar baas Joël, die geen oog heeft voor haar.
Op een dag heeft Colton Rogers een afspraak met Joël. Colton heeft een mooie klus op het eiland Mure en zoekt iemand die daarvandaan komt. En laat dat nu net Flora zijn.
Colton wil dat Flora meegaat naar het eiland. Zij kent de mensen het het eiland goed. Met tegenzin gaat Flora terug naar Mure en naar haar familie. Er is nog niets veranderd op het eiland na al die jaren. Ze wil zo snel mogelijk de klus klaren en dan terug naar Londen. Echter als ze de opdracht krijgt, lukt dat niet helemaal. Eenmaal op het eiland volgen de ontwikkelingen elkaar snel op. FLora vindt het kookboek van haar moeder en ze opent Café Zon & Zee, waar ze de gerechten uit het boek van haar moeder gaat verkopen. Daarnaast de kaas die haar broer Fintan heeft ontwikkeld. En Fintan die uit de kast komt en verliefd wordt op......

Op een gegeven moment is ook de vraag en met wie vindt Flora het geluk? Is dat Charlie of toch Joël? Na een spannende reddingsoperatie voelt Joël zich ook erg thuis op dit eiland. Ook zijn achtergrond wordt dan duidelijk.

En worden Fora en Joël dan toch samen gelukkig op Mure?

Het boek eindigt ook alweer op een originele manier, namelijk met de recepten van de moeder van Flora.
Jenny Colgan wil je in alle facetten van Feelgood meenemen.
Ik heb het boek met veel plezier gelezen. Lag prettig in de hand, korte hoofdstukken en een goed lettertype. Ik kan nog veel over dit boek zeggen, maar ik denk dat ik zo maar de ingrediënten voor een Rundstoofschotel met bier ga kopen, zodat mijn privékok die straks kan gaan voorbereiden.
Nogmaals dank voor het lezen.