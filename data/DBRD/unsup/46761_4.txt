Het verhaal in het kort: 2 zussen Lucia en Dani komen er achter dat ze geen zussen, maar halfzussen zijn. Ze besluiten om samen naar Italië te gaan om uit te zoeken wie de biologische vader van Lucia is. In plaats van antwoorden komen er alleen maar meer vragen en onduidelijkheden boven water…
Dit boek leest als een trein, een heerlijk boek in een zomerse setting. Nadat de 2 eerdere boeken van de schrijfster zich in Frankrijk afspeelde, is er dit keer gekozen voor Italië. Leuk detail is dat de zussen ook nog even terecht komen in de B&B uit de 1e twee boeken.
Het boek is misschien wel een beetje voorspelbaar, maar soms is dat ook wel fijn. Lekker in de zon lezen en niet te hard na hoeven te denken. De schrijfster beschrijft uitgebreid de omgeving waar de zussen vertoeven zodat je vanzelf zin krijgt om op vakantie te gaan. Maar ook thuis in je tuinstoel, zoals ik gedaan heb, is het een vermakelijk boek.
Kortom, ik heb me prima vermaakt met dit heerlijk zomerse boek !