Een spannend boek van Tosca Menten. Schrijfster van de bekende Dummie de Mummie boeken.

Dirkje Bakkes woont bij zijn gemene oom Griep en tante Fop. Hij moet de hele dag brandnetels plukken. Ze kunnen nooit aardig doen. Of toch wel… Dirkje moet voor zijn oom een reuzenbrandnetel maken. Per ongeluk lukt dat, maar als oom Griep wil dat hij er nog een maakt, lukt het ineens niet meer. Dirkje heeft wel veel plezier met de geiten. Maar dan is Sik ineens weg….SNOTSAKKE!!!

Ik vind het een heel spannend, leuk en soms ook heeeel verdrietig boek. Tosca schrijft op een hele spannende en grappige manier. Ze gebruikt grappige scheldwoorden. Ik heb echt even moeten huilen toen Sik weg was. Daar ga ik verder niets over vertellen. Je moet echt het boek zelf lezen.
Tosca heeft dit boek een beetje geschreven in de Roald Dahl stijl. Spannend, eng, raar, maar ook heel grappig.

De tekeningen (van Elly Hees) zijn ook weer heel mooi. In dit boek zijn veel tekeningen paars. Dat maakt het wel speciaal.