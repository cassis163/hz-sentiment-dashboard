Milena Michiko Flasar: Een bijna volmaakte vriendschap.

De Oostenrijkse schrijfster Milena Michiko Flasar heeft met Een bijna volmaakte vriendschap een prachtig mooie debuutroman geschreven.
Het is het verhaal van twee eenzame zielen die, ieder op hun eigen manier, trachten om te gaan met de druk van het leven in het hedendaagse Japan. De ene, een 20 jarige jongeman doet dit door zichzelf volkomen van de buitenwereld af te sluiten en twee jaar lang niet meer van zijn kamer af te komen. De ander, een 57 jaar oude man, doet iedere dag alsof hij trouw naar zijn werk gaat, terwijl hij ontslagen is.
De twee ontmoeten elkaar op enig moment in een park, waar de oudere man vijf dagen per week zijn vermeende werkuren doorbrengt op een bankje. Aanvankelijk gereserveerd en schoorvoetend komen de man en de jongen steeds nader tot elkaar en vertellen ze elkaar over hun leven en hoe ze verworden zijn tot wie ze zijn.
Door deze gesprekken wordt je als lezer deelgenoot van de innerlijke worstelingen van twee mensen en de druk die de maatschappelijke conventies op hun leven legt. Hierdoor is de jongeman verworden tot een zogenaamde Hikikomori en draagt de oudere man zijn innerlijke pijn onuitspreekbaar tegenover zijn vrouw.
De dagelijkse ontmoetingen en gesprekken in het park geven de jongman en de salaryman inzichte in hun eigen bestaan en de kracht en moed dit een wending te gaan geven. Nadat ze elkaar een belofte hebben gegeven komt na het weekend de oudere man niet meer opdagen in het park. De jongman gaat na een aantal weken tevergeefs gewacht te hebben, op zoek naar zijn vriend.
De uitkomst van zijn zoektocht geeft hem uiteindelijk het inzicht en de mogelijkheid tot zelfreflectie, dat hij zijn zelfgekozen isolement, verder opgeeft en weer contact met zijn ouders maakt.

Een bijna volmaakte vriendschap is een in mooie korte zinnen en hoofdstukjes (114 hoofdstukken in 150 blz.) over een bijzondere vriendschap tussen twee ogenschijnlijk totaal verschillende mannen. Alhoewel gesitueerd in het moderne Japan, kunnen de onzekerheden en innerlijke worstelingen van de romanfiguren ook in 'ons' leven en maatschappij geplaatst worden.
Een aan te bevelen boek dat je (ook) laat nadenken over jezelf.

Harrie013