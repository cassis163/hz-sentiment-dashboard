Na de debuutthriller De val, die in Duitsland een bestseller werd, schreef Melanie Raabe De waarheid. Een rijke zakenman wordt tijdens een zakenreis door Zuid Amerika ontvoerd en blijft 7 jaar spoorloos. Zijn vrouw Sarah heeft die 7 jaar nodig om samen met haar jonge zoontje zich te hervatten. Dat lukt met moeite. Als er bericht komt dat haar man leeft en terugkomt strijden tegenstrijdige gevoelens om voorrang. Ze had toen juist besloten dat Philipp dood was en ze een nieuw leven moest gaan opbouwen. Op het vliegveld stapt haar man uit het vliegtuig, maar ze schrikt: dat is mijn man niet. Toch gaat hij met haar naar huis. Maar wat moet zij met een vreemde man in haar huis? Er volgen diverse spannende momenten. Soms ook kippenvel-momenten.

Het is een aardig boek dat vlot leest, maar dat uiteindelijk niet zo veel om het lijf heeft. Het plot dat veel in zich heeft is niet voldoende uitgewerkt. Je mist nog een paar verhaallijnen. Als lezer blijf je met vragen zitten. De redactie van de uitgever heeft wat taal- en typefoutjes over het hoofd gezien. Bijvoorbeeld: zinkt in plaats van zingt. De automatische correctie ziet zoiets niet.
En past dit boek in de categorie thriller? Ik zelf denk van niet. Het is eerder een somtijds spannende psychologische roman. Vooral als we kijken naar de uitgebreide teksten over wat er allemaal door Sarah heen gaat en denkt.. Van de vijf sterren geef ik er 3.