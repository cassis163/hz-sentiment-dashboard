In de nieuwste roman van Hanna Bervoets wordt er een medicijn genaamd Efter gevonden tegen de psychische aandoening Love Addiction Disorder (oftewel; verliefdheid). Verschillende personages zijn ieder op hun eigen wijze betrokken zijn bij de ontwikkeling van Efter, zoals de jonge verliefde Meija, die denkt dat ze snel genezen moet worden, en Robert, de man die nooit voor zichzelf lijkt te kiezen.

De roman lijkt een kritiek op de huidige gedragsmedicatie (denk aan antidepressiva en Ritalin en het gemak waarmee deze medicijnen worden voorgeschreven), maar overstijgt dit activisme door stijl. Bervoets beschrijft hoe ver mensen op individueel niveau bereid zijn te gaan om het leven naar eigen hand te zetten. 'Efter' is een bizar en tegelijkertijd realistisch verhaal dat je blijft verrassen, vaak doet lachen, je soms zorgen laat maken en je niet zomaar loslaat.