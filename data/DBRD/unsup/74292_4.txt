Valentina Natzweiler is haar officiële naam, “Kascha” haar zigeunernaam. Dit verhaal vertelt over het reilen en zeilen van een zigeunerfamilie in het kleine dorpje Gross-Mooren. Kascha is elf jaar wanneer ze met haar familie verhuist van Zuid-, naar Noord Duitsland. De buren (gadjo’s = geen Sinti) keren zich in eerste instantie tegen de zigeunerfamilie. “De mensen hier bedoelen het niet verkeerd, ze zijn gewoon bang. Voor ons?” Kascha en haar familie voelen zich buitengesloten.

Kascha is trots op haar afkomst en heeft moeite om zich aan te passen. Zowel in de het dorp als op school. “Ik word iemand anders, die ander die ik altijd zou kunnen zijn als de gadje ons met rust zouden laten, ja als ze ons gewoon konden laten zijn wie we zijn”.

Wanneer het bijna escaleert verandert het weer, een sneeuwstorm, de omstandigheden en nemen de buren de hulp van de Sinti familie aan, zo ontstaat er een band tussen de inwoners van het dorp.

“Uw traditie en die van ons zijn nu eenmaal niet verenigbaar, u zult moeten kiezen of uw kinderen Duitsers of Sinti zijn”.

Een hartverwarmend verhaal over de vereniging van verschillende culturen. Kascha speelt een hoofdrol in dit verhaal en is een goed neergezet personage. Je voelt haar emoties. Bovendien leer je over zigeunertradities en de moeilijkheden die ze op hun weg tegenkomen.