Kiezen is het vierde deel van Heartland, een serie voor kinderen vanaf 10 jaar. De serie vertelt het verhaal van Amy, die na de dood van haar moeder samen met stalhulp Ty het werken met de getraumatiseerde paarden op de ranch overneemt.
Sinds de open dag zijn er veel nieuwe klanten gekomen en staan alle stallen vol. Amy kan, naast haar school, het werk bijna niet aan. Maar gelukkig stuurt Lisa, de eigenaresse van een grote fokkerij, haar neef Ben om te komen helpen. Amy en Ty zien erg uit naar de komst van Ben en zijn springpaard Red maar hij blijkt een enorme telleurstelling. Hij werkt de hele dag alleen maar met zijn eigen paard, lijkt niet geïnteresseerd in de behandelmethodes van Heartland en tot overmaat van ramp slaat hij zijn paard ook. Ty kan het niet aanzien en vind dat Amy hem moet ontslaan, maar Amy weet meer over Ben’s achtergrond en laat hem blijven. Dit leidt tot enorme spanningen op de ranch.
Lauren Brooke Engels maar reist regelmatig naar Virginia, waar de serie Heartland zich afspeelt. Haar man is psycholoog en dierenarts en zijn ervaringen zijn haar inspiratiebron. Ze verwerkt regelmatig problemen die haar man op zijn werk tegenkomt in haar boeken.
Het boek is prettig geschreven en gaat dieper in op het opbouwen van een band met paarden, met name via de methode TTouch. Dit is een bestaande vorm van massage waarmee mens en dier tot rust kunnen komen en kunnen ontspannen. Als je van paarden houd is dit boek ook heel leuk en zelfs leerzaam voor volwassenen. Het enige minpuntje van dit boek is dat er wel erg de nadruk gelegd wordt op de “traditionele” manier om met paarden om te gaan, een methode die in mijn ogen overdreven onpaardvriendelijk wordt neergezet. Ondanks dit ene minpuntje, dat kinderen waarschijnlijk niet eens zullen opmerken, geef ik dit boek 5 sterren.