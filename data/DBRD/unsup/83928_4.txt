Dit was voor mij het eerste boek dat ik las van Jet van Vuuren. Het gaat over een meisje Kim , die is onterecht veroordeeld is voor de moord op haar oppaskindje, 13 jaar gelden. Zowel zij als Max, de broer van het vermoorde meisje, zinnen op wraak. Dorien en Anton waren de buren van het meisje en Kim en zijn de ware schuldigen volgens Kim en Max. Kim ontvoert Anton en probeert een bekentenis van hem te krijgen. Max gaat onder een valse naam Dorien helpen omdat zij bedlegerig is door reuma en haar man verdwenen is, terwijl hij wraakplannen smeed. Niets van de plannen ontvouwen zich zoals ze bedacht zijn.

De spanning in het boek bouwt zich langzaam op en langzaam krijg je ook stukjes van wat er gebeurd is 13 jaar geleden te lezen. Het is een boek wat je daarom niet weg wilt leggen. Je wil erachter komen wat er is gebeurd en hoe dit gaat aflopen. De afloop is uiteindelijk verrassend en dramatisch! Buiten kleine dingetjes die niet klopten (een vreemde kat die binnen komt lopen, een vrouw met wel of geen reuma die de ene keer van alles kan en de volgende keer niet) is dit een geweldig boek. Ik ga zeker nog meer boeken van Jet van Vuuren lezen!