In Blue Curacao is de hoofdrol weggelegd voor speurder King. Geen verhaal van werkelijkheid en fictie maar in dit geval gewoon pure fictie. King is nog altijd in dienst van Sonnenschein Porcelein. Vriendin Julie is er vandoor, dochter Roos naar Peru. Over dat laatste maakt King zich nogal bezorgd maar veel kan hij er niet aan doen. Hij krijgt op een dag de opdracht op zoek te gaan naar Marina Blauw, dochter van Jack Blauw, een bekend figuur met hier en daar een bedenkelijke reputatie. Gelokt door een percentage van de premie van 2 mio gaat King aan de slag. In het begin zijn er meer vragen dan antwoorden, bv wie en wat is Mona Kesler, de levensgezellin van Blauw en wat is de rol vanManja Wijnands, haar oude vriendin. Vragen vragen en vragen.

Zoekend in Den Haag, Brussel en tenslotte Curacao komt het aldaar tot de ontknoping. Niet geheel onverwacht maar toch met hier en daar een leuke wending met een aardig verrassend slot. Blue Curacao is niet het beste wat Tomas Ross geschreven heeft, persoonlijk vind ik zijn boeken als Koerier voor Sarajevo, Omwille van de troon etc, beter dan de King romans. Toch leest het prettig en verveelt het niet.