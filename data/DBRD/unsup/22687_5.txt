Met ‘Wolvenvuur’ heeft Inge Pietjouw niet alleen haar sterke ontwikkeling als schrijver bewezen, maar ook een spannend verhaal geschreven, dat veel lezers zal aanspreken over eenheid, vriendschap en groei.
Het is een geweldig boek over de kracht van een eenheid en de sterke band tussen mensen onderling. Liefde en vriendschap zijn twee sterke gevoelens die mensen verbind met elkaar en op creatieve wijze laat Pietjouw zien hoe sterk de band kan zijn die door deze gevoelens ontstaat.
Om te beginnen wordt het motief van de wolf, dat in het eerste boek ‘Aurora’ al voorkomt verder uitgewerkt. Naast verdieping wordt ook de nodige variatie aangebracht, waardoor verschillende aspecten van de relatie tussen mens en dier aan bod komen: ethisch en ontologisch. De semantische waarde van de wolf komt op ontroerende wijze aan bod als het gaat om familieverbanden en op mooie wijze als het gaat om het instinct. Dit bewijst voor mij ook de ontwikkeling van Inge Pietjouw als schrijver.
Water speelt ook een belangrijke rol in ‘wolvenvuur’. En ook hier bewijst de auteur haar creativiteit. Op de achtergrond en in het verhaal speelt ze met dit motief, dat sterk in verband staat met het thema van het verhaal.
Wat de auteur erg creatief heeft gedaan is de structuur van het verhaal. De afwisseling tussen de verschillende passages doet denken aan een film en daardoor is het heel beeldend. Ze slaagt er in om de spanningsboog steeds hoog te houden waardoor het moeilijk is om het boek aan de kant te leggen.
Dus voor iedereen die een geweldig boek van een originele verhalenverteller over eenheid wil lezen kan ik dit boek van harte aanraden. #wolvenvuur #ingepietjouw #uitgeverijzilverspoor