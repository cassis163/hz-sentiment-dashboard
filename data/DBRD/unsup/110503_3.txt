Flynn wordt geholpen als advocaat te assisteren bij een opzienbarende zaak, Solomon, een bekend figuur van de tv, wordt beschuldigd van de moord op zijn vrouw en de beveiliger, waarvan gesuggereerd wordt dat deze personen een verhouding hebben.
Het lijkt bij voorbaat al een uitgemaakte zaak, Robert Solomon kan zich (door de drank) niet meer herinneren hoe laat hij is thuis gekomen, bovendien zit zijn DNA op de honkbalknuppel die bij het vermoorde stel wordt aangetroffen.
Toch zijn er miniscule aanwijzingen die Flynn op het spoor zet om verder te kijken dan de verdachte, hij begint de aanknopingspunten uit te diepen en komt er achter dat de echte dader dichter bij is dan iedereen denkt.

Een thriller die zeker de moeite waard is, de spanningsopbouw is heel goed en het trekt je naar het einde van het boek, dat een aardige plotwending heeft, een echt motief ontbreekt vind ik, maar goed daar bijten we dan maar door heen, een goede thriller maar ook weer niet supergoed.