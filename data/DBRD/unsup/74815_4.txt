Het verhaal gaat over Ilse, Ilse is op zoek naar haar biologische vader en gaat daarvoor naar Frankrijk. Ze komt onderweg langs de olijvenboomgaard van Vigo. Hij zoekt mensen die hem helpen met het oogsten van de olijven en Ilse biedt zich daarvoor aan. De buren van Vigo helpen ook mee met het oogsten en tussen hen en Ilse klikt het ook. Daarop volgen een heel aantal bizarre gebeurtenissen die aan het eind allemaal bij elkaar komen. Ilse zet haar zoektocht naar haar vader voort, maar of haar dat oplevert wat ze dacht, dat is de vraag.
Een lang intro heeft het verhaal niet, je zit gelijk in het verhaal en het leest prettig door de korte hoofdstukken. Er zijn meerdere verhaallijnen die uiteindelijk samensmelten, knap gedaan. Ook komen er heerlijke liefdes voorbij en de onderwerpen zijn heel actueel. Ik dacht soms dat ik heerlijk een roman las en dan gebeurde er weer iets afschuwelijks en dacht ik, oh ja, het is een spannend boek! Kortom, een heerlijke spannende roman waarin je wilt blijven lezen!