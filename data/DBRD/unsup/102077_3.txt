Als eerste wil ik aangeven dat ik het eens ben met sommige andere lezers van het boek wat betreft de leugens in de blurbtext (achterflap). Er is geen "hevige strijd" aanwezig in dit boek. Gewoon helemaal niet. Er is wel een duel in het boek, maar niet echt tussen de hoofdpersonages Celia en Marco.. Dit vond ik erg misleidend en jammer.

Het boek leunt als je het mij vraagt een beetje van het ene op het andere been. Er zitten hele mooie en goede dingen in het boek, maar andere dingen vond ik eigenlijk gewoon slecht. Ik geef het boek daarom een waardering van 3 v/d 5.

Het boek begint erg goed, ik was meteen geïnteresseerd en wilde verder lezen. Het feit dat je heen en weer springt in de tijd én dat er verschillende "points of view" zijn vind ik ook positieve punten. Het maakt het boek een stuk interessanter en heeft er voor mij echt voor gezorgd dat het boek 3 punten kreeg i.p.v. 2 of zelfs maar 1. Eerlijk gezegd ben ik sowieso al snel verkocht wanneer een boek meerdere perspectieven laat zien. Het maakt eigenlijk de meeste verhalen veel interessanter, wanneer het goed gedaan is. In dit boek werkte het. ;)

Echter, Erin's poging om magie te doen laten lijken alsof het geen "echte magie" is - zodat personen niet gek worden / bang worden wanneer ze er achter zouden komen dat het allemaal echt is.. - is heel erg gefaald. Heel hard gefaald zelfs. Het veranderen van een object in een levende vogel kan niet níet gezien worden als échte magie. Hetzelfde geldt voor verdwijnen vlak voor de ogen van een heel publiek. Dit publiek was waarschijnlijk blind of gedrogeerd als ze niets vreemds hebben opgemerkt. Zo ook wanneer ze rondlopen in het circus met al de zogeheten "illusies".

Uiteindelijk begon het verhaal wat langzaam te verlopen. Ik verloor mijn interesse en wilde dat het een beetje vaart maakte. Het circus was prachtig omschreven, dat zeker, en het voelde alsof ik daar echt was, maar... ook dit werd uiteindelijk wat saai. Op een gegeven moment weet je wel hoe mooi het circus is. Toen er eindelijk wat actie in het boek kwam, ergens op het einde, ging ik er als een sneltrein doorheen (heerlijk!), maar daarna... werd het naar mijn mening weer een beetje saai.

Het boek heeft een open einde. Voor mij had het verhaal eerder mogen eindigen. Ik heb namelijk wel wat geschikte eindes gezien in het boek.

Extra notitie:
Ik ben verliefd op Poppet en Widget. Zij waren waarschijnlijk de twee leukste en meest interessante karakters in het verhaal.

Waardering: 3/5
- Prachtig omschreven circus
- Poppet en Widget zijn geweldig
- Misleidende achterflap
- Poging om magie te doen laten lijken alsof het geen "echte magie" is is gefaald.
- Vaart was soms compleet verdwenen

Hoewel ik niet erg enthousiast ben, raad ik het boek tóch aan. Er zitten zeker goede elementen in en de verhaallijn is interessant. Als het je niet uitmaakt dat de achterflap wat misleidend is, de gefaalde "magie is geen echte magie"-poging niet erg vindt en het je niet uitmaakt wanneer de vaart soms wat minder is, dan zou ik het boek zeker een kans geven.

Deze recensie is ook te vinden op: Pure Wordsmithery, onderdeel van een creatief bureau met een liefde voor boeken: Creatief Brein.