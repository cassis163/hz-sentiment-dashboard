Het boek begint ijzersterk en heftig, het grijpt je vast en gelijk is daar dat verlangen om te willen weten, wie is zij? Wie is hij? Wat gebeurt hier? Dat het verhaal zich voornamelijk in Nederland afspeelt haalt het dichtbij en daardoor nog boeiender. Het boek leest snel door het taalgebruik ondanks de soms uitgebreide beschrijvingen van omgeving, personages of gevoelens. Deze beschrijvingen geven sfeer aan het boek.
Het is knap hoe de schrijver je het hoofd personage kunstenares Hannah steeds beter leert kennen aan de hand van haar schilderijen. Haar personage ontvouwt zich steeds meer tijdens het verhaal met de nodige verrassingen en het voert de spanning steeds verder op.
Het boek is verrassend en werpt constant vragen op in je hoofd. Je word steeds dieper dit verhaal met een rauw randje ingezogen en op weg naar het plot wil je niks anders dan weten dan wat er allemaal is gebeurt en nog steeds plaatsvind in dit onheilspellende dorp.