Allan is terug. In het eerste boek klom hij uit het raam van het bejaardentehuis om allerlei avonturen te beleven. Bij de start van dit boek leeft hij samen met zijn compagnon een luxe leventje in Bali. Maar zelfs dat gaat vervelen … in het bijzonder als er geldperikelen komen. Een – letterlijk in het water gevallen – ballonvaart brengt de mannen alweer op koers voor een rollercoaster aan gebeurtenissen. Waar het eerste boek een ruimere periode van ‘momentums’ aanhaalde, gaat het nu meer over de recente actualiteit. We gaan van Kim Jong-Un naar Trump, en door dit alles heen een meer dan belangrijke rol voor een Zweedse minister. Wil niet te specifiek zijn over hun avonturen … spoilers zijn nooit fijn.

Het boek is slechts een matig vervolg op het eerste. De echte ‘schwung’ van het eerste boek kon ik er niet in terugvinden. Maar blijft een aardig tussendoortje, ideale vakantie lectuur. Al hoeft er voor mij nu geen derde boek meer te komen …