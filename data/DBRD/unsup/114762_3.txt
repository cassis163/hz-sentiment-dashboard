Bij een kantorenpand wordt het lijk van een jongeman gevonden. Rechercheur Britt Franken en haar team worden op de zaak gezet. Aan de hand van de pillen in zijn zak wordt duidelijk dat drugs de aanleiding van zijn dood is. Tijdens het onderzoek wordt er nog een 23 jarige jongen door zinloos geweld om het leven gebracht. Sinds enige tijd is er een nieuw soort drugs in het uitgaanscentrum in omloop, “killerpillen”, gebruikers verklaren dat het de agressieve gevoelens benadrukt. De toename van vernielingen in het centrum bevestigen deze theorie. Hebben deze twee moorden wat met elkaar te maken? Wanneer er een derde slachtoffer valt en Bo, de dochter van Britt, hiervan getuige is, is het er Britt en haar team er alles aan gelegen om deze zaak zo snel mogelijk op te lossen.

Bijwerking is de vierde titel met Britt Franken in de hoofdrol. Dat zij het in haar privé leven nog niet allemaal op rolletjes heeft lopen wordt gaandeweg het verhaal duidelijk. De alcohol vloeit rijkelijk en zorgt ervoor dat de relatie met Thomas op een heel laag pitje komt te staan.
Heleen van der kemp heeft drugs als onderwerp in haar boek verwerkt. Ze laat op een zeer geloofwaardige manier zien wat daarvan de gevaren en de gevolgen zijn….de bijwerking!
Het boek leest niet als een thriller, meer een misdaadroman. Maar het scenario wat ze gebruikt is goed neergezet.
In het begin worden er veel technische termen gebruikt over de drugs die centraal staan in het verhaal. Later wordt de term ‘Killerpillen’ gebruikt. Dit om de verwoestende werking van deze drugs te benadrukken.
Veel verschillende personages met elk hun eigen verhaal zorgen er voor een groot deel van het verhaal voor dat je goed moet blijven opletten. Eenmaal in het verhaal leest het wel erg lekker weg.
Geen moeilijk taalgebruik (op de technische termen na) en een vlotte pen zorgen ervoor dat je de 318 pagina’s zo bent doorgelezen.
Met dit deel heeft Heleen ervoor gezorgd dat een actueel thema weer extra aandacht krijgt. Drugs is en blijft een probleem van de jeugd van nu. Ik zou het aanraden te lezen.
Jammer dat de verhaallijn van Britt privé zo dunnetjes is. De verhaallijn van Karim en zijn familie vond ik dan wel weer erg interessant.
Het einde laat in ieder geval alle ruimte over voor een vervolg.
3 sterren voor dit vierde deel.