De man zonder gezicht is een prima historische detective rond inspecteur William Monk in het Londen van eind negentiende eeuw. Monk wordt wakker in een ziekenhuis en weet zich hoegenaamd niets te herinneren. Hij blijkt politie-inspecteur te zijn en wordt ingezet op het onderzoek naar de brute moord op Joscelin Grey, de jongste broer van Lord Shelburne. Bovendien wordt Monk geconfronteerd met een zelfmoorddossier, daterend van voor zijn ongeluk. Het onderzoek in de twee zaken wordt nog bemoeilijkt door het feit dat hij niet wil laten merken dat hij zich niets herinnert. Geleidelijk komt Monk meer te weten over de moord en zelfmoord, Ã©n over zijn eigen karakter.

Auteur Anne Perry leidt ons door de Victoriaanse aristocratische kringen, met de alles beslissende pater familias en de vrouw als leidster van het huishouden. Maar evengoed schetst ze een beeld van dat andere Londen, dat van de krottenwijken, de bedelaars en de kleine dieven. Sleutelfiguur is de detective Monk, op zoek naar zijn eigen identiteit, en zeer overtuigend neergeschreven door Perry.