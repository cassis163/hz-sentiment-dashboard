Ohhh, wat ben ik toch fan van de boeken van Marcel! Deze romanserie is gebaseerd op het leven van Marcels moeder (al heb ik geen idee wat er dan 'echt gebeurd is'). Het eerste deel - Voor wie ik heb liefgehad - vond ik briljant! Het tweede deel - Heelmeester - vond ik ook heerlijk, maar een heel klein ietsje minder leuk. Maar dit derde deel - Wolkenjager - is weer helemaal geweldig!

Het verhaal is soms totaal ongeloofwaardig, maar word toch geloofwaardig neergezet, waardoor je je daar geen moment aan ergert. Je volgt Eden vanaf haar jonge jaren tot het moment dat ze een volwassen vrouw is, met een kind. Ondanks dit grote leeftijdsverschil lezen haar gedachten vanaf het eerste moment heerlijk weg. Marcels schrijfstijl is heel uniek en ik vind 'm erg fijn. Ik lees Wolkenjager weer in één ruk uit!

Omdat je in Marcels boeken álles kunt verwachten, weet je nooit wat er gaat gebeuren. Het boek is vanaf de eerste pagina spannend. Je blijft maar doorlezen! Ondanks dat het boek vrij luchtig geschreven is, ga je soms ook de diepte in. Al is het maar qua kennis van vliegtuigen en het leger. Marcel heeft hier of veel kennis van, of hij heeft zich heel goed laten voorlichten. Dat vind ik zelf altijd echt een verdieping in een boek. Die details maken het verhaal helemaal af!

Ik dacht me te herinneren dat de serie over zijn moeder een trilogie zou worden, maar ik hoop dat ik het verkeerd onthouden heb. Ik wil meer!