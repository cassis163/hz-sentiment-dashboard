Dit was niet het eerste boek dat ik lees van G.Pelecanos en het verhaal was niet slecht, maar mijn gedacht van details is anders. Pelecanos kan het niet laten om een overdaad aan details te gebruiken als het over verplaatsingen, eten en kledij gaat en hij moet het er ook steeds over hebben. Ook andere zaken die toevallig aan bod komen - van wapens tot auto's - worden duidelijk benoemd. Aan de andere kant gebruikt Pelecanos alleen maar basistaal en nooit eens een minder voor de hand liggend adjectief of bijvoeglijk naamwoord of wat dan ook. Tevens heb ik het moeilijk met het karakter van zijn hoofdpersonage. Ik ben er al veel slechtere tegengekomen, waar ik toch meer sympathie voor had. In de andere recensies is sprake dat de schrijver alleen meedeelt maar niet oordeelt, maar dat kan - voor mij - alleen als je over feiten schrijft. Wie fictie schrijft, neemt altijd een standpunt in. Voor de rest zat het verhaal goed in elkaar en waren de personages voldoende uitgewerkt. Ik voel me alleen niet geroepen om nog snel terug een Pelecanos vast te nemen.