Je hebt zeehonden, zeekoeien en zeepaarden, maar bestaat er ook zoiets als een zeekip? Deze grappige vraag vormt de kern van het boek Op zoek naar de zeekip van Joke Eikenaar.

Op de boerderij vertelt Hond aan de andere dieren dat hij op het strand een zeehond heeft ontmoet. ‘Een hond, net als ik, maar dan met een vissenstaart.’ De dieren van de boerderij hangen aan zijn lippen als hij over deze bijzondere ontmoeting vertelt.