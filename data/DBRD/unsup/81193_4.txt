Op de ouderavond van Perriwee Public is iets erg gebeurd. Er is iemand dood, maar hoe is dit gebeurd?

In het begin van Grote kleine leugens van Liane Moriarty, worden er erg veel namen genoemd, dit lijkt een moeilijk boek te worden. Maar niets is minder waar. Het valt allemaal heel erg mee en het wordt zo goed omschreven dat je iedereen goed leert kennen. Je begrijpt al snel de verhoudingen en hoe ze tot stand zijn gekomen. Het boek leest heerlijk weg, een keer begonnen wil je weten hoe het de kinderen vergaat.

Er gebeurt zo veel dat ik halverwege even vergat dat er ook iemand dood was, maar wie .. Dit wordt pas op het eind duidelijk.

Een erg leuk boek, zeer afwisselend met een beetje spanning en humor. Ik ga zeker nog een boek van Liane Moriarty lezen.