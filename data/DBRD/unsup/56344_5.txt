Balram Halrwai, is een jongen die is geboren in de lagere kaste in India, hij is de slimste van zijn klas, dat hem de naam de witte tijger oplevert, een uniek beest dat maar 1 keer per generatie wordt geboren, om aan te geven uit wat voor hout hij is gesneden.
Hij is vastbesloten om zijn kaste te ontvluchten, hij krijgt het voor elkaar om zijn rijbewijs te halen, en met dat papiertje komt hij terecht als bediende/chauffeur bij de rijkere garde, en weet zich nu omgeven in een wereld van corruptie die zijn weerga niet kent.
Hij bedenkt een plan om hiervan gebruik te maken en om zichzelf ook bij de hogere kringen in te wurmen, hij moet daar echter wel een moord voor plegen, en alle schepen achter zich verbranden, maar daar zit hij niet mee.

Een werkelijk prachtig verhaal verteld uit het oog van Balram, niet voor niets winnaar van de Man Booker Prize, want dat is dubbel en dwars verdiend.