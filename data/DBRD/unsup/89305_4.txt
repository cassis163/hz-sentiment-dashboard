Een man kondigt op Facebook een wraakactie aan voor het onrecht dat hem ooit werd aangedaan. Al gauw voegen nieuwsgierigen zich bij de groep op Facebook want het lijkt eerst heel erg spannend te worden, een gek die zich interessant wil maken. Daarna volgt de eerste moord, nog meer nieuwsgierigen en ook de politie voegen zich bij de lezers. Wat is deze man van plan? blijft het bij één moord? Is het een gek of zit hier meer achter? De man kondigt al gauw zijn tweede moord aan en het recherche team van hoofdinspecteur Leyssens zet zich schrap. Koortsachtig zoekend naar het verband met beide moorden. Een derde zou voor het team wel eens fataal kunnen worden en helaas wordt deze nachtmerrie werkelijkheid. 3 personen op gruwelijke wijze vermoord met als enige boodschap: "Horen zien en zwijgen". Getuigen, familie worden verhoord, een link wordt gelegd maar de waarheid is zo intriest en gruwelijk. Dit had niemand durven dromen. Het verleden blijft de mens soms zo intens achtervolgen. De angst van vroeger is omgeslagen in pure woede en zit vol wraakgevoelens. Misschien zou jij het zelfde doen, wie weet? 
Bart Debbaut schrijft pittige dialogen, werkt zijn personages heel mooi uit en is in staat om de lezer de tijd te gunnen om het verhaal te verwerken en de personages te leren kennen. Een goed auteur van wie ik zeker en vast alles van wil lezen.