Respect voor Daniel Cole, het boek doet geen moment aan als een debuut. Hij heeft de duidelijke, vlotte pen en het plot zit strak inelkaar. Het idee voor het boek is origineel en sterk. Het blijft niet alleen bij het gevonden lichaam welke uit zes slachtoffers bestaat, maar er is ook nog eens een dodenlijst gepubliceerd met zes personen welke op een specifieke datum de dood zullen vinden. Rechercheur Wolf is de laatste op de lijst.

Na 50 bladzijden te hebben gelezen in Ragdoll, werden de hype en de lyrische woorden waarmee het boek werd gepresenteerd, volledig waargemaakt. Het was origineel, sterk en rauw en je werd in het verhaal getrokken. Echter daarna zakt het boek een beetje in, zover je daarvan kunt spreken onder de gegeven omstandigheden. Het was iets minder sprankelend en vernieuwend als in het begin.

Daniel Cole heeft Ragdoll alles gegeven wat een goede thriller nodig heeft. sterk plot, aandacht voor het persoonlijke psychologische vlak en vooral dramatiek. Wat echter het sterkte is, de humor. Er zit heerlijk flauwe humor in het boek, onderling tussen de personages maar ook in de beschrijvingen. Dat is echt heerlijk om te lezen.

Compliment voor boek, ingenaaid met rood garen en een prachtige cover en achterflappen. Dit geeft het boek echt iets extra`s en maakt het speciaal om het boek op te pakken en te lezen.