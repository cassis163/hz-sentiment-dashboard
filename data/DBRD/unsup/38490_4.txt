Ik ben na het ontvangen van het boek niet meteen begonnen met lezen, toen ik dat wel deed was het boek in 1,5 dag uit. Ik kon het lastig weg leggen.
Het boek begint met de beschrijving van een van de sterrenbeelden en deze sterrenbeelden zullen we nog, zoals ik begrepen heb, 11 keer terug zien. Ik ben van de partij!

Het verhaal leest ontzettend vlot weg. Je maakt kennis met Bree, die na een traumatische ervaring haar toevlucht zoekt elders. Voorzichtig bouwt ze zichzelf en haar leven weer wat op. Zo ook ontmoet ze Archer, een vreemde stille man. Ook Archer vecht met demonen uit zijn eigen
verleden en samen gaan ze de strijd aan om er sterker uit te komen.
Het is mooi om te lezen over wat liefde kan doen binnen een relatie en hoe mensen zich open kunnen stellen naar elkaar.
Ik had graag wat meer willen lezen over Archer, maar overall is het een goed verhaal met een voor mij wat verrassend slot.