Van dit bijzondere, fantasierijke boek erg genoten. Vooral de gehele opzet van het boek is aansprekend. Hoofdstukken die in elkaar grijpen op meerdere niveaus. Tijd en ruimte worden op een speelse, maar tegelijkertijd ook op een ordelijke manier in het verhaal verweven. Aandacht voor het boek nemen, is wel verstandig, om zo de verschillende verhaallijnen goed te kunnen volgen. Naast het gegeven dat dit boek spannend, grappig, beklemmend en bizar is, wordt de lezer ook geconfronteerd met morele kwesties. Een toekomstperspectief wordt neergezet, wat je wel aan het denken kan zetten. Wel is het hoofdstuk waarin een schrijver de hoofdpersoon is, wat langdradig. Mocht je het boek "wolkenatlas" van dezelfde auteur als prettig hebben ervaren, dan is dit ook zeker een aanrader.