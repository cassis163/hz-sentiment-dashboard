De Alchemist van Paulo Coelho is een boek wat ik heb gelezen voor de Hebban Reading Chellange 2016, welke past in de categorie ‘speelt zich af op een ander continent’. Het boek stond al lang op mijn lijst Nogtelezen. Na een paar spirituele boeken te hebben gelezen, vond ik dat dit boek zou passen in dit rijtje. Het is een verhaal vol met verborgen betekenissen. Maar als je die niet ziet, dan vindt je er willicht niets aan.

Het verhaal is over een Andalusische schaapsherder Santiago, die altijd maar één wens heeft gehad, nl. reizen. Hij wil de wereld zien en weten hoe de wereld in elkaar zit. Hij had twee keer dezelfde droom gekregen. Hij komt verschillende mensen tegen zoals een zigeunerin en een man zie zichzelf koning noemt. Hij gaat op een zoektocht van zijn thuisland Spanje naar de Egyptische woestijn om een schat te zoeken die begraven is bij de piramides. Verschillende mensen wijzen hem allemaal in de juiste richting. Hierbij komt hij een aantal keer voor het dilemma te staan of hij genoegen neemt met wat hij nu heeft bereikt of dat hij nog een stap verder wil gaan. Op zijn reis leert de jongen wat belangrijk is in het leven. Hierdoor kan de jongen zich ontwikkelen tot een alchemist.

De Alchemist werd oorspronkelijk uitgebracht in het Portugees in 1988. Vijf jaar later werd de Engelse versie uitgebracht. Totaal werden er wereldwijd meer dan 35 miljoen exemplaren verkocht. Het boek wordt gezien als een belangrijk voorbeeld van een esoterische roman. Het verhaal is symbolisch, wat de schrijver al in zijn voorwoord zegt. Het verhaal is eigenlijk in heel eenvoudige taal verteld. Je kunt het verhaal gewoon lezen als verhaal, maar het is veel mooier om de verborgen betekenissen te zoeken. Het is een verhaal van een zoektocht om de eigen legende te ontdekken en te leven met vallen en opstaan, om tekens te zoeken en je eigen hart te volgen. In korte maar krachtige zinnen omschrijft Paulo Coelho de levenslessen die de jongen tijdens zijn reis leert. De alchemist is een verhaal dat de lezer laat dromen over zijn eigen mogelijkheden. Er is maar één iets wat je droom onmogelijk maakt en dat is de angst om te falen. Het verhaal draait er eigenlijk om, dat wanneer je je eigen legende leeft het hele universum samen zal spannen om die te laten voortbestaan.

Paulo Coelho beschrijft met een onovertroffen eenvoud de meest wijze, spirituele onderwerpen, waarin de boodschap vooral is: luister naar je hart, het kent alle antwoorden want het is verbonden met de ziel van de wereld. Het verhaal is in zijn eenvoud heel diepgaand. Santiago krijgt inzicht omtrent levensvragen. De Alchemist van Paulo Coelho is een mooi en inspirerend boek vol wijsheden.