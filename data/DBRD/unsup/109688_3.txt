Die avond aan het meer vertelt het verhaal van het leven op een woonboot in Seattle. Het verhaal speelt afwisselend in 2008 en in 1959

Ada een jonge vrouw en journaliste die na een tragisch ongeluk een groot verlies heeft te verwerken, probeert op de woonboot een nieuwe start te maken. Bij het ontdekken van haar nieuwe woonplek stuit zij op een kist waarin oude persoonlijke spullen van een vrouw zitten. De journaliste in haar is ge√Øntrigeerd door dit mysterieuze verhaal. De bewoners van Boatstreet zoals de steiger heet geven niet veel medewerking als Ada probeert het verhaal van de vrouw te reconstrueren. Penny zoals de vrouw heet van wie de spullen zijn is namelijk op een avond zomaar verdwenen en niemand weet waarheen of dat ze nog leeft

Terwijl Ada de bewoners van Boatstreet leert kennen en voor een persoon warme gevoelens gaat koesteren vordert ze langzaam in haar zoektocht. Ondertussen krijgt de lezer een inkijkje in het leven en de gedachten van Penny zoals zij in 1959 leefde op de woonboot aan Boatstreet. Wat ging vooraf aan haar verdwijning?

Er zit weinig snelheid in het verhaal bijna te weinig, vooral het verhaal van Penny is op sommige momenten saai te noemen, het mysterie van haar verdwijning en de ontwikkelingen in Ada's verhaallijn maken echter dat je toch door wilt lezen. Als alle verhaallijnen aan het eind van het verhaal bij elkaar komen en je antwoord krijgt op de vraag wat er die avond aan het meer gebeurt is lijkt het verhaal mooi rond en wil je het boek dicht slaan. Juist op dat moment heeft de schrijfster nog een verrassing voor je in petto, een wending die intrigeert maar het boek een wat onbevredigend einde geeft.