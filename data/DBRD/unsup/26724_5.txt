Andy Riley is geboren in 1970 te Aylesbury. Momenteel woont hij in Londen. Hij heeft al heel veel grappige dingen geschreven, zowel voor de televisie als voor films. Hij won er zelfs prijzen voor: BAFTA's en een Emmy. Voor de televisie werkte Andy mee aan het scenario voor Oma Boef, De jongen in de jurk en Robbie het Rendier, allemaal van David Walliams. Hij heeft meegeschreven aan films als Gnomeo and Juliet en The Pirates! In an Adventure with Scientists. Andy houdt heel erg van cowboyhoeden en kan geweldig goed FOE HOE HOE zeggen. Kijk voor meer informatie op www.facebook.com/KingFlashypants. Dit boek is vertaald door Edward van de Vendel.
Het boek gaat over Eddie. Eddie is geen gewone jongen. Hij is een koning, met een troon, en zijn eigen harnas, en een kasteel met geheime gangetjes en zo. O ja, en de gemeenste en meest kwaadaardige man van het universum is zijn buurman. Dat wordt natuurlijk echt geen spannend verhaal zo, met actie, chocola en happende krokodillen... Of wel?
Mijn zoon van 9 jaar (Miguel) mocht leesambassadeur zijn voor dit boek. Het begon al speciaal dat het boek als pakketje aan hem geadresseerd was. Dat vond hij helemaal geweldig. Hij heeft toen zijn huidige boek aan de kant gelegd en is meteen begonnen met dit boek te gaan lezen. Hij vond de voorkant echt cool en mooi! Hij heeft het boek echt heel snel uitgelezen zo leuk vond hij het. Hij is heel erg benieuwd naar het volgende deel! Hij vond het verhaal spannend, grappig en de afwisseling tussen tekeningen en de tekst vond hij goed gedaan. Hij geeft het 5 sterren! Ik heb het boek na hem gelezen en ik kan het eigenlijk alleen maar met hem eens zijn! De voorkant is prachtig met dat goud en de Kwade Keizer zwart. Ik heb tijdens het lezen regelmatig gegrinnikt. Door het einde wil je eigenlijk meteen door met deel 2! Een paar moeilijke woorden worden uitgelegd behalve één, maar door de tekst kun je wel raden wat het ongeveer betekent. Het is echt een aanrader! Ik geef het ook 5 sterren!