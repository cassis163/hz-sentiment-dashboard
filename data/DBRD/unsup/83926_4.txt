We kennen Michael Robotham als geestelijke vader van Vincent Ruiz, van de Metropolitan Police Londen en nu zelfstandig rechercheur. Ook schiep Robotham de forensisch psycholoog professor Joseph O Loughlin. En die heeft dit keer de hoofdrol in zijn laatste boek Zeg dat het je spijt.

Joseph O Loughlin is met zijn dochter Charlie onderweg als ze de hulptroepen bij een water zien staan. Er blijkt een meisje gevonden te zijn, door het ijs gezakt en verdronken. Ze is vastgevroren in het ijs.
Het blijkt dat het onmogelijke werkelijkheid gaat worden, het gevonden meisje is naar haar ouderlijke woning teruggegaan en blijkt de drie jaar eerder verdwenen Natasha (Tash) McBain te zijn. Loughlin beredeneert dat de helft nu is opgelost en altijd haar vriendinnetje< Piper Hadley, nog spoorloos is. Een diep onderzoek naar deze cold case moet opheldering brengen.

In een andere verhaallijn horen we Piper Hadley haar verhaal vertellen over haar leven van dit moment en wat er zoal in haar geheugen tevoorschijn komt. Soms met veel emotie maar altijd met angst, veel angst.

Langzaam naderen beide verhaallijnen elkaar maar steeds als ze elkaar lijken te raken wordt de afstand weer groter. Loughlin is er van overtuigd dat Piper nog leeft en vecht voor haar leven. Of ze dat nog lang volhoudt, is een vraag die niemand kan beantwoorden. Een race tegen de klok begint maar waar naar toe????
Zeg dat het je spijt is een ijzersterke en psychologisch geladen thriller die doet denken aan de eerdere boeken van Deaver en Patterson. Jonge meisjes spelen altijd in de gedachten van gestoorde geesten een niet te benijden rol, tot ze worden verlost van het kwaad!
Superboek van Robotham!

Eindoordeel: 4 sterren

Spanning: 4 sterren
Plot: 5 sterren
Leesplezier: 4 sterren
Schrijfstijl: 4 sterren
Originaliteit: 5 sterren
Psychologie: 4 sterren