Het eerste deel van het boek brengt ons naar de jaren 1937-1938, bij de familie Cazalet, ze brengen hun vakantie door te Sussex, Home place genoemd. De familie hoort tot de rijkere met een gevolg aan personeel. Aan het hoofd van de familie staat William Cazalet met de baronie Kitty Barlow, dan heb je de zonen Rupert met vrouw Zoë en kinderen Neville en Clary, Hugh en Sybil en kinderen Will, Polly en Simon, Edward en Villy kinderen Louise, Lydia, Teddy en dochter Rachel. Het begin van het boek laat je echt duidelijk kennismaken met de familie, kinderen en personeel. Voor mij op dat moment kwam het boek traag op gang, zoveel personages waar je een ontmoeting hebt, karakters die je moet plaatsen. Eens het verhaal op gang komt, merk je al direct de geheimen waar één ieder mee worstelt. Beslissingen die hun leven hebben gemaakt tot wat het is of misschien eerder de tijdsgeest die de rangen in hun leven bepaalt. Gevoelens zoals eenzaamheid, angst passeren de revue, geheime liefdes, onbeantwoorde liefdes en onuitgesproken woorden. Buiten de personages beschrijft de auteur echt wel mooi de tijdsgeest en de angst om de oorlog. De kinderen in het boek hebben mijn hart gestolen, je ziet personages blijven soms geen personages. Toen het boek uit was, is mijn honger naar meer echt wel aangewakkerd, naar meer van de familie Cazelet dus ik zou zeggen laat het tweede boek maar komen aandraven. Spijt met mijn kennismaking zeker niet, de Cazelets zijn een diesel die op gang moet komen.