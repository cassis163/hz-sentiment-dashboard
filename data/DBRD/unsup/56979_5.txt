Ooit ben ik begonnen met Garp (hebben er zelfs de kat naar vernoemd) en ben van daaruit al zijn boeken gaan lezen. Het is alweer een tijd geleden dat ik Owen Meany heb gelezen maar weet nog wel dat ik dit het beste boek van Irving vind. Hij is altijd geobsedeerd door abortus, worstelen, mannen in vrouwenkleren, beren en New Hampshire en komt daar ook vaak mee op de proppen. Ondanks die constatering en soms een kleine worsteling om door de boeken heen te komen mag ik hem toch heel graag lezen. In dit boek is Owen Meany zijn hele leven bezig met een groot doel zonder dat feitelijk te kennen. Een magistrale ontknoping en gewoon een fascinerend boek!