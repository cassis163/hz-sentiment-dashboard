Moeder Ruth en vader Bernard ( roepnaam Bernie) zijn beiden goed opgeleid, hebben 2 dochters, Leah en Su en lijken zo op het eerste gezicht het ideale gezin. Su is geadopteerd en Leah is vlak na de komst van Su spontaan geboren. Ruth vind het erg moeilijk een band met Leah op te bouwen nadat ze zich al helemaal op de opvoeding van Su heeft gestort. Ruth heeft tijdens de baby tijd van de meisjes een misstap gemaakt waardoor Su een tijd uit huis is geplaatst. Je vraagt je gelijk af of dit iets met het thema van het boek te maken heeft.
Su is in de ogen van Ruth het volmaakte geadopteerde meisje die niets fout kan doen en Leah is het jaloerse vervelende kind die er alles aan zal doen om haar zus Su het leven zuur te maken, zelfs de vriendinnen van Leah deugen in de ogen van Ruth niet, ze noemt ze saai en truttig.
Ruth besluit haar dochters, tegen ieders zin in, samen op vakantie te sturen om hun band te versterken, maar daar gebeuren vreselijke dingen en Ruth legt de verantwoording hiervoor bij Leah.
De sekstape die in een bar gemaakt wordt en viraal gaat zet de wereld van het hele gezin op zijn kop.
Ruth stelt in eerste instantie Leah verantwoordelijk en vind dat zij haar zus op moet gaan sporen.

Opvallende quote:
Herstelrecht. Jouw straf, althans een deel daarvan, houdt in dat je begrip moet tonen voor het kwaad dat je hebt aangericht en het moet goedmaken met het slachtoffer.

Het boek gaat om de machteloosheid van een moeder die de hele toekomst van haar dochter door 1 filmpje in duigen ziet vallen en dan besluit om zelf tot actie over te gaan, als de politie aangeeft niets te kunnen doen. Hierin neemt ze haar man en andere dochter mee door hen ook tot activiteiten te verplichten die totaal onverantwoord zijn. Voor Bernie heeft de hele situatie ook verstrekkende gevolgen. Gedurende het verhaal nemen wraakgevoelens de overhand, en weer komt het herstelrecht om de hoek kijken.
Het boek is wat mij betreft geen echte thriller, veel te weinig spanning. Het zet je wel aan het denken, hoe is het mogelijk dat een filmpje je volledige toekomst kan verwoesten.

Het boek leest makkelijk en is vanuit verschillende hoofdpersonen geschreven, maar ondanks het heftige onderwerp heeft het mij niet echt kunnen raken, dat vind ik jammer. Een positief punt is de aandacht voor het veelvuldig misbruik maken van Social media en de extreme gevolgen daarvan.


Het boek krijgt van mij 3 sterren