Een boerenzoon (William Stoner) bezoekt na het basisonderwijs de hogere
landbouwschool die deel is van de universiteit. Daar wordt hij gegrepen
door de Engelse taal en letterkunde. Ondanks dat zijn vader erop rekende
dat hij de boerderij zou overnemen mag hij toch gaan studeren en
ontwikkeld zich tot docent aan de universiteit. Aan het einde van zijn
studie ontmoet hij zijn vrouw en ze trouwen zonder elkaar echt goed te kennen.
Gevolg is een problematisch huwelijk, waaruit toch nog een dochtertje wordt geboren.
Stoner begint een affaire met één van zijn vrouwelijke studenten. Hij heeft echter ook grote problemen met het hoofd van de faculteit. Hierdoor moet hij de verhouding met de studente beëindigen. De verhouding met zijn vrouw blijft problematisch, maar ze leven tamelijk vreedzaam langs elkaar heen en ook de verhouding met zij dochter laat te wensen over.
Na een wat saai, stoffig en eentonig leven waarin hij van zijn baas gedwongen
wordt beneden zijn niveau te werken gaat Stoner met pensioen, nadat de eerste verschijnselen van een ziekte duidelijk worden. Gevolg is dat professor Stoner
na een weinig enerverend leven al snel na zijn pensionering overlijdt.
Opinie:
Het boek is erg boeiend geschreven, als je begint met lezen is het moeilijk
om het boek weg te leggen. Ook zet het boek aan tot nadenken over veel
gebeurtenissen in het boek. Maar hierbij wordt wel een heel erg groot beroep gedaan op het voorstellingsvermogen van de lezer. Zo wordt het gedrag van de echtgenote van William Stoner heel summier beschreven, waardoor het niet goed mogelijk is te bedenken waarom de eerste verliefdheid omslaat in bijna haat. Ook is het erg moeilijk te achterhalen waarom het hoofd van de vakgroep Stoner steeds dwars zit op een erg provocerende manier.
Maar je kunt ook een positieve insteek nemen en daarbij heeft Stoner zich ontwikkeld van eenvoudige boeren zoon tot professor. Daarbij heeft hij zich tijdens zijn werkzame leven steeds bezig gehouden met de dingen die hem interesseerden en die zijn passie hadden. Dus op deze manier is zijn leven niet saai en heeft hij zijn passie gevolgd. Dus veel stof tot nadenken.