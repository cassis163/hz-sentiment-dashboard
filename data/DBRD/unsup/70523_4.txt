De eigenwijze Fenna doet de Proeve en wordt toegelaten tot de Drakenburcht waar je alles leert om met draken om te gaan. Ze heeft talent om Drakenzieler te worden. Ondertussen probeert de groepering De Kring alles om de rustige samenleving te verstoren met hun praktijken tegen draken. Zo ontspint een spannend verhaal waar Fenna een sleutelrol in zal spelen.

Bij het lezen van het eerste gedeelte dacht ik, het zoveelste boek over een school in magische kunsten, dit keer geÃ«nt op Draken. Maar bij het tweede jaar neemt het verhaal een hele andere wending, waardoor mijn aandacht meteen was gevangen. Dan ontspint een spannend verhaal, die alle ruimte neemt om wat Fenna ondergaat de lezer te laten voelen en wat voor invloed het heeft op haar omgeving. Om te eindigen in een daverende climax.

Een van de betere series van Nederlandse bodem die ik heb gelezen op het gebied van Fantasy en betrekking op een school/universiteit in magische kunsten. Hij krijgt van mij 3.5 sterren en omdat er potentie in deze serie zit naar boven afgerond.