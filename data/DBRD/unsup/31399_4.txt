Dit boek is het vervolg op de Nedergrim en is wederom een spannend verhaal waarvoor je veel moeite moet doen om het weg te leggen.
Dit boek gaat verder waar deel 1 geëindigd.
Het gaat om de drie kinderen: Edmond, Katherine en Tom.
Edmond bekwaamt zich verder in de toverkunsten en krijgt hulp van Elli, een geheimzinnig meisje met een blauw en een bruin oog. Zij helpt Edmond, maar blijkt later toch anders te zijn dan ze zich voordoet. Aan het einde van het boek blijkt ze echter wel aan hun kant te staan tijdens hun strijd tegen de Skyllers.

Tom, die met de heer Marchall is meegetrokken, ontwikkelt zich ook. Hij verliest de heer Marchall aan de Skyllers, die hem in hun macht krijgen. Tom moet het dan alleen opknappen en wordt een gevangene van soldaten die het kasteel van de legendarische heer Tristan belegeren.
Tom ontmoet Tristan, en ondanks dat de man blind is geworden, is hij nog steeds de krijgsheer die hij altijd was. Hij ziet in Tom een goede krijgsheer, iets wat Tom nooit in zichzelf had gezien als slaaf zijnde. Hij ontmoet de legendarische tovenaars en trekt met hen ten strijde tegen de Skyllers en ontmoet zo weer Edmond en Katherine in hun dorp.

Katherine heeft een moeilijke tijd op het kasteel van heer Africk.. De vader van Katherine is weggegaan en dat wordt niet gewaardeerd. Katherine wordt als dienstmeid aan het werk gezet, en vernederd. Maar dit is niets voor haar. Ze is verliefd op Harry en dit is ook wederzijds. Helaas kan vrouwe Isabeau dit niet waarderen. Ze ziet in Katherine niets meer dan een boerenmeid die haar plaats moet leren kennen.
Katherine is echter moedig en doorziet de plannen van Heer Wolfrick. Eén van de mannen doodt uiteindelijk heer Alfrick. Harry is niet moedig genoeg om het op te nemen tegen heer Wolfrick. Zij gaat naar haar dorp en samen met de dorpsbewoners trekken ze eerst ten strijde tegen het leger van heer Wolfrick. Maar dan komen de Skyllers en moeten zij hen verslaan.
Door hun moed, wilskracht en intelligentie kunnen ze de Skyllers verslaan. Tom vertelt aan Katherine hoe ze haar vader uit hun macht kan halen en vele dorpsbewoners volgen haar voorbeeld. John Marchall wordt weer bevrijd en overleeft.
De Skyllers worden verslaan en door Edmond worden ze weer gevangene van de kist.

Er wordt feest gevierd op het kasteel maar dan komt de boodschap dat de koning dood is. De cliffhanger voor het derde boek.

Ik heb genoten van dit verhaal en moest moeite doen om het weg te leggen. De avonturen van de drie kinderen worden goed weergegeven en je ziet duidelijk hun ontwikkeling. Van de voormalige slaaf Tom die een leidende rol krijgt. Katherine die te maken krijgt met liefde en afwijzing. Zij laat zien dat ze dapper is en doorzet, ondanks de moeilijkheden.
En dan Edmond die zich verder bekwaamt in de toverkunsten. Maar er is de geheimzinnige Elli die niet te vertrouwen lijkt te zijn. In de tombe van de koning en koningin lijkt dat ook zo te zijn. Katherine en Gerlof, broer van Edmond, moeten hem bevrijden. Maar later, in de strijd tegen de Skyllers blijkt ze toch aan hun kant te staan. Zij moet dit wel met de dood bekopen.

Ik kan dit boek aanraden. Geschikt voor kinderen van ongeveer 10 jaar die echt van lezen houden. Zowel voor jongens, ridders, als meisjes, ontluikende liefde, geschikt.