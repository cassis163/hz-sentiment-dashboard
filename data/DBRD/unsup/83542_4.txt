In dit boek 4 van de reeks en ongeveer 3 jaar na zijn ontslag uit het leger wordt Reacher door de FBI feitelijk gechanteerd om mee te helpen in het onderzoek naar de moord op voormalige officieren, vrouwelijke officieren, die uit het leger zijn gestapt na sexuele intimidaties. EÃ©n van de chantagemiddelen: het daderprofiel van FBI-er Lamar wijst naar Reacher. Alhoewel achteraf blijkt dat het daderprofiel niet zuiver werd opgesteld, hangt dit profiel gedurende een behoorlijk deel van het boek als een zwaard van Damocles boven het hoofd van Reacher. Het boek bevat zoals je van Lee Child mag verwachten veel spanning en verrassingen maar zonder de geloofwaardigheid te verliezen. Het begint meteen in de eerste hoofdstuk waarin je de gedachten van de (op dat moment, onbekende) moordenaar leest bij de voorbereiding van de moord. En daarna zie je op welke wijze de FBI en andere instanties Reacher tot medewerking chanteren maar ook de formidabele wijze waarop hij ze allemaal te slim af is. En natuurlijk de spanning rond de aard van de moorden, want het lijkt erop dat alle slachtoffers geen enkel weerstand boden aan de moordenaar en de moordenaar in alle rust zijn gang kon gaan zonder enige aanwijzing achter te laten en zonder dat zelfs de doodsoorzaak te achterhalen is ! Heel knap bedacht en beschreven door Lee Child! Een absolute aanrader !