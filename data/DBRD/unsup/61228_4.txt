Dit is geen normaal prentenboek, maar een prentenboek waarin een kind kansen krijgt om zichzelf te ontwikkelen en vanalles te ontdekken. Het prentenboek laat zien hoe je onderzoek doet, maar het laat eigenlijk nog veel meer zien. Namelijk dat een kind ook op jonge leeftijd al kan onderzoeken als het maar de kans krijgt van zijn/haar ouders. Laat je kind nieuwsgierig zijn en help hem/haar bij zijn zoektocht naar het antwoord.

Vragen die voor ons als volwassenen heel normaal zijn, kunnen voor een kind heel belangrijk zijn.
‘Waarom zegt de klok tik, waarom zegt de klok tok?’
‘Waarom hebben we het nooit over grootmoeders klok?’
‘Waarom hebben rozen van die puntige pinnen?’
‘Waarom groeien in jouw neus de haren vanbinnen?’

Leuk aan dit boek vind ik ook de ‘echtheid’: Ada Marie Dapper is vernoemd naar Marie Currie en Ada Lovelace. Vrouwelijke topwetenschappers. Marie Currie ontdekte de elementen polonium en radium en later leidde dit tot de uitvinding röntgenstraling. Ada Lovelace was wiskundige en de allereerste computerprogrammeur.

En dan heb ik het nog niet eens gehad over de bijpassende illustraties waarop genoeg te zien is.