Het boek beschrijft voor het grootste deel de situatie waarin de hoofdpersoon Chrissy zich bevindt, als ze iedere dag naast een vreemde man wakker wordt. Deze vorm van amnesie wordt diepgaand en met een vlotte pen beschreven.
Al lezende over wat Chrissy dagelijks meemaakte vertrouwde ik noch de echtgenoot, noch de arts die bijvoorbeeld niets doet wanneer hij blauwe plek op haar voorhoofd ziet. Er zou toch een alarmbel moeten gaan rinkelen? Er zijn bij mij veel complottheorieën door het hoofd gegaan. Dat maakte het lezen spannend. Je wilt het allemaal weten. Wat zou ik zelf doen in zo’n situatie?
Het boek raakt aan het eind in een stroomversnelling, juist wanneer er meer personen in beeld komen. Dat vond ik jammer. Daarom geen 4 maar 3 sterren.

Het boek is inmiddels verfilmd met Nicole Kidman. Over hetzelfde thema gaat de film Memento van Christopher Nolan uit 2000 (een aanrader).