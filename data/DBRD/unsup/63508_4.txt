Akky van der Veer heeft een fijne, heldere schrijfstijl. Voor dit boek schreef ze vanuit een groepsvorm, verhalend en levendig. Een historische verhaal, vermeld door de Kinderjury in 1997. Origineel uitgekomen in het Fries: Grutte wurden.

De Friezen leven in de tijd van de Romeinse overheersing gewoon zoals ze dat altijd al deden. Nuchter volk, wat hard werkt en een hechte gemeenschap vormt.
Wanneer blijkt dat de Romeinen toch meer over hen te vertellen hebben dat hen werd voorgehouden, komen de boeren en vissers stilaan in opstand. Uiteindelijk weten ze hun vrije leven te behouden, maar betalen daarvoor een behoorlijke prijs.

Als je meer wilt weten over het dagelijkse leven van de oude volken in Nederland, is dit een echte aanrader. Hun geloof, gebruiken en kenmerken worden mooi en zuiver beschreven. De Edda is een trouwe bron gebleken van Van der Veer.