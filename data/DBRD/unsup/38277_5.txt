pas op voor de tor!
zar wil een hut.
hij hakt een boom om.
maar daar is een tor.
hij is hoog en dik.
de tor hapt naar zar.
weg, tor!

Als je op zoek bent naar een leuke serie boeken voor kinderen die net beginnen met lezen, is dit echt een leuke serie! Een serie die, naar mijn mening, ook niet-lezers aan het lezen krijgt.
Ik heb het boekje aangeschaft voor mijn zes jarige kleuter die het lezen nu een beetje ontdekt heeft.
Dit boek gaat over Zar. Zar zit in een spel en beleeft allerlei spannende avonturen. In dit boek bindt Zar de strijd aan met grote torren. Het boekje sprak hier erg aan doordat Zar veel weg heeft van een Minecraft-mannetje. De vormgeving van de torren en omgeving past daar goed bij, omdat het een wat computerachtige indruk heeft. Een aanrader dus volgens mijn zoon!

De serie ik lees! is bedoeld voor beginnende lezers.
'Pas op voor de tor' heeft AVI Start niveau.
De boeken over Zar en Lina zijn geschreven door Rian Visser en er verschenen vorig jaar bij uitgeverij Zwijsen al vier boeken met oplopend Avi-niveau in de serie ik lees!
Dit jaar is Zar en het slijmmonster verschenen en deze zomer komen er nog 2 boeken in een nieuwe serie: Game-lezen.