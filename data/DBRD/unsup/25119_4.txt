De boeken van Sophie Jackson zijn van die boeken die je helemaal laten wegdromen. ‘Van jou’ is het derde deel in de ‘Pound of flesh’ serie waarin alle hoofdpersonen wat met elkaar te maken hebben. Maar, je kunt de delen zeker los van elkaar lezen.

In ‘Van jou’ gaat het over Riley en Leslie die niet samen zijn, maar die elkaar niet kunnen vergeten. Natuurlijk weet je vooraf wel een beetje hoe het af gaat lopen, maar gedurende het verhaal komen er toch nog wat strubbelingen en verrassingen doorheen wat het lezen zeker interessant maakt.

Je droomt weg bij dit heerlijke en meeslepende liefdesverhaal. Sophie Jackson kan dit soort verhalen heel goed schrijven. Het is een combinatie van een liefdesverhaal, wat flinke sexscenes, maar ook stukjes over familie en het omgaan met diverse relaties en je werk. Die combinatie voert Sophie Jackson heel goed uit en je leeft dan ook mee met alle personages tijdens het lezen van ‘Voor jou’. Ik hou ervan!

‘Van jou’ is het derde deel in de ‘Pound of flesh’ serie van Sophie Jackson en is net als de voorgaande delen heerlijk om te lezen. Het is een meeslepend verhaal waarbij je heerlijk kan wegdromen, maar dat toch nog een paar verrassingen bevat.