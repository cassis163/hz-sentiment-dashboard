Enter van Willem Asman is het eerste deel in de trilogie over de geheime organisatie REBOUND 

Tyler getuigde jaren geleden tegen haar man en woont nu onder een nieuwe naam met dochter Charlie in Amsterdam. Conform de regels van het getuigenbeschermingsprogramma weet niemand over haar vorige leven, haar dochter evenmin. Als Charlie haar moeders kluis opent, ontdekt ze dat haar vader nog leeft en ze besluit hem te zoeken. Ze maakt een afspraak met iemand die informatie voor haar heeft, maar wanneer ze op de afgesproken plek aankomt wordt ze in een busje getrokken. Op datzelfde moment wordt in Miami een brute aanslag gepleegd. Zodra Tyler hoort van haar dochters ontvoering en de aanslag probeert ze haar contactpersoon bij het getuigenbeschermingsprogramma te bereiken. De reactie die ze krijgt laat haar achter met nog meer vragen: haar zaak is er niet bekend. Moet ze dan zelfs betwijfelen dat ze ooit in dat programma zat? En wie heeft haar dochter?  


Asman bewijst met de Rebound-serie opnieuw dat hij tot de absolute top van de Nederlandstalige thrillerschrijvers behoort. Ik twijfelde eerst nog of ik het wel de moeite waard zou vinden. Maar toen ik eenmaal begon met lezen kon ik moeilijk weer stoppen. Tot het laatste deel, mega spannend.