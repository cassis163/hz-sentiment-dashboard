Dagboek uit de rivier is de eerste thriller van de hand van Frederik Baas alias Jan van Mersbergen.
Barbara gaat met haar zoontje Rens van 7 jaar en haar nieuwe vriend Robbert een weekje op vakantie in de Ardennen. Robbert is uitgever en ze verblijven vlakbij een schrijver wiens eerste boek Robbert heeft uitgegeven. Deze schrijver, de ik-figuur, heeft last van een writersblock, is al vier jaar bezig aan zijn tweede boek.
Barbara en de schrijver kunnen het goed met elkaar vinden en als Rens zich verveelt omdat zijn tablet het niet meer doet, verzint Barbara een soort speurtocht voor Rens. Jaren geleden is er in de buurt een meisje verdwenen en nooit meer teruggevonden. Ze gaan met zijn drieÃ«n op zoek naar het meisje.

Het boek leest prettig, het eerste deel leest als een roman en ik zat al snel in het verhaal van Barbara. Heb zelf vaker in de Ardennen gewandeld en zag door de omschrijvingen de omgeving van de Ardennen zo voor me. Echter halverwege het boek wordt het spannend. Nagelbijtend spannend! En het boek eindigt zo onverwacht! Ik had het niet zien aankomen!
Heel knap hoe Frederik Baas, terwijl er eigenlijk weinig gebeurd, toch zo de spanning kan opbouwen! Hij liet mij wel verdwaasd achter. Zonder iets prijs te geven van het einde, zijn er voor mij wel een paar vraagtekens bij de reacties van de hoofdpersonen in het laatste hoofdstuk op hetgeen is gebeurd.

Ik was ook nog niet bekend met het werk van Jan van Mersbergen. Dagboek uit de rivier heeft me nieuwsgierig gemaakt naar zijn andere werk!

Dank aan Hebban en uitgeverij Ambo Anthos voor het boek dat ik mocht buzzen..