3.5 sterren.

Ik las de achterzijde en was nieuwsgierig. Maar ik vroeg mij af of dit wel echt een YA is. Vanaf bladzijde een had ik twijfels over de doelgroep. Het fantasierijke verhaal is meer voor de wat jongere, maar de schrijfwijze van dit boek past meer bij wat ouder publiek. Dan is natuurlijk de vraag wie zou dit moeten lezen?

Ik had geen idee wat ik moest verwachten per kamer. En dat maakte mij als lezer nieuwsgierig wat er gaat komen. Ik was benieuwd en had mijn eigen theorie. Ook spanning kwam in het boek voor. Veel elementen in zo'n klein en dun boekje.

Ik moet toegeven dat dit boek heel erg lekker las. Binnen een uurtje bijna 1/4de kunnen lezen. Maar het boek was ook heel erg verwarrend. Alle gebeurtenissen waar de hoofdpersoon, Jonas mee te maken krijgt waren vreemd en verwarrend. Voor mijn gevoel kon ik soms niet alles volgen.

Het is duidelijk dat Peter-Paul een hoofd vol met fantasierijke ideeën heeft. De combinatie van zijn fantasierijke ideeën met originaliteit past precies, een perfecte match. Ik kon genieten van de verhalen die hij bedacht heeft. Mijn favoriete is het verhaal over de Gouden stad. Heerlijk om zo iets creatiefs te kunnen lezen.

Door het hele boek heen blijf ik mij dingen afvragen, maar helaas worden deze vragen niet beantwoord. Het boek heeft een nogal open einde. Zelf heb ik daar altijd moeite mee. Dat had wel anders mogen zijn.

Uiteindelijk heb ik er wel van kunnen genieten, maar ik had iets hogere verwachtingen. Dat vond ik jammer. Als nog was het een leuk boek om te lezen en vooral fijn door de makkelijk leesbare schrijfstijl die toegepast is