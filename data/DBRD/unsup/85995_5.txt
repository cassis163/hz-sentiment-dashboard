Vanmorgen Het hout van Jeroen Brouwers. Het boek moest vandaag terug naar de bieb, maar het verhaal dendert nog wel even door. Wat een afgrijselijk mooi boek. Ben gewoon verbaasd over hoe een verhaal dat zo'n abjecte wereld voor je ogen tot leven wekt, mooi kan zijn. Woorden, zinnen die je in vervoering brengen, je ogen over de regels laat racen, voelbaar maken hoe macht en frustratie tot gevaarlijke uitwassen leiden, waar eenlingen maar zelden tegen opgewassen zijn. Die van broeder Bonaventura zowel een schlemiel als een held maken. Uit naam van de echte liefde. Voorlopig met stip bovenaan mijn favorietenlijst (ook dat is wrang).