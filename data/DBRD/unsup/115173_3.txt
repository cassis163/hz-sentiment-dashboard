Titel: Keizer
Auteur: Sarah Sluimer
Uitgeverij: Lebowski
Publicatiedatum: 2018
Aantal bladzijdes: 221 bladzijdes

Cover: Op de cover is een witte jas te zien met een rode roos in het zakje. Het is een mooie cover die je benieuwd maakt naar het verhaal.
Auteur: Sarah Sluimer (1985) is programmamaker, moderator en publicist. Ze schrijft voor o.a de Volkskrant, ELLE en De Correspondent. Keizer is haar debuutroman.
Achterflap: Leo is de beroemdste toneelregisseur van Nederland, misschien wel van Europa. Hij leeft voor zijn kunst en houdt zich zo ver mogelijk van het dagelijkse gewoel. Dan ontmoet hij in New York de schilder Victor, die hem een voorstel doet waardoor hij zijn droom kan realiseren: totale afstand tot de andere mensen, letterlijk en figuurlijk boven hen verheven. Door het voorstel aan te nemen, tekent hij voor zijn ondergang.
Het verhaal beschrijft het leven van Leo van toen hij klein was tot hij een carri√®re in het theater had als regisseur. Leo heeft een fontanel en mag niet spelen of meedoen aan gym. Daardoor komt Leo in een isolement terecht. Uiteindelijk komt Leo op latere leeftijd op een internaat terecht waar hij heel veel boeken leest en toneelstukken begint te lezen waardoor hij het idee krijgt om een toneelstuk te organiseren op het internaat. Dankzij zijn eerste aanraking met toneelstukken op het internaat komt Leo in het theater terecht als regisseur.
Ik kon eerst niet heel goed volgen waar het precies over ging omdat Leo veel denkt en doet waardoor je in het begin in de gedachtegang van Leo moet komen maar naarmate je erin komt kan je Leo goed volgen en leest het boek vlot door ook al moet je je hoofd er wel goed bijhouden. Het taalgebruik was niet moeilijk en makkelijk te volgen. Ondanks dat ik er even in moest komen heb ik er veel leesplezier aangehad.