Als je dol ben op Carrie Bradshaw of Bridget Jones, dan is dit boek een echte aanrader. Ellie Knight haar leven is op het zachts gezegd een hot mess. Haar leven is niet zo gegaan als ze had gepland, ze vindt haar werk niet leuk, al haar vrienden krijgen kinderen en haar huisgenoten zijn een beetje raar.
Wat ik vooral leuk vind aan het boek is dat het grappig is en ik me heel erg kan vinden in het personage Ellie. Ik kies liever Netflix of uitslapen dan dat ik met mensen in contact ben. Toen ik dit boek las moest ik regelmatig lachen om de gebeurtenissen die Ellie meemaakte, die ik zelf ook wel heb meegemaakt, maar er zijn ook wel wat serieuze onderwerpen in het boek.
De voorkant van het boek sprak me meteen aan, de grote ogen die dicht zijn met de wimpers en de titel “Hot Mess” lekker groot, ik ben dol op make-up etc. dus ik vond dat wel heel leuk aan het boek. De schrijfstijl is heel eenvoudig waardoor je het boek lekker vlot wegleest, ook de realistische gebeurtenissen in het boek zorgt ervoor dat je echt dol gaat worden op hot mess. Ook is het boek best wel actueel, omdat Tinder nu helemaal hip en happening is en in dit boek Ellie wat ongemakkelijke dates heeft.