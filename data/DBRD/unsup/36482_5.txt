In dit tweede deel van de Cincinnati reeks neemt Karen Rose je opnieuw mee in het leven van Scarlett Bishop.
Het recht zegeviert niet altijd, want rechercheur Scarlett Bishop heeft talloze bad guys door de mazen van het net zien glippen en hun straf zien ontlopen. Tot nu toe heeft ze haar wraakgevoelens kunnen beteugelen, maar nu wordt die zelfbeheersing danig op de proef gesteld. Journalist Marcus O’Bannion zet zich in voor slachtoffers en hun rechten. Hij gelooft dat hij inmiddels alles gezien heeft op het gebied van zieke geesten en verdorvenheid, maar dan raakt hij betrokken bij het onderzoek naar de moord op een jonge vrouw die ooit zijn hulp zocht. Het onderzoek leidt Scarlett en Marcus naar een omvangrijk netwerk van mensenhandel. Scarlett en Marcus moeten zich inlaten met meedogenloze figuren en zullen ze hun eigen grenzen moeten overtreden. Als ze tenminste levend uit handen van de bende weten te blijven…
Als grote fan van Karen Rose kan ik alleen maar zeggen dat ze wat mij betreft een knalprestatie neerzet met dit boek.  Opnieuw steekt ze de verhaallijnen op een geniale manier in elkaar waardoor je werkelijk meegezogen word in het leven van Scarlett en Marcus.  Hoe ze allebei worstelen met hun verleden, maar ook met de gevoelens die ze hebben voor elkaar.  En zoals het bij een Karen Rose boek hoort te zijn, spatten de vonken er uiteindelijk vanaf.  I love it !!!  Je krijgt hier dus een heel gezonde dosis spanning van de hoogste plank afgewisselend met de nodige romantiek en sparkle
Ik kan enkel zeggen: “Laat dat volgende deel maar komen Karen.”