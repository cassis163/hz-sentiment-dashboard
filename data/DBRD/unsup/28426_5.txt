Een fantastische verhalenverteller is Shalev in dit boek over Zejde en zijn moeder Judith. Zejde heeft drie vaders en leert van iedere vader iets. Over de liefde, over vrouwen, koken, koeien, de natuur, het noodlot en vooral hoort hij heel veel verhalen van ze. De maaltijden uit de titel verwijzen naar de etentjes (met tientallen tussenjaren) waarvoor Zejde uitgenodigd wordt door één van de vaders: Jakob Sjenfeld. Tijdens deze etentjes vertelt Jakob zijn levensverhaal.

De ankers voor zijn roman geeft Shalev al op blz. 6 “Inmiddels is mijn moeder gestorven, de boom omgehakt, de stal veranderd in een woonhuis. De kraaien vliegen rond en volgen elkaar op, keren weer tot hun stof en kruipen uit hun ei. Toch zijn die kraaien, die verhalen, deze stal en die eucalyptus de ankers, de gedurige beelden van mijn leven”.
Hoe het daarmee zit en met de kanaries, de trouwjurk, het kalf Rachel, de drie vaders, de albino, de papisj en niet te vergeten, de vlecht, lees je in de bijzonder lezenswaardige 350 bladzijdes, erna. Ik heb ervan genoten in ieder geval.

Extra bijzonder was het om dit boek uit te lezen terwijl ik in Israël was

En lees verder de mooie reactie van Sini hieronder!