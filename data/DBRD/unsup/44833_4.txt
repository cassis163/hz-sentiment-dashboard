Eline is sinds een jaar weduwe, wanneer ze bezoek krijgt van Sara.
Eline's man Alexandro was taxichauffeur en is omgekomen tijdens een verkeersongeluk.
Tijdens dat ongeluk is ook een tweede man om het leven gekomen. Sara was zijn vrouw en komt kennismaken om het verlies af te kunnen sluiten.
Eline gaat met haar 2 kinderen op vakantie naar Spanje, om daar ook haar schoonouders te bezoeken, die in Barcelona wonen.
Daar ontdekt ze dat er mysterieuze dingen aan de hand zijn die iets te maken zouden kunnen hebben met de dood van haar man.
Ze besluit om samen met Sara, die journaliste is, uit te zoeken wat er aan de hand is.

Ik hou van Suzanne Vermeer haar ( of moet ik zeggen 'zijn' :) ) schrijfstijl.
Het zijn geen literaire hoogstandjes, maar dat hoeft ook helemaal niet.
De boeken spelen zich steeds af in een vakantiesfeertje wat een heel ontspannend effect heeft, waardoor ik altijd opnieuw erg geniet van haar/zijn boeken.
Ondanks de luchtige schrijfstijl is het einde ook nu weer goed uitgewerkt .
Een typische Suzanne Vermeer: luchtig, maar leuk en erg ontspannend. En daar doen we het toch voor ??