Dit verhaal sluit precies aan bij het einde van het vorige boek Vechten voor de waarheid. Dus ik raad aan om eerst deel 1 te lezen, anders begrijp je de verhaallijn niet. Dit tweede deel vind ik nog beter, meer fantasy en wonderbaarlijke beesten. Kassei en de Maniak en dan de beschrijving van deze wezens geweldig, als je van fantasy houdt. Ook bepaalde delen uit het verhaal zijn wonderbaarlijk beschreven. De vormgeving van het boek is weer net zo prachtig als het eerste deel.

Nadat Vega Jane betrapt is met de plattegrond krijgt ze een straf opgelegd. Ze moet meevechten in het Duellum. Dit houdt in dat ze als 14 jarig meisje de strijd aan gaat met volwassen mannen. Niet haar sterkte maar haar slimheid brengt Vega Jane een heel eind op weg. Ook Delph speelt weer een rol in dit verhaal.

Ondanks dat het best lang geleden is dat ik deel 1 las zat ik gelijk weer in het verhaal. Het leest heerlijk weg. Vega Jane is een figuur apart, geeft nooit op, doet wat ze moet doen ondanks de pijn die het haar zal opbrengen.