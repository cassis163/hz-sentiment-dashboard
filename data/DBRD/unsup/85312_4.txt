Delete geschreven door Juultje van den Nieuwenhof.

Het verhaal:
Mauro, Peter, Rafaël, Ezra en Mandy zitten in 4b op het Dante College. Ze hebben nauwelijks contact met elkaar, behalve dan dat ze in dezelfde klas zitten. Dat verandert wanneer ze een nieuwe lerares Nederlands krijgen. Julia de Vries is hip en jong, en lijkt het goed te kunnen vinden met haar leerlingen. Ze is actief op social media en maakt makkelijk contact. Maar dan gebeurt er iets waardoor ze partij kiest tegen Mauro. Hij zint op wraak, en de duistere en teruggetrokken Peter lijkt hierin een sleutelrol te kunnen spelen. De levens van de vijf jongeren in 4b raken door het incident langzaam maar zeker met elkaar verstrengeld. Wat begint als een spel groeit al snel uit tot een doodserieuze strijd

Het verhaal is spannend, en heeft een fijne schrijfstijl waardoor het makkelijk 'wegleest'. Elk hoofdstuk wordt door een hoofdpersoon verteld. Dit verhoogt zeer beslist de spanning in het verhaal. Het is moeilijk het boek weg te leggen. Je moet gewoon blijven lezen.
De plot van het verhaal is goed doordacht, en de opbouw naar het noodlottige einde is goed opgezet en uitgevoerd.

Het verhaal spreekt zeker onze YA lezers aan; Het is een uniek boek met een goed (hedendaags) onderwerp: De gevaren van social media en de bescherming van je privégegevens.

Conclusie: een ijzersterk debuut en zeker de moeite waard om te lezen. (ook voor volwassenen) Een aanrader!