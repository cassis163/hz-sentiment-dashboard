Dit verhaal met Nesbo's beroemdste hoofdpersoon Harry Hole speelt zich chronologisch af na The Bat en voor The Readbreast. Gelukkig zit er nu een sticker op het omslag met 'An early Harry Hole case' in plaats van 'The next Stieg Larsson'.

Harry Hole wordt naar Hongkong gestuurd omdat daar de ambassadeur van Noorwegen dood is gevonden. In een bordeel. Uiteraard zijn er hogere machten die vinden dat het sturen van Harry wel op een fiasco zal uitlopen, zodat het hele gebeuren in de doofpot gestopt kan worden.
Dan kennen ze Harry niet. Zwetend en met moeite sleept hij zichzelf door het hete en vieze Bangkok, maar al snel weet hij de vinger op de zere plek te leggen en ontdekt hij een verband tussen de ambassadeur en een aantal andere in Bangkok wonende Noren die het niet zo nauw nemen met de wet. Intussen probeert hij ook nog van de drank af te blijven, met wisselend succes.

Uiteraard moet iedere fan van Harry Hole dit boek lezen. Jo Nesbo heeft hier prima ingespeeld op het verlangen van de fans om meer te weten te komen over Harry's achtergronden en wat hem drijft.
Het verhaal is niet spectaculair maar gezien het bovenstaande is het boek onmisbaar voor de echte fans. (Door: Jannelies Smit)