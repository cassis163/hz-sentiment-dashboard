Spannend psychologisch Young adult boek.
Kate en Olivia zitten beide op een privéschool in New York, het doel is Yale. Beide dames hebben hun eigen geheimen en agenda’s om dit doel te bereiken. Hiervoor betalen ze uiteindelijk een hoge prijs. Ze hebben elkaar nodig om dit doel te bereiken. Kate en Olivia komen uit verschillende werelden. Olivia is van rijke komaf, Kate het tegenovergestelde. Kate besluit om vriendinnen te worden met Olivia om haar doel te bereiken. Ieder heeft haar eigen psychische problemen wat het verhaal steeds interessanter maakt.
Door de afwisselende hoofdstukken blijft er constante spanning in het verhaal zitten. Je wilt graag doorlezen hoe het verder gaat. Vooraf gedacht dat het een boek was van zoveel in een dozijn, dit is dus totaal niet het geval. Zoals de kafttekst doet vermoeden dat je het met een chik lit te maken hebt, blijkt helemaal onjuist. Pas op Breekbaar heeft meer weg van een psychologische thriller.
De psychische problemen hadden voor mij meer diepgang mogen hebben. Verder vond ik het een erg fijn boek om te lezen en hopelijk komt er een vervolg op.