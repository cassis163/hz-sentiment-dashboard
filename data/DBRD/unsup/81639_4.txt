Leviathan Wakes (Expanse 1) is een sterke space-opera. Als er een mysterieuze aanval op een ruimteschip plaatsvindt dreigt er een verschrikkelijke oorlog uit te breken tussen Mars, de aarde en kleine planeten die door arbeiders bewoond worden, de Gordel. Onder deze omstandigheden komen bepaalde mensen een levensgroot geheim op het spoor waardoor zij gevaar lopen.

Het is een spannend verhaal waarin beetje bij beetje meer prijs wordt gegeven. Zowel op papier als op tv was Miller mijn favoriete karakter. Zijn verhaal is een klassieke detective; getormenteerde ex-smeris die niets te verliezen heeft. Voor mij is Miller het hart en ziel van het verhaal.

De tv serie is over het algemeen erg trouw aan het boek gebleven en dat is maar goed ook. Doordat ik veel tijd heb doorgebracht met de bemanningsleden aan de Roccinante (ruim 500 pagina's dik) heb ik het idee dat ik ze goed ken. Holden vond ik minder irritant dan op tv, zijn enorme rechtvaardigheidsgevoel vond ik nu juist bewonderenswaardig.

Al met al is het echt de moeite waard, sowieso als je van sci-fi houdt maar ook een spannend verhaal wil lezen met sterke karakters en politieke intriges.