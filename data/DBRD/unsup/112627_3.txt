Zouden we niet allemaal zo'n plek willen hebben, waar we op zwoele zomernachten kunnen rondhangen in zwart-witte tenten vol lampjes waar allerlei mysterieuze kunsten vertoond worden?

Het Nachtcircus is geen gewoon circus, het verschijnt en verdwijnt zonder dat iemand er erg in heeft en is alleen 's nachts open. De artiesten die er werken, laten de gasten optredens zien die bijna te mooi zijn om waar te kunnen zijn. En misschien zijn ze ook wel niet alleen een kwestie van veel oefenen, maar zit er ook echt een spoortje magie doorheen.

Het Nachtcircus is eigenlijk de arena voor een duel tussen twee magiÃ«rs, die hiervoor beiden een leerling beschikbaar hebben gesteld. Maar die twee leerlingen hebben zo hun eigen idee over het duel. In eerste instantie weten ze nauwelijks waar ze mee bezig zijn, en naarmate ze het beter begrijpen proberen ze het naar hun eigen hand te zetten.

Ik heb genoten van de prachtige sfeerschetsen van Het Nachtcircus. Ook het magiesysteem, de kleurrijke personages en de setting in de negentiende eeuw vond ik prachtig. De spanning in het verhaal vond ik wat minder uitgewerkt, en de ontknoping vond ik niet heel sterk.

Maar al met al een heel mooi, sfeervol boek. Je zou het moeten lezen bij een klein lampje voor je tent ergens op een rustig plekje met uitzicht over uitgestrekte weiden. En dan opeens....