Ik mocht samen met 99 anderen al het nieuwste verhaal van de New Yorkse schrijfster Sarah Pinborough lezen, Belofte maakt schuld. Het was mijn eerste kennismaking met deze schrijfster, dus ik had geen idee wat ik kon verwachten.
Sarah is bij velen bekend van haar boeken Wat jij niet ziet en 13 minuten.

De omslag is van Loudmouth - Creative Shop uit Utrecht. Zij maken boekomslagen, albumomslagen, visuele campagnes en festival signing (o.a. Paaspop 2018). De vertaling is van Els van Son, een freelance vertaler Engels - Nederlands. Ze vertaalde ook Zondagochtend breekt aan en De dag van de doden van Nicci French.

In Belofte maakt schuld (Cross her heart) maken we kennis met een drietal hoofdpersonen: Lisa, een alleenstaande moeder. Haar dochter Ava. En haar beste vriendin en collega Marilyn. Omdat de hoofdstukken afwisselend door de drie personen verteld wordt, krijg je vanuit alle hoeken het verhaal belicht. Ava wordt 16 en is de bemoeizucht van haar moeder Lisa zat. Ze snakt naar vrijheid. Lisa is inderdaad zeer bezorgd om haar dochter, maar niet zonder reden. Zij heeft een zeer bewogen verleden met een heel groot geheim. En ook Marilyn heeft zo haar redenen om niet alles te vertellen.

De schrijfster schetst een prachtig beeld van de gedragingen van de drie vrouwen - ook gezien door de ogen van de anderen, waardoor je een mooi plaatje krijgt van hoe mensen elkaar bekijken en bepaald gedrag uitleggen. En omdat er over de belangrijkste zaken niet met elkaar gesproken wordt, blijkt dat de vrouwen elkaar toch niet echt kennen of toch in ieder geval minder dan ze zelf dachten. Hun diepste gedachten en angsten worden niet uitgesproken. Ze spelen mooi weer voor de buitenwereld, alsof toegeven dat je het moeilijk hebt een zwakte is. Je openstellen voor anderen is toch niet gevaarlijk? Of wel?

Door de afwisseling in de hoofdstukken worden we mondjesmaat gevoed met steeds wat meer informatie over hoe de levens van deze mensen in elkaar steken en wat er in hun verleden is gebeurd. Heel langzaam wordt de spanning opgebouwd tot het verhaal in een spectaculaire climax eindigt en alles op zijn plaats valt. Tijdens het lezen zul je misschien verschillende theorieÃ«n hebben, maar hopelijk ben je net zo verrast over het einde als ik.
Belofte maakt schuld is een heerlijk spannende thriller met een prachtig uitgewerkt plot en mooie personages, die allemaal heel menselijk zijn en met wie je goed kunt meeleven.