Razborka is rock 'n' roll, Razborka is een spervuur van grappen, knipogen, citaten en literaire verwijzingen zonder dat dit de ongeoefende lezer stoort. Het boek is erg filmisch geschreven. Ik denk dan ook wel dat je mee moet zijn met de moderne film, en dan zeker de moderne gangsterfilm (genre Tarantino, maar ook films als The Usual Suspects, L.A. Confidential etc.) Net als in deze films zijn de gangsters in Razborka enerzijds mensen van vlees en bloed. Ze hebben net als iedereen dagelijkse problemen, maar anderzijds zijn ze ook keihard. Dat maakt het nog gruwelijker. (denk bijvoorbeeld aan de klassieke scene uit Pulp Fiction waarin twee moordenaars op weg zijn om iemand te liquideren, terwijl ze luchtig over hamburgers aan het praten zijn). Het verhaal is mooi opgebouwd, met een goede verhouding tussen spanning en humor. Alleen het einde is mij ietsje te geforceerd, maar tegen dan heeft Razborka zijn vier sterren reeds ruimschoots verdiend!