Ik heb vanmiddag Cody in één keer uitgelezen.
Cody begint met de dood van het zoontje van Oscar en Jelka. Het lijkt erop dat Oscar zijn zoon in de auto heeft meegenomen en is vergeten, waarna de baby in de hitte van de afgesloten auto is overleden. Oscar houdt vol dat hij zijn zoontje niet in de auto heeft gezet, maar eigenlijk is er nauwelijks een andere optie.
Ik heb me het hele boek lang afgevraagd hoe aan dit verhaal in hemelsnaam nog een verrassende draai gegeven zou kunnen worden, maar dat is gelukt! Misschien een héél klein beetje vergezocht, maar een kniesoor die daar op let. Cody is simpelweg een superspannend boek!