De beste recepten uit alle windstreken van Tessa Kiros is een mooi vormgegeven kookboek dat je mee neemt op een smaakvolle reis naar verschillende landen en continenten. Het is een compilatie van Tessa Kiros haar beste gerechten uit vijf van haar eerder verschenen boeken. Al lezend en kokend zweef van je van de Griekse eilanden naar Zuid-Afrika om vervolgens voor je de Italiaanse kust aandoet nog een korte stop te maken in Finland.

Het boek staat vol met recepten voor elk moment van de dag. Van antipasti tot dessert, van soep tot bijgerecht. Vis en vlees wisselen elkaar af, maar ook brood, kaas en groenten zijn veel voorkomende ingredienten. Er staan mooie foto’s in van heerlijke ogende maaltijden en indrukken van het land van herkomst. Ook een verklarende begrippenlijst ontbreekt niet. Helaas gaat deze niet gepaard met het benoemen van winkels die, de toch overwegend niet zo gangbare ingredienten in de woordenlijst, verkopen.

Vleescarpaccio voor 2 personen:
Ingredienten
1 mooie artisjok die je rauw kunt eten
125 gr zeer dun gesneden rundvlees
Sap van een ½ citroen
Tafelzout en fijngestampt grof zout
2 eetlepels extra vergine olijfolie
Ongeveer 20 gr geschaafde Parmezaanse kaas
Zwarte peper
Brood, om erbij te serveren

Maak eerst de artisjok klaar. Verwijder de buitenste bladeren en snijd een stuk van de bovenkant af. Halveer de artisjok, verwijder het hooi en snijd elke helft in plakjes van 1-2 mm dik. (Als je de artisjok niet direct serveert, leg dan de plakjes in koud water met een beetje citroensap om te voorkomen dat ze zwart worden.)

Leg eventueel de plakjes rundvlees tussen twee vellen plasticfolie om ze met een vleeshamer nog wat platter te maken. (Hoe je het vlees dun gesneden kunt krijgen wordt uitgelegd in de ruime inleiding bij dit gerecht.) Schik de plakken op een groot bord waarbij ze elkaar mogen overlappen. Leg de plakjes artisjok erop. Besprekel met het citroensap en olijfolie, en bestrooi met het zout. Strooi de kaas en flink wat versgemalen zwarte peper erover. Serveer met brood em zet eventueel de fles olijfolie , het zout en de zwarte peper op tafel, voor de liefhebber.

Een heerlijke lunch of voorgerecht. Vrij makkelijk te bereiden als je alle ingredienten in huis hebt. De inleiding bij dit gerecht is vrij uitgebreid en geeft tips voor het vlees. Ook worden wat suggesties gedaan met andere ingredienten. Voor mij was dit de eerste keer dat ik met verse artisjok heb gewerkt. Ik moest dan ook even opzoeken wat er precies bedoelt werd met het ‘hooi’d at staat verder niet uitgelegd. Was het bovenstaande recept voor 2 personen, ieder ander recept kan voor een ander aantal zijn. Dit staat overigens heel duidelijk aangegeven. Bij ieder gerecht staat ook een korte inleiding over de herkomst van het gerecht, voor welke maaltijd het meestal wordt gegeten maar ook worden er tips gegeven voor andere combinaties dan in het recept staan.

Er gaat zeker vaker gekookt worden uit dit kookboek maar het is ook een prima cadeau idee voor iemand die van de internationale keuken houdt.