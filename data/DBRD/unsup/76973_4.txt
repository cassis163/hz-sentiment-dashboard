Michael Robotham's debuut riep veel verwachtingen op, en zeer nieuwsgierig begon ik dan ook in Het verlies. Wederom speelt het verhaal zich af in het Londen van vandaag de dag. De hoofdpersoon, politie inspecteur Vincent Ruiz ontsnapt op een haar na aan de dood en als hij uiteindelijk bijkomt is zijn geheugen van net en rond het gebeuren waardoor hij in coma raakte op zwart. De enige aanwijzing is een gedeelte van een foto van een meisje, die zo'n 3 jaar geleden vedween. Ruiz gaat ondanks dat zijn hele wereld om hem heen in elkaar stort, verbeten op jacht naar de waarheid, uiteindelijk alleen nog geholpen door psycholoog Joe O'Loughlin (uit de verdenking). Boek is wederom van zeer hoog niveau en het plot in de laatste hoofdstukken zeer geslaagd en verrassend. Boek leest wel wat lastiger dan De verdenking doordat er steeds maar weer nieuwe personages opduiken. De belofte die Robotham deed met zijn debuut is mijns inziens volledig waargemaakt.