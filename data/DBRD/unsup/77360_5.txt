Het oog van de krokodil is een kort verhaal uit de serie Splinters van uitgeverij Quasis. het is geschreven door Jasper Polane. Bij het lezen van dit boek kom je direct midden in de actie terecht en daar kom je niet meer uit totdat je na een paar verrassende wendingen en realisaties van hoe de werelden in elkaar zitten bij het eind gekomen bent. Je hoeft de boeken van de onzichtbare maalstroom niet gelezen te hebben om te begrijpen wat hier gebeurt. Heel knap geschreven naar mijn mening en vandaar 5 sterren. Dit belooft wat voor als ik de boeken van de onzichtbare maalstroom wel ga lezen. De twee eerste delen staan op mijn leeslijst voor dit jaar. Dit boekje is alweer het vijfde boekje in de categorie: "Een boek dat je in een avond uit hebt" uit de Hebban Challenge.