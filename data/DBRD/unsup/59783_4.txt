In dit eerste deel van de Thomas Ravn-serie moet de geplaagde rechercheur heel diep gaan om zijn missie goed af te ronden en daarbij zelf te overleven.
Met ziekteverlof gestuurd na de brute moord op zijn vriendin en partner Eva, wordt hij benaderd met de vraag de verdwenen jonge vrouw Masja op te sporen en terug te brengen bij haar moeder.
Waarschijnlijk is ze in de prostitutie terecht gekomen en dat is een wereld waar een mensenleven niet zoveel waarde heeft, tenminste mits het niet een van de bendeleden is. Ravn moet het opnemen tegen de gevreesde en totnutoe ongrijpbare Slavros.

‘Ontspoord’ is een uiterst spannend verhaal waarin de problemen die oostblokkers in de Scandinavische landen veroorzaken. Vaak verdwijnen ze in de criminaliteit en zijn slim genoeg om onder de politieradar te blijven. Ravn gaat uiteindelijk de strijd aan met Slavros maar moet daarin diep gaan en zijn persoonlijke problemen even opzij zetten. Spannende politieroman die, na het lezen van deel 2 ‘Afgezonderd’ alleen maar roept naar deel 3. Waarbij de auteur zich ontpopt als een sterke karakterschrijver.

Een aanrader voor een Scandinavische thriller die anders is dan verwacht wordt van dit sub genre.

Eindoordeel: 4 sterren

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren