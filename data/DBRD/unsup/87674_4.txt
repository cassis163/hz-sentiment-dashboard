Annabelle Blake, een jonge vrouw van 23 jaar kan nergens meer aan de slag als verpleegkundige in haar woonplaats Londen. Haar vader is hier de schuldige van. Na overleg met haar moeder besluit Annabelle daarom naar haar tante in Parijs te gaan om een nieuwe start te maken.

Op haar eerste dag in Parijs ontmoet ze twee Baskische jongens Etienne en Henri. Henri is kunstschilder en al snel heeft Annabelle haar hart verloren aan hem. De jongens besluiten om naar Spanje af te reizen om te gaan vechten in de Spaanse Burgeroorlog. Omdat het Annabelle in Parijs ook niet lukt om als verpleegkundige aan het werk te gaan, besluit zij om met de jongens mee te reizen. Er is een tekort aan verpleegkundigen in Spanje en daarom wil ze daar graag gaan helpen. Maar tijdens een bombardement gebeurt er iets vreselijks in Spanje.

Twintig jaar later……

Op dit punt gaat het verhaal weer verder. Eugenie, de dochter van Annabelle gaat bij de tante van Annabelle in Parijs logeren. Ze doet mee aan een uitwisselingsprogramma van haar school. In Parijs leert ze Max kennen. Door deze ontmoeting verandert het leven van Eugenie voorgoed….

Deze roman is geschreven door Tamara McKinley. Tamara staat bekend om haar prachtige romans. Dit boek hoort daar zeker bij. Het is een prachtig en boeiend verhaal, waarin meerdere onderwerpen aan bod komen, zoals de kunst, de Spaanse Burgeroorlog en de liefde. De personages ontwikkelen zich mooi in het verhaal, maar hadden bij sommige personen wel wat verder uitgediept mogen worden. Alles wordt uitgebreid beschreven, zodat je je goed kunt inleven.

Al met al een prachtige roman!