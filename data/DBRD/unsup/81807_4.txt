Psychologe Anne woont in Frankrijk met haar vriend Guido. Voor hem had ze een lange, veilige relatie met Nicolas. Met Guido is alles anders maar alles is goed. Als ze op een avond bij hun afgelegen huis aankomt, ligt er een meisje op de weg. Het meisje blijft een nacht slapen en vanaf dan gebeuren er veel rare dingen. Guido verdwijnt en hij wordt zelfs verdacht van moord. Heeft Anne zich dan zo in hem vergist? Ze accepteert de meningen van de mensen om haar heen en de politie niet en gaat op onderzoek uit.
Het is een heerlijk verhaal, op elke bladzijde gebeurt wel iets waardoor je wilt doorlezen. Je wordt toch wel op het verkeerde been gezet en het is zeker niet snel duidelijk hoe het nou allemaal zit met Guido. Het onderzoek voert haar naar Nederland en naar Maaseik in Belgie, de geboorteplaats van Guido. Hier krijgt ze een beter beeld van hem maar zeker niet een beeld dat haar gerust stelt. En wie in haar omgeving is eigenlijk te vertrouwen? Haar ouders waren nooit fan van Guido en ook haar zus laat graag merken dat ze in een betere sociale klasse verkeert. En Nicolas? Hij wil Anne wel heel graag terug in zijn leven, hoe ver gaat hij hiervoor?
Uiteindelijk wordt alles duidelijk maar het blijft spannend tot het einde. Een aanrader.