In mijn enthousiasme nam ik aan dat dit de eerste Culinaire kalender is, maar dat heb ik mis. Er is reeds een Eetkalender 2016 uitgebracht en hoe die aan mijn aandacht is ontsnapt is me een raadsel. Maar soit, ik heb me met plezier op deze nieuwe uitgave gestort en zal mijn bevindingen hier met jullie delen.

Allereerst vind ik het een praktische kalender met een overzichtelijke gebruiksaanwijzing. De mooie foto's zijn gemaakt door Wendy Pronk.

- Handig dat er een standaardopsomming is van kruiden,
specerijen en andere dagelijkse bruikbare ingrediënten voor
in de voorraadkast, zodat misgrijpen tot het verleden behoort.
Fijn om zonder stress te kunnen koken;

- Er is een vaste kliekjesdag op vrijdag ingepland, om alle rest-
boodschappen en kliekjes uit de koelkast te verwerken; een mooi
initiatief om voedselverspilling tegen te gaan;

- Per maand is er een seizoenskalender met daarin groenten, fruit,
en vis (wild);

- Achterin staat een overzicht van wat het hele jaar door ver-
krijgbaar is (deels import): groenten, fruit, gevogelte, vis
en vlees;

- Er is een gelinieerd vel achterin de kalender voor notities,
plus een overzichtelijk alfabetisch register;

- Er staat per 4 weken een gevarieerd menu mèt boodschappenlijst
per week. En bij iedere dag staat een mooie kleurenfoto afgebeeld
van het betreffende gerecht. Je krijgt zo direct een indruk wat je
kunt verwachten als eindproduct;

- De weekenden zijn vrijgelaten, die kun je zelf invullen.

Wel leuk dat er voor 5 december is gedacht aan een recept waarin een typische Sintlekkernij wordt gebruikt, namelijk gehaktballen met kruidnoten. Leuk, die ga ik zeker proberen, ik had die combinatie niet gauw zelf bedacht.

Dat er goed is nagedacht over het tegengaan van voedselverspilling blijkt al uit de vaste vrijdagse kliekjesdag en de uitwijking naar de woensdag na Kerst. Slim om dat te doen, want op die dag wordt er doorgaans massaal overgebleven eten weggegooid. Er staan handige tips om met een twist weer iets lekkers van de restanten te bereiden.

Ik vind deze Eetkalender een aanbeveling die extra leuk is om tijdens de komende feestdagen cadeau te doen, of te krijgen...
Laat je fijn inspireren en heel veel kookplezier!