Een roman over een Duitse soldaat in WOI, dat is een aparte invalshoek. Vanaf de eerste bladzijde word je direct het verhaal binnen getrokken en laten de romanfiguren je niet meer los.
Het boek heeft een spannende plot, met een mooie balans tussen geschiedenis, suspense en oorlog. In een enorme vaart en met een pakkende stijl, sleurt de auteur je doorheen augustus en september 1914. Dat het nu eens niet met de loopgrachtenoorlog in de Westhoek of aan de Somme als decor was, maar dat het gaat over het begin van de oorlog is een in het oog springende bijzonderheid voor iedereen die wel wat WOI-literatuur gewend is.
Het is zeer realistisch geschreven, zeker wat betreft de gevechtssc√®nes. Die zijn zoals het hoort in een oorlogsboek weliswaar aanwezig, maar goed gedoseerd zodat er geen overkill is.
Ook het leven aan het thuisfront komt uitgebreid aan bod en je krijgt een knap beeld van die tijd, ook bijvoorbeeld over 'vrouwen en oorlog'.
Luijten heeft duidelijk intensief onderzoek gedaan, en dat alleen al maakt het tot een roman die blijft boeien.