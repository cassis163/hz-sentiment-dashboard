Bij de omschrijving staat thriller.. maar dat doet dit boek tekort... behoorlijk tekort. Ekman gebruikt eem dubbele moord die plaatsvindt buiten een dorp ergen in het hoge, hoge noorden, om veel en veel meer te vertellen dan een speurtocht naar de moordenaar of moordenaars.

Zwart water gaat over mensen, relaties tussen mensen, liefde, haat, duisternis, het leven in een dorpsgemeenschap, Lappen, natuur, mystiek, eigenlijk teveel om op te noemen. Het is niet slechts één verhaal, maar heeft wel één hoofd'persoon', aangevuld met een aantal prachtige bijrollen. Ekman zei het zelf treffend: “in Zwart water is het landschap de enige echte hoofdpersoon”.

Ik las in een ander boek (van Amos Oz) een beschrijving van wat een 'goede lezer' zou moeten (kunnen) doen: jezelf verplaatsten in de persoon en je afvragen hoe jij je zou voelen en gedragen. Dit itt wat een 'slechte lezer' doet.. zich afvragen in hoeverre de (hoofd)persoon denkt/doet wat de schrijver heeft beschreven. Van Zwart water kan ik zeggen dat Ekman alle gelegenheid biedt aan de lezer om in de hoofden van de diverse personen te kruipen en te ondergaan wat zij ondergaan en te denken wat zij denken. En en passant langzaam maar zeker, steeds een klein stukje van de puzzel te vinden, want is ook(!) een thriller.

Gelezen in september 2008