Reizende Poefjes
Lieve van den Berg.

Van leesclub in de boekenkast mocht ik, samen met mijn zoon Robbert van 10, het boek Reizende Poefjes van Lieve van den Berg lezen. Daarvoor willen wij u heel hartelijk bedanken!

Wij willen graag samen de recensie schrijven. De tekst tussen ""is van mijn zoon.

Het boek Reizende Poefjes heeft een eenvoudige maar aantrekkelijke kaft. De tekeningen zijn strak maar ook vrolijk. Opvallend is het woord Poefjes in duidelijke kleuren.

“Ik vind het plaatje op de kaft klein. Het woord Poefjes valt erg op. Grappiger zou het zijn als het de reizende Poepjes zou heten!”
"Super cool dat het boek een hamdtekening heeft!"
“De plaatjes in het boek hadden van mij in kleur gemogen. Ook was het leuker geweest als elk hoofdstuk een plaatje had.Ik vind het wel lekkere duidelijke letters.”

Het boek de Reizende poefjes verteld een sprookje over Pol en Polleke die bij oma aan het logeren zijn. Wanneer ze op twee poefjes gaan zitten komen deze tot leven en zweven ze naar een sprookjeswereld waar ze spannende avonturen beleven. Daar sluiten ze vriendschap met Reus Gigantus en Vogel Gijs. Een vriendschap die voor altijd blijft.
In het verhaal worden er veel verwijzingen gemaakt naar bestaande sprookjes en vertellingen. Dit is leuk om te herkennen.

“Het boek verteld een sprookje. Het verhaal gaat over een jongen, Pol, die op poefjes door de lucht zweeft. Hij beland in een land waar hij door een man wordt meegesleurd naar de koning. De koning wilt hem opeten en daarom stopt hij hem in de kerker. In die kerker zit ook een reus, Gigantus. Dat wordt zijn beste vriend. Samen met de reus en een vogel met de naam Gijs weet hij te ontsnappen. En gaan ze opzoek naar zijn zusje, Polleke. Onderweg beleeft hij veel spannende avonturen.”

Het boek leest gemakkelijk voor. Door de vele vertellende zinnen, kan je er een heel levend verhaal van maken. En wanneer je elk figuur met een eigen stem voorleest, zoals ik dat doe, is het erg aantrekkelijk voor kinderen om naar te luisteren. Ik mocht dan ook niet stoppen!

“Ik vond wel dat er soms moeilijke woorden in stonden die ik niet kende. Zoals metamorfose, tierelantijnen, berusten en kakofonie.”

“Het leukste stuk vond ik de Mindcraft wereld. Alles kwam voorbij, de creepers, spiders met rode ogen, zombies, skeletten. En ze reageerden ook nog precies zoals het in het echte Mindcraft gaat ook!”

Ik merkte inderdaad dat mijn zoon super enthousiast werd van de Mindcraftwereld. Hij ging er helemaal in mee. Toch vraag ik mij af of jongere kinderen wel weten wat Mindcraft is en of dit ook voor hun zo leuk is.
Zelf ben ik helemaal fan van Sprookjeswonderland. Dat vond ik dan weer erg leuk om te lezen.

“Ik vond het een leuk boek. Ik zou het ook andere kinderen aanraden om te lezen. Ik geef het boek 3,5 sterren. Ik vond het wel een dik boek. Tegen het einde ging het iets te lang duren.”

Ook ik vond het een leuk boek. Met veel herkenning. Maar toch had ik hier en daar mijn vraagtekens of het wel geschikt is voor jonge lezers. Omdat niet alles goed te begrijpen is en er soms te moeilijke woorden in gebruikt worden.
Verder ontbraken er geregeld leestekens. Dit vond ik erg storend. Ook waren er twee zinnen die niet lekker liepen. Waarvan een zin door mijn zoon werd opgemerkt tijdens het hardop lezen door hem. Wat ik dan wel weer knap vond.
Ik neem aan dat wanneer er een tweede druk komt, dit er uit gehaald wordt.

Inhoudelijk vonden we het alle twee een leuk boek en hebben we van het verhaal en het samen lezen genoten! Ik waardeer het daarom op 3 sterren.

Tot slot zou ik graag tegen Lieve van den Berg willen zeggen, dat ik het super knap vind dat je je passie voor het schrijven hebt opgepakt en hebt uitgewerkt. Leuk ook dat je je kleinkinderen hierbij hebt betrokken. Ik hoop dat je doorgaat met schrijven en dat ik in de toekomst nog meer van je mag lezen!

Met vriendelijke groet,

Jolanda en Robbert