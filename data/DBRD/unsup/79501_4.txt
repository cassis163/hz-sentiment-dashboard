Stephan Enter weet heel knap elk verhaal over Norbert op een andere manier te schrijven. De ene keer is Norbert de verteller, de andere keer 3e persoon enkelvoud en ook de sfeer is in elk hoofdstuk anders. Ik vind het boek naarmate je vordert steeds sterker worden. Persoonlijk houd ik niet zo van losse verhalen, omdat ze al zijn afgelopen voordat je er goed en wel Ã­n zit, maar in dit geval geeft elk verhaal een beeld van Norbert tussen zijn 9de en 19de en zie je hem in elk hoofdstuk weer wat ouder worden.