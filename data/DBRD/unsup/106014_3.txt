Ik vond All-Inclusive best een aardig boek. Ik heb het geluisterd en het is ingesproken door Isa Hoes, wat zij op een zeer geslaagde manier heeft gedaan.
Het verhaal speelde zich deels af in het all-inclusive resort Luxor in Lara, Antalya Turkije, de streek waar ik 2 weken geleden nog op vakantie was. Niet in hetzelfde resort, alhoewel het wel werd genoemd. Ik ben wel langs het resort Luxor gereden, het bestaat dus wel.
Ik vond het een interessant onderwerp en de schrijfstijl is redelijk boeiend. Wel vond ik sommige verhaallijnen inderdaad niet thuishoren in dit boek, maar echt storend vond ik dit niet.
Ik vind het alleen geen (literaire) thriller, maar een roman. Maar het lijkt wel of de term literaire thriller op ieder boek wordt geplakt, als er maar iemand in is overleden.
Al met al geen verkeerde indruk van Suzanne Vermeer, misschien komt het wel doordat ik het luisterde. Ik zal vast nog wel eens een boek van haar lezen.