Suzan is een rechercheur in Manhattan. Ze stuit op een wel heel erg vreemde zaak. Er zijn twee (serie)moordenaars bezig, om de straten van haar geliefde stad, voorgoed te veranderen. Op verschillende plaatsen duiken er lijken op. Sommige(n), zijn onherkenbaar verminkt. En er is iets heel vreemds aan de hand, met een bepaald orgaan van een aantal slachtoffers. Wat is er toch aan de hand? Een Slachtoffer praat over een reddende engel, maar Suzan zelf heeft steeds sterker het gevoel dat er iets kwaadaardigs in de lucht hangt.

Het is een verhaal met bovennatuurlijke krachten, demonen en duistere oude dingen, die je nooit tegen het zere been wilt schoppen.

Zo nu en dan is het best bloederig en echte horror, dus niet voor mensen met een zwakke maag.

Een andere verhaallijn is die van Toby. Hij werkt voor zijn Meester en jaagt op De Witten. Deze voor het gewone oog: normale mensen hebben een bijzonder aura. En ze ruiken ook apart. Toby is echt geen lieverdje. Zijn verhaal is best ingewikkeld, deze hele duistere wereld is er een waarbij je aandacht zeker niet moet verslappen. Het duurde ook even voordat ik, in dat deel van het verhaal kwam. Het is leerzaam en origineel. Echt vlot leest het niet, maar dat hoeft ook niet, omdat je deze wereld echt in je op moet nemen. Dat klinkt een beetje tegenstrijdig, maar als je het boek zelf gaat lezen, snap je wat ik bedoel.

Ik heb met verbazing gelezen over dode/stervende mensen, die werden bezeten door iets wat niet echt menselijk was. Het was echte horror.

Het heeft best veel spanning, maar het is de wereld, die de auteur er omheen schept, dat het boek uniek maakt. Een wereld die de gewone mens niet kan zienâ€¦..

Het is niet een boek dat je op een avondje uitleest. Het leest op een andere manier dan je misschien gewend bent. Je moet tijdens het lezen namelijk nadenken over veel dingen. Zoals bijvoorbeeld wat maakt een mens menselijk? De ziel? Of is het toch iets anders? Ik vind het altijd fijn dat een boek je aan het denken zet.

Ik geef het boek 4****