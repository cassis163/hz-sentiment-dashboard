gebruik makend van een goede zinsopbouw en de nodige Engelse humor.,Het debuut van Vena Cork is netjes uitgegeven door Unieboek. Op de omslag staat wederom een foto van een beeld, ik krijg zo onderhand de kriebels van dit gebrek aan creativiteit. Maar goed. Lekker belangrijk.
Obsessies is een realistisch-psychologische thriller die in de boekenkast makkelijk kan aanleunen tegen tegen de rij boeken van  ik noem maar iemand  Nicci French. Dat is niet helemaal als compliment bedoelt, omdat laatstgenoemde auteur er elk jaar toch wel weer érg gemakkelijk een boekje uitpoept.

De oorspronkelijke Engelse titel is Thorn en dat spreekt meer tot de verbeelding. Pak er (na het boek te hebben uitgelezen) maar eens een woordenboek bij De hoofdpersoon en tevens verteller van het verhaal is Rosa Thorn (dat is ook toevallig!), werkloos actrice, net weduwe en moeder van twee pubers. Ze wordt omringd door collegas, buren en studenten die op zijn minst iets te verbergen hebben. Rosa tobt, piekert, zeurt zelfs af en toe, is erg veel met zichzelf bezig, met de opvoeding van haar kinderen en met de gevoelens ten opzichte van een nieuwe man in haar leven. Hmm Deze thriller is duidelijk bestemd voor een doelgroep, waartoe ik niet behoor.

Vena Cork kan desalniettemin pakkend schrijven, gebruik makend van een goede zinsopbouw en de nodige Engelse humor. In de cursief gedrukte tekstdelen worden de gebeurtenissen vanuit de belevingswereld van andere personages verteld. Deze korte stukjes zijn een prettige afwisseling, maar als vorm afgekeken van de meesterlijke Val McDermid. Het einde gaat een beetje over de top en er wordt teveel uitgelegd.

Vena Cork heeft kennelijk de smaak te pakken, want er volgt een tweede thriller met wederom Rosa Thorn & co in de hoofdrol. Das nou jammer. Zo boeiend waren de personages nu ook weer niet.