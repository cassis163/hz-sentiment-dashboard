Wat is die weer goed het nieuwe boek van Karen Rose. Jammer dat ik en vele anderen weer een jaar moeten wachten op haar volgende boek. Dit boek kun je zo lezen zonder dat je haar eerdere boeken hebt gelezen. Een tip lees dit boek als je veel vrije tijd hebt, als je begint moet die uit.
Het verhaal begint met Eve Wilson die een brute aanval heeft overleefd waarbij haar gezicht ernstig is verminkt. Ze leidde haar leven in de virtuele wereld van internet waarbij niemand haar kon zien en ze kon zijn wie ze maar wilde. Langzaamaan durft ze de echte wereld weer te betreden met behulp van haar vrienden. Ze is vastbesloten om anderen te helpen die iets soortgelijks hebben meegemaakt.Voor haar afstudeeropdracht is ze bezig met een opdracht in de virtuele wereld. Ze onderzoekt personen die eerst weinig speelden en naar aanleiding van haar oproep in een keer heel veel gingen spelen. Dan blijkt dat 1 van haar deelnemers zelfmoord heeft gepleegd, althans zo lijkt het. Rechercheur Noah Webster komt ter plaatse en heeft dit eerder gezien. Er gaat bij hem een belletje rinkelen en het blijkt geen zelfmoord te zijn maar moord. Als er dan om de paar dagen een moord wordt gepleegd blijken ze met een seriemoordenaar te maken te hebben. De slachtoffers hebben allemaal te maken met het onderzoek van Eve, Noah schakelt de hulp in van Eve om te achterhalen welke zieke geest er verantwoordelijk is voor deze gruweldaden. Samen betreden ze de wereld van de mysterieuze identiteiten en raken zo verwikkeld in het gevecht van hun leven.