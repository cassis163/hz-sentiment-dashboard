Eén van de moeilijkste reviews die ik heb geschreven, ik vind het zo lastig bij dit boek! Het heeft dus ook even geduurd voordat ik me tot een review van dit boek toe kon zetten. Ik merk aan mezelf dat ik het nu echt moet gaan doen, want hoe langer en meer ik erover nadenk, hoe bozer ik gewoon word. Wat voor zieke geest verzint zo'n verhaal? Ik hou van thrillers en ben dus zeker wel wat gore, martelingen en rariteiten gewend, maar bij dit boek lijkt het allemaal zo vreselijk echt. Ik kan nergens vinden dat het waargebeurde feiten gevat, maar iets in de manier van schrijven of wellicht de tijd waarin het afspeelt, laat mij doen denken dat het waargebeurd is. En dat maakt het echt gruwelijk.

De bizarre experimenten worden niet al te uitgebreid beschreven en dat is denk ik waar mijn hersens zelf het plaatje compleet gaan maken. Ik weet niet, misschien visualiseer ik weer teveel (doe ik onbewust blijkbaar nogal graag), maar hierdoor had ik soms echt moeite met het boek. Maar wellicht dat als de experimenten wel uitgebreid beschreven waren, het te erg zou worden...

Een idioot van een vent die dingen "test" op tweelingen, gewoon om te kijken waarom. Ik bedoel: ik zie een spin en trek zijn poten er één voor één uit, gewoon om te kijken waarom... Ik heb er echt geen woorden voor.

Het verhaal zelf is echt prachtig geschreven en heeft zeker véél meer in zich dan alleen de experimenten. Het is tevens een verhaal over onvoorwaardelijke liefde, dapperheid, moed en nog veel meer. Nogmaals, het verhaal is prachtig. Ik kan er gewoon met mijn hoofd niet bij wáárom. Maar dat is dus wellicht omdat ik constant het gevoel heb dat het waargebeurd is.

Het einde is voor een roman erg mooi, maar in hoeverre kan het einde mooi zijn als je achterblijft met 2 verminkte en geestelijk kapotgemaakte kinderen...

Ik ga deze absoluut nog eens herlezen, kijken of mijn gevoel zo blijft of dat ik er wel in kan stappen met de kijk op een verzonnen verhaaltje. Voor nu zeker 4*, dik verdiend.