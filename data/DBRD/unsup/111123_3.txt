Anna is gewoon een jonge vrouw die alle dingen doet die een jonge vrouw hoort te doen: werken, sporten, daten, shoppen... Ze ziet er goed uit en heeft een uitdagende baan. Dat maakt dit boek erg herkenbaar, maar ook erg gewoontjes.

Gelukkig zijn daar wel de hersenkronkels van Anna. Zij beleeft de zo herkenbare belevenissen behoorlijk anders dan de meeste andere mensen. Licht autististisch houdt ze zich aan haar eigen en door anderen opgelegde regels. Dit maakt het boek interessant, maar zorgt er voor mij ook voor dat ik Anna en haar gedachtes maar moeilijk begrijp. Haar persoontje: mooi en modieus, maar tegelijkertijd behoorlijk wereldvreemd, komt daardoor nogal verzonnen over. Volgens mij bestaan er geen meisjes die van de buitenkant zo normaal zijn en zo'n vreemd eenzaam gedachtenleven hebben. Wel leuk om eens bij iemand die net zo op het randje van een psychische stoornis zit binnen te kijken.