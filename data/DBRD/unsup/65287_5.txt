Dit was mijn eerste kennismaking met het werk van Jens Christian Grøndahl. Het was eigenlijk een opwelling waarin ik zijn boek oppakte en nieuwsgierig geworden door wat er op de achterflap geschreven stond, besloot ik het boek en nog een van zijn andere titels mee te nemen. Het is altijd een gok wanneer je zomaar een boek van een jouw onbekende schrijver meeneem maar dit keer pakte het goed uit. Ik vond het een heerlijk boek. Je moet er wel goed je hoofd bijhouden want heden en verleden wisselen elkaar regelmatig binnen een paar zinnen af. Wanneer je daar eenmaal aan gewend bent is het een mooi verhaal over liefde en vriendschap en de macht en machteloosheid er van. Ik ben zelf onder andere fotograaf en ik houd van de beeldende manier van schrijven die Grøndahl hanteert. Ik woon zelf in Ierland en ik kwam er net achter dat zijn roman An Altered Light (veranderend licht) op de shortlist van de 2006 International IMPAC Dublin Literary Award stond.
Ik wil dit boek vier-en-een-halve duim geven maar dat kan niet dus heb ik het naar boven afgerond.