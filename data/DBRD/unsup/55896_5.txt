Scarlett is al haar hele leven een gek van de magie van Caraval. Ze schrijft de Caraval-meester dan ook elk jaar een brief.
Na een aantal jaren verliest ze de hoop dat ze het spel ooit zal gaan spelen.
Totdat ze de door haar zo gewilde brief ontvangt. De uitnodigingen voor het spel schoppen Scarletts plannen erg in de war.
Wanneer ze op het eiland aankomt waar Caraval dat jaar gespeeld zal gaan worden is niks wat het lijkt en het neemt het spel nare wendingen, zeker voor Scarlett.
Wanneer haar zus, omwille van het spel van dat jaar, wordt ontvoerd, raakt Scarlett helemaal in paniek. Zal ze haar zus ooit nog terugzien?

Citaat Het zwarte hart - De duisternis deel I: blz 148:
Langzaam draaide Nigel zich opnieuw om. Ze vroeg zich af of hij kon zien hoe diepgeworteld haar angst was, dieper dan Scarlett zich zelf had gerealiseerd. Haar ogen vielen op een schakelketting rond Nigels hals, en ze stelde zich een onzichtbare ketting om haar eigen nek voor, die haar altijd beperkte, gevormd door de jarenlange wrede straffen van haar vader.
Als je dit spel wilt winnen, zei Nigel, dan moet je je bruiloft vergeten. En als je je zus wilt vinden, dan zal dat niet in dit Castillo zijn. Volg de jongen met het zwarte hart.

Het boek Caraval had ik al in de kast staan, Engelstalige, wat ik niet door had was dat Caraval de Engelstalige versie van het zwarte hart is.
Voor een young adult boek vind ik het boek behoorlijk gewelddadig. Er gebeuren dingen in waarvan ik niet weet of ik het mijn kind van 12 of 13 jaar zou willen laten lezen.
Nou ben ik 32 jaar, dus dat zit wel goed, haha. Voor volwassenen raad ik het boek zeker aan. Als je denkt te weten wat er gaat gebeuren en hoe het spel afloopt of denkt te weten, misschien wel net als Scarlett, dat je het door hebt, neemt het boek weer een onverwachte wending. Daardoor bleef ik continue scherp, zat ik bij elk hoofdstuk ge√Ønteresseerd op het puntje van de bank, kon ik het boek niet wegleggen en heb ik regelmatig een DOE DAT NOU NIET!!, eruit gegooid.
Dat is de reden dat ik het boek 5 sterren geef en raad ik de mensen aan die nog twijfelen om het boek zeker aan te schaffen.