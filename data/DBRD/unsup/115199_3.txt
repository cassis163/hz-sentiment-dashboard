Het duurde even voor ik besloot toch maar door te lezen in De Chirurg. Het kostte me wel moeite - te veel bloed, te veel beschrijvingen van medische handelingen of apparatuur. Als ik daar meer van zou willen weten, had ik wel geneeskunde gestudeerd.
Tess Gerritsen kan wel schrijven. Het boek is spannend en ze laat die spanning geleidelijk nog meer stijgen. Dat maakt, dat het boek ondanks de groeiende tegenzin toch moeilijk weg te leggen is.
De voornaamste personages, gedeeltelijk werkzaam in het ziekenhuis, anderen bij de politie, zijn geloofwaardig en als lezer roepen ze begrip en sympathie op.
Of dat laatste ook geldt voor de dame bij de politie waar deze serie om draait, vraag ik me af. Jane Rizzoli is opgegroeid in een gezin met broers. Als meisje werd ze genegeerd en de gevolgen daarvan heeft ze nog steeds niet verwerkt. Ze probeert zich staande te houden in de mannenwereld van een politiekorps. Zij moet het altijd het allerbeste doen. Ze wil geen hulp of medeleven. Ze heeft moeite mannen te vertrouwen. Ze kleedt zich onaantrekkelijk, want ze is bang al te vrouwelijk over te komen. Maar ze is wel jaloers op Catherine, de arts, die hier ook een hoofdrol vervult. Beide vrouwen vallen voor de rustige en sympathieke, maar misschien toch wat te brave inspecteur Moore.
De Chirurg is een wazige figuur, die in cursief gedrukte stukken aan het woord komt. Hier Lezen we zijn fantasieÃ«n en iets over zijn plannen. Hij is de man achter een aantal moorden in Boston. Het lijkt of hij door muren kan lopen: zelfs vrouwen, die zich terugtrokken achter goed beveiligde deuren wist hij te benaderen. Het lijkt, of hij de moorden nadoet, die jaren geleden ergens anders gepleegd zijn. Maar die moordenaar is dood en de politie heeft bepaalde informatie nooit vrijgegeven. Hoe kan hij die dingen dan weten?
Catherine was bijna slachtoffer van de eerste moordenaar, nu lijkt het of De Chirurg het werk nu wil afmaken. Zij is echt chirurg, dus de titel heeft in dit opzicht een dubbele betekenis. De moordenaar heeft duidelijk chirurgische kennis en gebruikt ook chirurgische gereedschappen.
Rizolli maakt een fout en wordt door haar meerdere veroordeelt tot administratief werk. Natuurlijk legt ze zich dar niet bij neer en zet op eigen houtje het onderzoek voort. Dat doet ze zo onbeholpen, dat ze zich behoorlijk in de problemen werkt. Gelukkig zijn er dan toch nog weer mannen, die haar komen redden.