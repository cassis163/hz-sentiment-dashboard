Ik leerde James Clemens kennen door zijn serie 'Verboden en Verbannen'. Een geweldige serie en ik wist dat ik zijn andere boeken waarschijnlijk net zo gaaf zou vinden. Niets is minder waar. Vanaf de eerste bladzijde is 'Schaduwval' spannend. Je hebt meteen een hele hoop vraagtekens, en wil overal antwoord op. Wat Clemens heel goed doet is je steeds weer opnieuw nieuwsgierig maken naar het vervolg van zijn boek. Zoals we gewend zijn van hem zijn er meerdere verhaallijnen door zijn verhaal geweven. Ook in dit boek zijn alle verhaallijnen even spannend. Je hecht je aan een karakter, maar is dit ook slim? Blijft hij of zij de goedzak, of zal hij omslaan tot de duistere kant. Tot op de laatste bladzijde lees je het boek met ingehouden adem.

Zeker een aanrader als je van de schrijfstijl van James Clemens houdt. Maar hou in je achterhoofd dat nooit iets is wat het lijkt.