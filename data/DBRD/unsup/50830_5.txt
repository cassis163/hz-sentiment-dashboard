Vanaf het moment dat ik de kaft open sloeg raakte ik in de ban van het verhaal. Het is zo amuserend maar ook realistisch geschreven dat het soms leek alsof ik een film keek. Niet veel schrijvers kunnen dat,!

Het boek is heel informeel geschreven met af en toe scheldwoorden, zowel in het Spaans als in het Nederlands. Je ogen rollen zo over de lappen tekst, door de niet al te lange zinnen. Het geheel wordt ook nog eens overzichtelijk in 23 hoofdstukken opgedeeld. Het is niet te lang en niet te kort, met 239 bladzijden was er geen moment dat ik niet aandachtig op het puntje van mn stoel aan het lezen was!


Inhoudelijk op het verhaal ben ik net zo enthousiast.
Het is ongelofelijk wat een weerzinwekkende indruk dit boek op me heeft achtergelaten. Alles wat Julia meemaakt in haar leven is voor ons, Nederlanders, niet meer dan een nachtmerrie. Soms kreeg ik zoveel medelijden met haar dat ik mn tranen niet kon bedwingen. Dan wilde je roepen: Julia kom nou eens uit die bubbel! Gebruik dat gezond verstand van je!

Achteraf vraag ik me af of iemand daadwerkelijk zo naïef kan zijn. En dan schiet me gelijk te binnen dat er vandaag de dag nog zulke onschuldige meisjes worden misleidt. Je wordt met je neus op de feiten gedrukt met dit boek, letterlijk, want het is ook nog eens waargebeurd! Ze hebben het gruwelijke straatleven zo goed naar voren gebracht dat het bijna lijkt alsof het je zelf overkomen is. Ja, mijn bewondering heeft het boek zeker gekregen! Ik was sprakeloos na het lezen maar nu heb ik er nog zo veel erover te zeggen. Dit is een boek uit duizende, een absolute aanrader die meer publiciteit verdiendt! Want dit is én blijft een probleem op plekken waarvan wij het misschien niet eens doorhebben...