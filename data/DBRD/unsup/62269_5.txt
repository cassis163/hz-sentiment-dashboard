Bij het zien van de cover van Depressie, een opstap naar geluk van Modita van Zummeren krijg je het gevoel dat je een reisboek gaat lezen, maar dan kijk je naar de titel en die zegt totaal iets anders. Hoewel je dat ook als een soort van reizen kan zien. Een levensreis met jezelf, het op zoek gaan naar jezelf om je uit de depressie te halen. Theoretisch gezien is het dus toch een soort van reisboek. Het is maar hoe je het bekijkt.
In de inleiding vertelt Modita van Zummeren hoe ze erop kwam om dit boek te schrijven, voor wie het boek bedoelt is aan wie ze het boek opdraagt. De inleiding maakt nieuwsgierig naar de rest van het boek.
Wat Depressie, een opstap naar geluk zo bijzonder maakt, is dat Modita van Zummeren het boek niet schrijft als een afstandelijk iemand die nog nooit een depressie heeft meegemaakt, het uit wetenschappelijk oogpunt schrijft. Niets van dat al. Modita van Zummeren weet duidelijk waar ze over schrijft, juist omdat ze zelf een paar keer een depressie heeft gehad, het zijn haar eigen ervaringen. Ze geeft zich in dit boek helemaal bloot, ze is heel erg open en eerlijk naar hoe ze zich voelde, waar die depressies vandaan kwamen, hoe ze was en hoe ze daar uiteindelijk bovenop is gekomen.

Lees verder op https://surfingann.blogspot.com/2018/11/depressie-een-opstap-naar-geluk-modita.html.