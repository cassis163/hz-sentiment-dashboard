Ik mocht het eerste boek van Minke Mulder-Hiemstra lezen voor het selfpub cafe. De schrijfster is geboren in Friesland en woont tegenwoordig in Drenthe. Oude liefde roest niet (of soms wel) is het eerste boek waar zij een jaar met veel plezier mee bezig is geweest.
Het boek gaat over Katie. Katie is een jonge vrouw van 23 jaar. Ze werkt tijdelijk in Londen, maar komt voor het 30 jarig huwelijksfeest van haar ouders weer naar huis, waar ze nog steeds woonachtig is. Daar ziet ze haar ouders en broers weer, maar ook vrienden en vriendinnen van vroeger waar ze niet op gerekend had.
Er ontstaat een rumoerige tijd, maar ook een leuke tijd. En hier gaat het boek over.

Het is een vlot geschreven boekje, het heeft tenslotte maar 146 blzâ€™s. Je krijgt een goed beeld van Katie en de dingen die ze meemaakt. Soms vond ik het iets te voorspelbaar, maar het is een grappig verhaal en voor velen denk ik ook wel herkenbaar. Als je van chicklits houdt, dan past dit boek zeker in het rijtje. Voor een eerste boek vond ik het zeker geslaagd en ik heb het dan ook met veel plezier gelezen.