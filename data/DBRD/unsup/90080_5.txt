Wereldsteden is een groot en goed verzorgd prentenboek De kaft voelt lekker zacht aan en er staan al veel afbeeldingen op in de vorm van postzegels. Een uitnodiging om verder te kijken.
De inhoudsopgave is ook gedaan in de vorm van postzegels, zo kom je al in de stemming om met dit boek op reis te gaan.

Per 2 paginaâ€™s lees je het verhaal over een stad, met een uitleg in een kader en veel tekeningen met als achtergrond de plattegrond van de plaats zelf.
Bij elke tekening staat een korte uitleg, deze uitleg is wat klein geschreven vind ik zelf maar het is wel duidelijk waar het over gaat.
De verhalen over elke stad zijn kort en krachtig. Ze vertellen wat er in elke stad te zien is. De toon is uitnodigend.

Ik vond het een mooi en uitgebreid prentenboek, leuk voor kinderen die nieuwsgierig zijn naar de wereld om zich heen. De kleuren zijn niet heel fel, eerder een beetje donker maar dat straalt ook een stukje rust uit.
Ik vond het een mooi boek om door te bladeren en heb echt opvallende dingen gezien over steden die ik echt niet wist. Het maakt je erg nieuwsgierig naar hoeveel vakantiedagen je nog hebt.
Heerlijk om op een regenachtige dag zoals vandaag mee te nemen naar de bank en dan dromen over mooie reizen.