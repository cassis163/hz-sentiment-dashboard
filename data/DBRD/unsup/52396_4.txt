Dit boek geeft een prachtige inkijk in het bestaan van een arts in opleiding in Engeland. Ik heb het niet vaak meegemaakt dat ik hardop moet lachen om een boek, over het algemeen kan er maximaal een glimlachje vanaf, maar ik heb geschaterlachen tijdens het lezen van dit boek. De hilarische patiëntenverhalen en de gang van zaken in het ziekenhuis brengen een lach op eenieders gezicht. De donkere kant van dit artsenbestaan wordt echter ook aan het licht gesteld: hoe hij meer dan 90 uur in een week werkt, zijn relatie op het spel moet zetten, geen cent betaald krijgt en uiteindelijk zelfs de handdoek in de ring besluit te gooien één jaar vóór het afstuderen. Erg aangrijpend.