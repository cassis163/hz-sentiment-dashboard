Het Romeinse Rijk, 753 v.C. tot ca. 50 v.C. Van het vroegste verleden van Rome, het moet gesticht zijn rond 650 v.C., zijn enkel legenden bewaard, die de oorsprong terugvoeren tot 753 v.C., de tijd van Romulus en Remus. Inderdaad, over deze vroege periode niets dan legenden en verhalen. Ze passeren de revue in de eerste hoofdstukken, om dan over te gaan naar de echte geschiedenis. Vanaf dat punt, wordt het interessanter. Vooral op basis van eigentijdse geschreven bronnen (Cicero, Polybius,...) wordt de ontwikkeling van het Romeinse Rijk in een min of meer chronologisch verhaal gesynthetiseerd, hier en daar uitweidend over thema's als b.v. huisvesting, slavernij,... Fragmenten van klassieke auteurs worden verwerkt in de tekst, maar geen te lange. Knap! De auteur hangt zijn discours voornamelijk op aan militaire persoonlijkheden waaraan het Rijk zijn expansie te danken heeft, en politieke ontwikkelingen. Hiermee krijgt een heel gamma namen concrete betekenis, van de eerste koningen tot de laatste consuls. Wat kaarten en meer inzichten uit de archeologie mochten wel toegevoegd worden. Anthony Everitt heeft een mooi overzichtswerk geschreven over de eerste eeuwen van Rome, zeer leesbaar en boeiend, vergelijkbaar met het werk van Tom Holland, maar veel nieuwe inzichten heb ik er niet in gevonden.