Zonder Mededogen is een thriller die je niet snel naast je neer legt.

Met haar goed uitgewerkte personages, spannende verhaallijn, onverwachte wendingen en vlotte schrijfstijl weet Lisa Jackson de aandacht van de lezer van het begin tot het einde vast te houden.

Jules, Shaylee en Trent zijn in de ban van de mysterieuze gebeurtenissen op Blue Rock Academy, de kostschool voor probleemjongeren waar Shaylee als laatste waarschuwing voor haar wangedrag naartoe gestuurd is. Moord, verraad en samenzwering slepen je mee door een verhaal waarvan niemand de afloop had kunnen voorspellen.

Ik heb erg genoten van dit boek.
Het is spannend tot de laatste bladzijde en ik zie graag een vervolg verschijnen. Goed gedaan.