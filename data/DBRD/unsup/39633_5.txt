Mirjam Hildebrand is bij de meeste van ons bekend door haar kinderboeken, “Opsekopse wereld” en Rumme Rups” met deze laatste won zij is 2014 de prijs “Kinderboek van het jaar”. Nu komt zij met een Spannend jeugdboek Voorlopers, haar debuut voor spannende boeken. Het onderwerp in Voorlopers is origineel gevonden en gedurfd, omdat er vaak nog een taboe ligt op spirituele kanten. Maar juist in deze tijd met de vele high sensitieve kinderen een hele goede keuze, om hier een verhaal over te schrijven. Je mag “anders” zijn…

Op een indrukwekkende manier weet Mirjam hier open eerlijk en ongecensureerd over te schrijven, zij weet dit onderwerp tot een mooi, spannend en indrukwekkend verhaal over te brengen. Al snel ben ik onder de indruk van de schrijfstijl van Mirjam, je bemerkt tijdens het lezen dat er goede research is gedaan, en feiten en fantasie maken dat het verhaal klopt. Het loopt vloeiend en naarmate het verhaal volgt loopt ook de spanning op. Voor zowel de kids van een jaar of 12- 14 is het erg fijn leesvoer, maar zeker ook oudere jeugd en zelfs volwassenen weet Mirjam Hildebrand mee te nemen in haar verhaal.

Voorlopers, mag zich een voorloper noemen wat betreft originele, indrukwekkende en gedurfde verhaallijn. Als dit een debuut is van een spannend jeugdboek dan mag Mirjam wat mij betreft zo door gaan en zou zij zich zelfs kunnen wagen aan een spannende roman of zelfs thriller. Zij weet je als lezer geboeid te houden, door haar oplopende spanning en haar unieke keuze voor het onderwerp, is ze voor mij een schrijfster waar ik meer van wil lezen.


Zij krijgt dan ook van mij de dik verdiende 5 sterren voor haar goed opgebouwde, over nagedachte verhaallijn en de twist maakt het helemaal af.