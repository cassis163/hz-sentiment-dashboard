Live versie: http://www.iliveformydreams.com/archives/63329


‘Het recept voor een gelukkig en succesvol bestaan is eenvoudig: doe wat je écht leuk vindt en word daar heel goed in.’


Over de schrijver
Michael Pilarczyk is personal performance teacher, inspirator, schrijver en spreker op het gebied van zelfontwikkeling, spirituele groei en zakelijk succes. Als expert in het herprogrammeren van mindset heeft hij veel mensen begeleid om meer plezier, rust, succes en welvaart te bereiken. Michael weet belemmerende denkpatronen te doorbreken en ruimte te maken voor nieuwe inzichten. Bekijk hier zijn site.

Wat er over het boek wordt gezegd
Master Your Mindset Leef Je Mooiste Leven gaat over persoonlijke en spirituele groei, maar ook over zakelijk succes. Die combinatie maakt dit boek uniek en veelzijdig.

WAAROM DOE JE WAT JE DOET?
Het leven dat je op dit moment leidt en de persoon die je bent geworden zijn het resultaat van je gedachten en je beslissingen. Waarom doe je soms níet wat je wél zou willen doen? Het zijn belemmerende gedachten die je tegenhouden te doen wat je werkelijk wilt.

Michael legt uit hoe je die gedachtepatronen kunt doorbreken door je mindset opnieuw te programmeren. Deze methode wordt toegepast door veel succesvolle mensen; ondernemers, artiesten en topsporters.
Dit boek gaat over levensvragen. Waarom doe je wat je doet? Hoe ziet jouw mooiste leven eruit? Wat wil je écht? In Master Your Mindset Leef Je Mooiste Leven beschrijft Michael op basis van eigen ervaringen en praktijkvoorbeelden van bekende Nederlanders zijn filosofie en strategie voor een succesvol en gelukkig persoonlijk, zakelijk en spiritueel leven.
(bron tekst)

‘Verander je denkwijze en je bestaan zal veranderen. Ontdek je mogelijkheden, maak je dromen waar en haal het beste uit jezelf.’

Wat vond ik van het boek?
Het lag niet aan het boek dat ik er lang over heb gedaan. Meer andere prioriteiten en ik wilde graag tijdens het lezen 100% bij het boek zijn. Heeft het boek me geïnspireerd? Ja. Had ik meer van het boek verwacht? Dat ook. Het is niet een typisch ‘zelfhulp boek’. Hoewel ik het een goed boek vond was het soms een beetje teveel van het goede. Er staan heel wat inspirerende uitspraken en ideeën in, echter vond ik het persoonlijk téveel over hem zelf gaan. Ik kan namelijk niet zeggen: ik vind dit niet leuk ik neem ontslag en ga zeilen. Mezelf vinden. De tijd nemen. Ik heb daar teveel verantwoordelijkheden voor en heb hierbij ook het verantwoordelijkheidsgevoel dat erbij hoort.

Wel is het zeker een verrijking om dit boek te lezen: het laat je nadenken over aspecten van je leven. Teveel doen we wat moet, hoort en acceptabel is. Terwijl het juist zo fijn is om uit je comfortzone te stappen en te doen waar je écht voor gaat & van houd.

‘Geniet van wat er wel is en maak jezelf niet ongelukkig met wat er niet is.’