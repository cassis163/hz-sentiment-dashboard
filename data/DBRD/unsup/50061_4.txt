Galgenveld gaat over de verschrikkelijke moord op een kunstenaar en kunstdocent van een middelbare school. Kyra is een leerling van de docent en zij gaat op onderzoek uit. Het onderzoek van de politie, inspecteur Maud Mertens, en Kyra lopen soms door elkaar heen en er is sprake van een soort samenwerking. Op zich wel vreemd dat de politie zich inlaat met een eigenwijs en jong volwassen meisje. Doordat er tijdens het onderzoek meerdere slachtoffers vallen blijft de spanning aanwezig. Het knappe van de schrijfster vind ik dat zij je vaak op het verkeerde been weet te zetten. Kortom een heel leuk spannend boek waardoor ik uit kijk naar het vervolg.