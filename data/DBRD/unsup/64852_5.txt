'Buiten ishet maandag’ is een boek dat je twee maal wilt lezen. Toen ik het de eerste keer las boeide het verhaal me. De tweede keer ontdekte ik hoe knap Buiten is het maandag‘ in elkaar zit. Bernlef gebruikt onopgesmukte taal. Het zijn soms poëtische pareltjes. Met name in de stukken waarin hij de natuur of het weer beschrijft. Of grip probeert te krijgen op gevoelens..
‘Buiten is het maandag’ is ook een ode aan het geheugen. Zonder herinneringen kun je niet leven, vindt Bekkering, de hoofdpersoon uit de roman. ‘Als iemand er niet meer is, zijn herinneringen het enige wat je hebt. Dan koester je die, je probeert ze voor uitsterven te behoeden.’
Het herinneren is dan ook de rode draad van dit boek . Vooral het opschrijven van de herinnering. Stijn Bekkering heeft zowel in Nederland als in Canada een soort kringloopwinkel, waarin alle oude spullen de tekenen zijn van het bestaan van levens die nu voorbij zijn. Zijn buurman Bruce echter schrijft geschiedenissen rond voorwerpen en meubels, hij brengt ze tot leven, hij is niet geïnteresseerd in de dood.