Een andere waarheid is mijn eerste kennismaking met Lucie Whitehouse, heb ook nog nooit van deze schrijfster gehoord dus ben extra nieuwsgierig. De samenvatting op de achterflap spreekt mij wel aan, het lijkt mij een spannende thriller met een romantisch tintje. Al lezend zakt mijn interesse helaas wat weg. De eerste 140 bladzijdes gaan alleen over Hannah en haar twijfels over de betrouwbaarheid van haar echtgenoot Mark, ik mis hioer diepgang en afwisseling. Daarna komt er wel meer spanning in het verhaal en is de gedachten die Hannah heel de tijd heeft natuurlijk niet waar. Ik heb vaak het gevoel dat de schrijfster sommige zinnen te lang en uitgebreid heeft gemaakt om het boek dikker te maken.
Een bankstel met perzikkleurig bloemmotief, een ouderwetse televisie op een gevernist houten meubel, onderzetters op de twee bijzettafels, een salontafel van donker hout met de radio times erop, netjes opengevouwen bij de dag van vandaag. Enz.enz
De tweede helft van het boek is een stuk beter, de spanning loopt op en er komt meer variatie in het verhaal. De aversie die ik gelijk al had tegen Mark klopt en ook de leugens hebben zich inmiddels tot in het bizarre uitgebreid. Hannah is wat mij betreft nogal na√Øef, ze heeft zich in een huwelijk gestort zonder dat ze op de hoogte was van de achtergrond van Mark, dat vraagt natuurlijk om problemen. Als de broer van Mark ten tonele verschijnt krijgt het verhaal een bizarre wending met een toch wel verrassende ontknoping. Voor mij was dit boek geen topper maar wel prima te lezen voor tussendoor.
Gemiddeld krijgt dit boek van mij *** sterren