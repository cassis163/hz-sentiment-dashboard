Lange tijd na de Tweede Wereldoorlog was het mensen die in Bletchley Park werkten verboden om ook maar iets over hun werk tijdens de oorlog te zeggen. De reden was simpel. Een aantal landen gebruikte nog steeds de Enigma of andere, er op lijkende apparatuur en het zou de Britse inlichtingendienst schaden wanneer naar buiten kwam dat de Britten deze codes konden ontcijferen. Pas laat in de jaren 70 verscheen het eerste boek over Bletchley Park en zelfs toen spraken veel ex-medewerkers daar schande van. Velen namen de geheimen van Bletchley Park mee naar het graf. Er verschenen meer boeken en documentaires over Bletchley Park. Na het boek Enigma van Robert Harris, de film naar het boek en de film over Turing is er hernieuwde belangstelling voor het onderwerp en dit boek geeft een mooi inzicht in hoe mensen er kwamen te werken en hoe het was om in Bletchley Park te werken. Het vervalt hier en daar wat in herhalingen maar is goed geschreven en een aanrader voor een ieder die in het onderwerp is ge√Ønteresseerd.