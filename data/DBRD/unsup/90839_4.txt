Voor Inspecteur Taylor Jackson zal Halloween nooit meer hetzelfde zijn.
Ze krijgt een melding van een dode tiener. Als ze aankomt ziet ze dat er een pentakel in zijn levensloze lichaam is gekrast en zijn lippen zijn blauw. Op het moment dat ze op het plaats delict staat krijgt de politie steeds meer meldingen. 8 tieners zijn op deze manier aan hun einde gekomen.
De manier waarop is gewoon niet te bevatten. De lippen wijzen op een overdosis drugs, maar wie heeft die pentakels in hun buik gekrast? Het kon bijna niet erger worden, maar dat wordt het toch als ze een filmpje op het internet tegenkomen. De slachtoffers staan erop en het lijken goths te zijn met vlijmscherpe tanden. Ze houden ook van bloed en drinken het bloed van hun slachtoffers.
De daders zijn helemaal ontspoort. Maar zij geloven dat ze via hun coven het juiste doen. Taylor komt terecht in een wereld van waarzeggerij, bloederige rituelen, gedachtelezen, goths, vampiers, bezweringen en het kwaad. Ze gelooft er zelf niet zo in, dus ze wil een logische verklaring zoeken, die moet er gewoon bestaan.
Het is een heel goed in elkaar gezet verhaal. Het wordt verteld vanuit haar oogpunt en dat van haar man en nog een vrouw Charlotte. Af en toe moet je even omschakelen omdat haar man Baldwin in het heden en het verleden denkt. Maar dan staat er een datum bij, dus dan weet je dat hij terugdenkt. Hij denkt na over een heel andere zaak. Een die hem al vele jaren achtervolgd.
Wicca is heel onschuldig, maar nog vaak vergelijken mensen het met satanisme. De daders in dit boek zijn absoluut geen wiccans! Wicca is echt een goede levenswijze. Welke goden zij aanbidden daar kom je in de loop van het verhaal achter.
Ik vond het echt een hele goede thriller met horror. Het staat vast dat ik meer van deze schrijver ga lezen. Als je van horror houdt, dan is dit echt een boek voor jou! Korte hoofdstukken, ruim 400 blz. Leest heerlijk weg! 4 sterren****
Het boek is overigens heel goedkoop op de site van Harlequin.nl. Echt een aanrader!