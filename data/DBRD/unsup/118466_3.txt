Wat het boek interessant maakt, is de psyche van de personages: wat is de reden achter de moorden? Het is een bizarre gewaarwording: enerzijds wil je dat de daad wordt uitgevoerd; anderzijds wil ze niet dat er een moordenaar wordt gemaakt van het personage. Het boek pakt je meteen doordat er al vrij in het begin van het boek moorden worden gepleegd. Het is ook flitsend en nogal realistisch geschreven. Maar aangezien van iedere moord bekend is wie het misdrijf heeft gepleegd en je ook bewust bent van het netwerk waarin de personages zich verkeren, is het boek niet heel erg zinderend. Er wordt te veel over vriendschappen op het werk gesproken. Dit zorgt ervoor dat de momenten die bloedstollend hadden kunnen zijn een beetje oppervlakkig blijven. De meeste spanning zit dan ook aan het begin van het verhaal en aan het slot. Het mooie hierbij is wel dat je door wilt lezen en benieuwd bent hoe dit af gaat lopen. Juist doordat er uit zoveel verschillende perspectieven geschreven is vraag je jezelf af hoe dit aan het eind allemaal samen gaat komen. De vele losse verhalen komen uiteindelijk perfect samen. Door de lezing over computercriminaliteit, die helaas in de hedendaagse samenleving steeds vaker voorkomt, die de politiemensen in Londen bijwonen, ben je als lezer meteen geïnformeerd, dit is een slimme vondst van de auteurs. Het thema is knap gekozen; naast alle cybercrime zou wat in dit boek wordt beschreven zomaar kunnen gebeuren. Het is waarheidsgetrouw geschreven. Als je eenmaal in het verhaal zit, is het boek ook moeilijk weg te leggen. Af en toe is het naar mijn smaak een beetje te hard geschreven. Jammer vind ik dat de zaak aan het einde ineens snel opgelost lijkt te zijn. Het laatste hoofdstuk is echter weer verrassend. Het boek was toch moeilijk weg te leggen. Dit is wel een compliment aan de schrijvers.Het boek leent zich naar mijn mening wel voor een verfilming vanwege alle beeldende beschrijvingen, de spectaculaire slotscène en het verrassende laatste stukje.