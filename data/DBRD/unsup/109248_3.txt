Nachtfilm is het tweede boek van schrijfster Marisha Pessl. Op de cover wordt het een roman genoemd. Het boek doet verslag van de zoektocht naar de waarheid omtrent de zelfmoord van Ashley Cordova. Zij is de dochter van de beroemde film noir producent Stanislas Cordova. De journalist Scott McGrath is gefascineerd door de filmproducent, wiens leven door geheimzinnigheden is omgeven en meest wilde verhalen de ronde doen, Tijdens zijn zoektocht komen de jonge toekomstige actrice Nora en Hopper, een geheimzinnige jongen, op zijn pad. Zij vergezelen hem in de zoektocht.

Het boek zit zeer origineel in elkaar, het begint al met allerlei krantenknipsels over Stanislas Cordova en zijn films en familie. De personages in de film blijven lang vlak en tonen weinig ontwikkeling en verdieping. In de zoektocht naar de achtergrond en de waarheid achter Ashleys zelfmoord, komen de drie regelmatig zeer makkelijk aan informatie. Bijvoorbeeld in een vol Central Park spreken ze direct de voormalige actrice uit een van de films en ze verteld hun direct haaf ervaringen. De spannjng in het boek laat lang op zich wachten en het boek had ook eigenlijk 70 bladzjjdes korter moeten zijn.

Ik vind het boek zeer zeker meer een roman, zoals reeds op de cover vermeld, als een thriller. Het mist spanning en draait meer om de personages en de gebeurtenissen. Niets is wat het lijkt en op het einde van het boek wordt het haast een beetje filosofisch.

Ik geef het boek 3 sterren.