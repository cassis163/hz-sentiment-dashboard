Kom dichterbij van Sara Gran is een kleine horror-thriller, die je gemakkelijk in één middag uitleest. 't Is een met afstandelijkheid geschreven horror-trip die vertelt over een jonge vrouw die bezeten raakt... Okee... Terwijl ik dit verhaal lees zie ik korte fragmenten uit verschillende griezelfilms aan me voorbijgaan. Hoewel het boek meeslepend is geschreven, pakt het niet echt. Het mist enige emotionele diepgang. Maar het bevat ook rake en soms humoristische kritieken op de (Amerikaanse) maatschappij. Het is zeker geen niemendalletje maar zonder meer een goede thriller. Wellicht had het meer indruk op me kunnen maken als ik het 's avonds laat, tijdens een hevige onweerbui, in m'n eentje op de bank, met een warme kop chocolademelk had gelezen. Brrr.