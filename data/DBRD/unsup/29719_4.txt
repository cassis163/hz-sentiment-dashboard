Nog nooit heb ik een aflevering van 24 gezien. Kwam goed uit toen ik aan dit boek begon, stond er namelijk geheel neutraal tegenover. Inhoudelijk heeft de charmante Kim het m.i uitstekend verwoord. Diepgang van een verdwaald eikenblad op de Loosdrechtse plassen, dat werk. Dit is dus een actie thriller puur sang. Er worden enkel wat technische termen uit de kast getrokken als het om wapens gaat. Van pagina 1 rechtstreeks door naar 257. Een "pief, paf, poef, boekje" zou wijlen Theo hier zomaar over gezegd kunnen hebben. En dat is tevens de klasse van dit boek. Zowel in de tekst als de cover worden geen andere verwachtingen geschept. What you see is what you get. Spanning, sensatie, snelle zinnen. Voor de liefhebber een absoluut hebbeding. De uitgever verdient een dikke pluim. Alles klopt. Zelfs de stoere foto van Kiefer Sutherland. Dat moet "m absoluut zijn, aangezien ik zelden een kind heb gezien die zo sprekend op zijn vader lijkt.