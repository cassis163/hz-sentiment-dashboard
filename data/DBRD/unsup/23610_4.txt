De Helden van New York is een behoorlijk goed geschreven verhaal van R.J. Ellory. Hij heeft een gemakkelijk leesbare schrijfwijze.
Het boek bestaat uit 2 verhaallijnen. Enerzijds het oplossen van de moorden op een jongen en naar later blijkt een hoop jonge meisjes, anderzijds de gesprekken tussen de hoofdrolspeler Frank en zijn psychotherapeut.
Op enig moment was ik de vrij lange gesprekken tussen Frank en de psychotherapeut beu. Het werd allemaal een beetje te langdradig allemaal, waardoor ik moeite had om er bij te blijven. Maar halverwege slaat dit gelukkig om, en boeit het verhaal me van het begin tot het eind.

Wel was al in een vroeg stadium bekend wie de dader zou zijn, des te knapper is het hoe het verhaal eindigde. Ellory gaat wat dat betreft wel recht op zijn doel af.
Ik had even het gevoel dat het verhaal nog een andere wending zou krijgen, en Frank in een verkeerde richting naar de dader aan het zoeken was.

De personages en dan met name de hoofdpersonage Frank Parrish is bijzonder goed weggezet.

Sterke verhaallijn, goed plot en ik ben blij dat ik dit boek heb mogen lezen. van mij krijgt het boek 4 sterren.