In de voetsporen van een heldin is niet een echt leesboek, dat wordt meteen duidelijk.
Edith de Wit probeert door middel van verhalen uit mythes, sprookjes en films je inzicht in je eigen levenspad te geven.
Aan de hand van twaalf episodes vertelt zij het verhaal van twaalf heldinnen. Deze verhalen worden verduidelijkt met voorbeelden uit sprookjes, waargebeurde verhalen en interviews. Aan het eind van elk hoofdstuk worden er vragen aan je gesteld.
Dit boek geeft je echt stof tot nadenken, soms kan dit confronterend zijn. Je gaat stil staan bij je eigen leven, waarom je bepaalde beslissingen hebt genomen en of het misschien tijd is geworden het heft in eigen handen te nemen.
Daarnaast is nog een werkboek beschikbaar wat gedownload kan worden via de website van Edith de Wit. Hierin staan opdrachten, die je kunnen helpen bij de zoektocht naar jezelf als heldin.