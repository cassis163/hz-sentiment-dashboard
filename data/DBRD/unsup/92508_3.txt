Dit is het eerste boek dat ik van Phillip Margolin heb gelezen. Ik begrijp inmiddels uit recensies van dit boek en andere eerdere boeken van hem dat ik niet het beste heb gekozen. Toch is het niet slecht. Het is een boek dat niet veel inspanning vereist van de lezer. Het aantal personen is beperkt gehouden waardoor het niet al te ingewikkeld is geworden.
De momenten van spanning zijn voldoende aanwezig maar naarmate het einde nadert wordt ook de oplossing steeds meer voorspelbaar.
Samengevat: een aardig 'wegleesboek' dat zonder veel inspanning wat ontspanning brengt.