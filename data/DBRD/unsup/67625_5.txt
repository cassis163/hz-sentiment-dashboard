Cody is het thrillerdebuut van Bernice Berkleef. En wat mij betreft mag ze er nog vele schrijven! Ik ben fan!
Bij het lezen van het fragment in de email waar we ons konden aanmelden voor de Hebban leesclub liet het al mijn hart sneller kloppen en wilde ik graag bij de leesclub.
Dit boek wil je niet meer weg leggen totdat het uit is... Ik heb het dan ook bijna in 1 adem uitgelezen.
Mijn eerste gedachte bij het lezen van de proloog was; Wat een begrafenis van een kindje waar beide ouders afwezig zijn? Dat is toch niet mogelijk!
Jelka wordt op een ochtend later dan normaal wakker en beseft dat ze haar zoontje Cody nog niet heeft gehoord.
Ze loopt zijn slaapkamer in en ziet dat zijn bedje leeg is. Misschien heeft Oscar zich vergist in dag en Cody wél naar de crèche gebracht heeft terwijl hij nooit op dinsdag naar de crèche gaat. Oscar zal waarschijnlijk zijn telefoon niet op kunnen nemen dus belt Jelka voor de zekerheid eerst het kinderdagverblijf op om te horen of Cody daar is. Maar Cody is er niet. Dan probeert ze Oscar te bellen maar krijgt zijn voicemail er voor.
Acht keer heeft ze Oscar geprobeerd te bellen zonder succes.
En dan staan daar agenten voor haar deur en vertellen haar dat haar zoontje dood is en Oscar op het politiebureau zit en wordt verhoord. Terwijl Oscar op het bureau wordt ondervraagt is Jelka vastbesloten om antwoorden te vinden. Het verhaal speelt zich in 6 dagen af.
Het verhaal slingert je steeds heen en weer tussen verschillende personen. Ieder met zijn/haar verhaal. Uiteindelijk komen alle verhaallijnen bij elkaar en volgt de ontknoping.
Het boek krijgt van mij 5 sterren omdat het lekker vlot leest en je mee sleept tot het einde en je hart sneller doet kloppen. Ik ben benieuwd wat anderen van dit boek vinden.