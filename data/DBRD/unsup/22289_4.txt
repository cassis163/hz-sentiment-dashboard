Ik heb dit boek gekocht tijdens de boekpresentatie in Amstelveen en ik heb het met veel plezier gelezen.

Het verhaal begint met een zinderende, veelbelovende proloog, daarna kwamen er in korte tijd een aantal erotische scènes voor in het boek. Ook al wist ik van de boekpresentatie dat dit het geval zou zijn, vond ik het toch jammer van het verhaal, zeker na de veelbelovende proloog. Ik vind dat het de vaart uit het verhaal haalde en net als het weer spannend werd kwam er weer een erotisch stuk, waardoor ik soms dacht: lees ik nu een thriller of 50 tinten grijs. ik vond die passages niet echt relevant voor het verhaal en ik weet nu eigenlijk nog niet waarom Hannah deze extreme vorm van erotiek opzocht, maar misschien heb ik dat gemist :) Gelukkig kwamen die erotische passages verder in het boek niet meer voor en de verdere verhaallijn vond ik goed opgebouwd en erg spannend.

Ik ben een paar keer op het verkeerde been gezet voor wat betreft de dader. De verrassende ontknoping kwam voor mij dan ook onverwacht. Ik kon mij goed inleven in de strenge geloofsgemeenschap, ondanks dat ik zelf totaal niet gelovig ben.
De ontmaskering van de dader kwam onverwacht en op zo'n eenvoudige manier dat je niet begrijpt waarom je het niet eerder hebt gezien.

Ik vond het een uitermate boeiend en spannend verhaal, Jeroen schrijft prettig en in een vlotte stijl.

Ik geef dit boek 4 sterren.