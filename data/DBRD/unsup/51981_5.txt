Een heerlijke feelgood drieluik dat je gelezen moet hebben!
Ondanks dat het de afsluiter is van een drieluik heeft Astrid Harrewijn mooie nieuwe rollen neergezet die de nodige emoties bij mij als lezer weten op te roepen.
De schrijfster kan erg beeldend en humoristisch de situaties overbrengen.
Hierdoor zit je meteen vanaf de eerste situatie die wordt geschetst in het verhaal en ben je als lezer niet meer te stoppen.
Er wordt chronologisch verteld wat ook zeker meespeelt in het gemak waarin je het verhaal leest.
De verschillende type rollen zijn goed en sterk neergezet.
In de leesclub waarmee ik het boek heb gelezen werd bevraagd hoe je dit als film voor je zag, welke acteurs zouden de rollen vervullen. Dit is zeker een drieluik dat gefilmd mag worden en ik zou naar de ladies night gaan waar deze film gedraaid zou worden.
Van mij alleen maar lovende woorden, en het maakt mij nieuwsgierig naar nieuw werk van Astrid van Harrewijn. Een sterke schrijfster in de Nederlandse feelgood.