Hoewel het verhaal (de aanslag op Heydrich, de rechterhand van Himmler) interessant is, is de manier waarop het boek geschreven is de reden dat het me weinig kon boeien. De auteur heeft veel onderzoek verricht en wil het verhaal opschrijven zoals het gebeurd is, zonder gebruikmaking van fictie. Hierdoor krijg je zinnen als: “Ik denk dat dit is gebeurd”, of “ ik schrijf wel op dat hij koffie drinkt maar misschien dronk hij wel geen koffie en nam hij thee”. Op allerlei manieren wordt verteld hoe hij bezig is dit boek vorm te geven. Misschien leuk voor mensen die de achtergronden willen weten hoe een boek tot stand komt of zelf intenties hebben om een boek te schrijven. Aangezien ik die behoefte niet heb, had het voor mij geen meerwaarde. Erg veel interessante geschiedenisfeiten, maar door de vertelwijze voor mij een beetje teveel van het goede.