Remmi is op zoek naar haar moeder, Didi Storm een Marilyn Monroe lookalike. Ze heeft haar moeder al twintig jaar niet meer gezien, toen ze vertrok met de auto, uiteraard een cadillac en ze ging de volgende dag terug zijn.
Na enkele dagen had Remmi haar moeder als vermist opgegeven en aangezien er geen vader in haar leven was, werd ze ondergebracht bij een zus van haar moeder, haar tante Vera, strenggelovig.
Nu dus twintig jaar later staat ze op het punt haar moeder te vinden, wanneer ze langs een hotel komt waar iemand op het punt staat uit het raam te springen. Zo te zien is het haar lang verdwenen moeder, die net op dat moment springt.
Is het toeval dat ze net nu weer in de picture is, net nu er een boek over haar leven verschenen is?
Remmi gaat uiteraard op onderzoek wat er twintig jaar geleden met haar moeder is gebeurd. Ze is niet de enige die op onderzoek gaat, ook de politie zoek, maar daarnaast zijn er nog enkele partijen die zo hun redenen hebben om de waarheid te achterhalen of vooral toe te dekken.

Het boek begon heel spannend, maar zakte dan een beetje in omdat er heel lang in het verleden teruggegaan wordt. Remmi heeft op haar vijftiende al meer meegemaakt dan ieder ander op een heel leven, zelfs nog meer. Ze is een vrouw die behoorlijk stevig in het leven staat, maar het boek heeft toch wel enkele verrassingen in petto die haar leven op zijn kop zetten.