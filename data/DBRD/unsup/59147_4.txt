Will Kleins ex-vriendin Julie Miller werd 11 jaar geleden gewurgd. Uit alles bleek dat Wills broer Ken de dader was. Ondertussen verdween Ken met de noorderzon en iedereen gaat er van uit dat hij dood is. Will is altijd in de onschuld van zijn broer blijven geloven.
Op haar sterfbed echter onthult Wills moeder, dat Ken nog leeft. Totaal ontredderd begint Will de zoektocht naar wat er echt met zijn broer gebeurd is. Met de hulp van Squares, zijn beste vriend en collega van het Covenant House, graaft Will in het verleden.
Wanneer blijkt dat zijn huidige vriendin Sheila Rogers niet helemaal eerlijk is geweest over haar verleden, weet Will zich geen raad en twijfelt hij aan alles en iedereen. Sheila blijkt helemaal niet de persoon te zijn voor wie zij zich uitgeeft. Langzaam ontrafelt zich de waarheid. Wanneer zij haar verhaal doet, vallen vele puzzelstukjes in elkaar. Ook het echte verhaal van Ken komt eindelijk boven water. Hun vroegere schoolvrienden John Asselta, gekend als de koelbloedige killer Het Spook en Philip McGuane spelen in deze hele geschiedenis een bijzondere en alles behalve frisse rol.

Als lezer wordt je meegesleept om de waarheid te achterhalen, maar naarmate er meer puzzelstukken op zijn plaats lijken te vallen, blijkt ook dat je op het verkeerde been gezet bent. De uiteindelijke waarheid had je niet verwacht.