Ik lees niet vaak, en als ik lees dan is het meestal wel een thriller die mijn ma ergens op de markt heeft opgedoken. Dit keer was het dus Kat en muis van James Patterson die me de kerstdagen door hielp. Het verhaal heeft me van het begin tot het einde geboeid gehouden. Wat een spannend verhaal. Misschien iets teveel maar dat maakte mij niets uit. Elke wending in het verhaal was onverwacht en de combinatie van lugubere moorden en de liefde maakte een fijne afwisseling. Alleen ik hou niet van een open einde, maar ik geloof dat dit verhaal een staartje heeft, op naar het volgende boek.