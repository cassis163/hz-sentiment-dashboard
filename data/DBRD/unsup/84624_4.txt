Nora, een weduwe in de jaren zestig in een klein plaatsje in Ierland, Tot nu toe heeft ze een traditioneel leven gehad waarin haar man: Maurice buitenshuis werkte en zij de zorg voor het gezin had: twee meisjes en twee jongens. Nu staat ze er alleen voor en moet zelf de beslissingen nemen. Ze voelt zich bekeken door haar zussen en hun partners en door de mensen uit het dorp. Ze neemt een grote beslissing alleen, door het vakantiehuis, dat oud en vervallen is, te verkopen. Haar kinderen betrekt ze niet bij de beslissing, ook de oudere meisjes niet. Bang om tegenstand te krijgen.

Nora heeft moeite om haar gevoelens te laten zien en zeker om ze te bespreken. Ze zorgt goed voor de kinderen maar ziet geen kans om de liefde, die ze voor hen voelt, in woorden en gedrag uit te drukken. Ze leeft een eenzaam leven totdat ze weer door haar ouder werkgever gevraagd wordt om op het bedrijf te werken. Dan valt op, dat ze steeds beter voor zichzelf kan opkomen, hoewel ze de sociale controle uit haar omgeving nog steeds vreest. Door die angst raakt ze wat verwijderd van haar naaste familie.

Haar oudere dochters gaan hun eigen leven leven en haar zorg betreft haar beiden zoons, de oudste: Donal is gaan stotteren na het overlijden van zijn vader en de jongste: Conor zoek de bescherming van zijn moeder. Uit angst voor inbreuk in het leven van Donal brengt ze het stotteren niet ter spraken en Donal vindt w.s. meer warmte bij zijn tante, die veel met hem praat en hen steunt in zijn hobby: fotografie.
Je ziet bij Nora de onmacht om met haar kinderen te praten en het verdriet, dat het haar geeft.

Het is een boek waarin je als lezer een tijdje meeloopt met Nora en ziet hoe haar eenzaamheid zich langzaam oplost en waarin duidelijk blijkt dat de sociale controle meer in haar hoofd heeft gezeten dan dat het werkelijkheid was.
Het is niet een verhaal, dat eindigt met een goede afloop, het eindigt omdat de auteur besluit, dat het verhaal afgelopen is. Hoe het verder gaat met Nora blijft open maar het geeft vertrouwen dat ze er het er goed van afbrengt.