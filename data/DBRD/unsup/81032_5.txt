Mark Watney is een astronaut en gaat op missie naar Mars. Door omstandigheden wordt hij achtergelaten op de planeet. Zijn collega’s denken dat hij dood is. Hij moet te zien overleven op de rode planeet. Het is daar zo koud! Het kan gewoon 150 graden vriezen, of meer! Als Mark bijkomt, komt hij erachter dat hij zielsalleen is op Mars. Hij heeft alleen de Hab (en een paar voertuigen), een soort koepelachtige tent die je met lucht kunt oppompen en met allerlei systemen runnende moet kunnen houden. Gelukkig is hij werktuigkundige. Maar hij is ook botanicus. Hij kan niet communiceren met Aarde, dus hij moet te zien overleven tot de volgende missie zijn kant op komt. Dat gaat jaren duren! Hij komt dus voor een hongersnood te staan. In de Hab ontstaan allerlei problemen die hij moet oplossen. Hij is een man vol humor en heel erg intelligent. Hij schrijft alles in dagboekvorm op, voor later. Dan weten ze tenminste dat hij het geprobeerd heeft. Op aarde is al afscheid van hem genomen. Als ze er dan achter komen dat hij nog leeft, zetten ze alles op alles om hem te helpen. Maar hij moet echt eerst de communicatie zien te herstellen…Hoe? Dat is nou net de vraag. Hij vecht tegen de eenzaamheid en hij haat Disco muziek! De NASA houdt zijn adem in, zal Mark het gaan redden?
Als jij de film Apollo 13 al supergoed vond…….Dat is dit boek echt iets voor jou! Bomvol actie! De situatie is heel anders, maar het geeft wel dezelfde spanning.
Ik vind het echt lekker lezen, zijn dagboekvorm. Hij maakt je aan het lachen, terwijl jijzelf het allang al opgegeven zou hebben! Je leest het per dag/sol of per hoofdstuk. Als er iemand anders aan het woord is, dan staan er 3 sterren tussen. Dus je kunt gemakkelijk overschakelen. Leest erg vlot! Af en toe word het wel een beetje wetenschappelijk. Hij moet problemen oplossen en dankt dan hardop na over hoe hij bijvoorbeeld de lucht moet zuiveren. Dan komen er veel soorten gassen voorbij (in scheikundige vorm, dus H20, O2 etc). Maar het is best leerzaam ook nog. Ik wist bijvoorbeeld ook niet dat je in de ruimte geluid niet ver draagt. Ze kunnen je niet horen. In het luchtledige plant geluid zich niet voort, dus je kunt schreeuwen wat je wilt. Niemand die je hoort. Echt een eng idee!
Dit is echt een goed Science Fiction verhaal over een man die wil overleven, wat er ook gebeurt!
Ik heb ook nog nooit een verhaal gelezen wat hier op lijkt, dus echt mega origineel ook nog eens.
Krijgt van mij 5*****.