De schrijver weet op een humoristische manier de complexe wereld van vluchten, asiel aanvragen, leven in een AZC in woorden te vatten. Interessant om eens de andere kant van het verhaal te horen. Waar doe je als hulpverlenend land en als vrijwilliger goed aan. Dit boek zou ogen kunnen openen over hoe het nu gaat. Verschillende knelpunten komen er in naar voren. Bijna niet te geloven hoe er soms om wordt gegaan met de mensen in een AZC. Het verhaal verloopt niet chronologisch, maar de auteur weet het zo te vertellen dat je als lezer soepel wordt meegenomen in de tijd. Een boeiend boek wat stof geeft tot nadenken.