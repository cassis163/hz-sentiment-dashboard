prettig en makkelijk om te lezen. ,De nog jonge misdaadschrijver Jonas Boets schreef op zijn twintigste al zijn eerste boek. Als kind was hij dol op spionageverhalen. James Bond en Mission Inpossible inspireerden hem om zelf ook zon verhaal te schrijven. Na zijn eerste boek is hij niet meer te stoppen en hij hoopt nog veel meer goede boeken te schrijven.
Yago de Moor is een jongen van bijna dertien als zijn vader door voor hem onbekende mannen wordt vermoord. Yago komt in een pleeggezin terecht, maar hij heeft het daar absoluut niet naar zijn zin. Hij heeft een hekel aan zijn pleegouders en zij ook aan hem. Met zijn pleegzusje Anna kan hij het echter wel goed vinden, hij is stiekem smoorverliefd op haar. Dan komt hij vreemde dingen tegen over zijn vader, zou er dan eindelijk wat spanning in zijn leven komen? Jaren na de moord vindt Yago een boodschap die zijn vader voor hem had verstopt in een oud stuk speelgoed. Het brengt hem naar een opslagruimte die zijn vader nog op Yagos naam heeft laten zetten. Yago dacht daar oude spullen van zijn vader te vinden, maar de hele ruimte was leeg, op de muren na. Die stonden vol met kinderversjes zoals: Schipper mag ik overvaren ja of nee. De aanwijzingen die hij kreeg overal waar hij kwam brachten hem steeds dichter in de buurt van de dood van zijn vader en de daders. Was zijn vader een moordenaar? Of deed hij zoals de collegas van zijn vader zeiden echt alleen maar wat goed was? En wat had zijn stiefvader er mee te maken, en zijn aardige oom?
Vermoord het verleden is een goed en origineel verhaal en door de opbouw van de spanning wil je door blijven lezen om te weten wat er nou echt aan de hand is. De manier van schrijven van Jonas Boets is heerlijk, prettig en makkelijk om te lezen. Daardoor is het ook geschikt voor kinderen onder de veertien jaar.