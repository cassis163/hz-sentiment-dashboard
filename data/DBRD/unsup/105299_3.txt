In het huis van haar overleden tante Nel op Vlieland probeert Fien haar leven weer op te pakken. Ze heeft geen relatie en geen baan meer. Ook bij haar vrienden is ze niet meer geliefd. Als het haar lukt om weer opnieuw te beginnen, komt er iemand op het eiland die ze niet meer dacht terug te zien. Met steun en vriendschap van veel eilandbewoners lukt het Fien toch om weer opnieuw te beginnen.

Na haar serie Barista boeken is het boek Zand erover een nieuw op zich zelf staand verhaal.
Het verhaal neemt je mee naar Vlieland en geeft je een heerlijk eilandgevoel zeker als je de binnenkant van de kaft erbij neemt.
Doormiddel van flashbacks leer je de hoofdpersoon Fien goed kennen en snap je de keuzes en dilemma's waar zij mee te maken krijgt. Door de meest korte zinnen waarin het verhaal geschreven is leest het gemakkelijk en voel je je op vakantie op het Waddeneiland.
Tussen de natuurbeschrijvingen en het verhaal van Fien door stuit je soms op een aantal (tegeltjes)wijsheden die gezien de keuzes welke Fien moet maken het verhaal toch iets meer diepgang geeft.
Uiteindelijk blijft het een lekker te lezen Feelgood met naast het zand van Vlieland af en toe een mooie schelp.