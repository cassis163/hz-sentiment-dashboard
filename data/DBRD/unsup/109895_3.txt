Dit tamelijk gemakkelijk geschreven boek beschrijft het leven van de Joodse immigrant Abraham Tuschinski en zijn familie. Ze ontvluchten begin 1900 het arme Polen en vestigen zich in Nederland. Abraham is echter een ambitieuze man vol plannen, die geen genoegen neemt met het vak van kleermaker. Hij besluit in Rotterdam een bioscoop te openen. Zijn doel is om de inwoners van deze stad even uit de realiteit mee te nemen naar een andere wereld. Met steun van zijn vrouw Manja en zijn twee zwagers lukt het hem een succesvol imperium op te bouwen, met als hoogtepunt het Tuschinski Theater in Amsterdam.

Als alles hen voor de wind lijkt te gaan, wordt Abraham verliefd op zijn schoonzus, Jet. Deze affaire zorgt voor een grote ruzie binnen de beroemde familie. Met de Tweede Wereldoorlog in aantocht zullen ze elkaar harder nodig hebben dan nooit, maar kun ze elkaar ooit nog vertrouwen?

Tanya Commandeur heeft een mooi beeld geschetst van de familie Tuschinski in de roerige periode van begin 1900. Doordat ze gedetailleerd schrijft, kun je de personages met hun prachtige jaren â€™20 kleding haast voor je zien.

Doordat er in het boek zeker dertig jaar voorbij gaat, zijn de hoofdstukken kort en bondig. Ook vinden er grote tijdsprongen plaats; tussen sommige hoofdstukken zit ruim twee jaar. Bij enkele gebeurtenissen staat de schrijfster (te) kort stil, terwijl ik er juist meer over wilde weten. Hierdoor mist het boek een zekere diepgang.

Toch kom je genoeg te weten over de opbouw, bloei en ondergang van het bedrijf. De personages komen echt tot leven en je krijgt sympathie voor elk lid van deze theaterfamilie.