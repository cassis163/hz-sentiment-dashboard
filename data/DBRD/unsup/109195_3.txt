Pol en zijn zusje Polleke beleven in de reizende poefjes spannende avonturen. Ze logeren bij hun oma. Zij heeft poefjes in huis, die niet alleen aangenaam zijn om op te zitten of te liggen, maar met de poefjes blijk je ook te kunnen vliegen. Op deze manier komt Pol terecht in een onbekend land vol gevaarlijke reuzen. EÃ©n reus is juist erg aardig, deze vriendelijke reus; Gigantus wordt Pol zijn beste vriend. Dan is er ook nog de pratende vogel Gijs, die hun graag helpt. Samen weten ze te ontsnappen uit de handen van de gemene koning Barbaro. Polleke is haar broer achternagevlogen, maar ze is terecht gekomen in een aangrenzend land waar alles eetbaar is. Polleke heeft het hier erg naar haar zin, ze is gek op snoepen! Wanneer haar broer haar ontdekt reizen ze samen terug naar oma, maar daarvoor moeten ze eerst door de Mindcraft-wereld, waar het erg gevaarlijk is. Zullen Polleke en Pol het redden?

Reizen poefjes bevat veel elementen die jonge kinderen aan zullen spreken. Het verhaal is zeer fantasierijk, niets lijkt onmogelijk. In het boek worden veel vergelijkingen gemaakt met bekende vertellingen, het pretpark De Efteling, GVR en andere fictieve figuren. Weinig origineel dus, maar jonge kinderen houden nu eenmaal van herhaling. Het boek leent zich prima om uit voor te lezen, is vermakelijk en spannend. Dankzij de grote letters ook geschikt voor iets oudere kinderen om zelfstandig te lezen.