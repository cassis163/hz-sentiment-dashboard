Alle vogels van Koos van Zomeren

884 paginaâ€™s alleen maar over vogels. Is dat boeiend? Ja!
In dit geweldige boek is alles dat Koos van Zomeren ooit over vogels schreef gebundeld. Gaande van 1977-2014.

Ik hou van vogels maar ken er niet veel van, het ideale uitgangspunt voor dit boek. Koos is zo iemand die zo bevlogen kan vertellen dat je aan zijn spreekwoordelijke (papieren) lippen hangt. Hij vertelt zo bevlogen en zo boeiend dat je je geen minuut verveelt. Door zijn gedetailleerde beschrijvingen, die nooit vervelen, zie je alles voor je ogen alsof je er zelf bij bent.
Op speelse wijze leer je zo veel bij over vogels dat je (nog meer) van ze gaat houden, je gaat niet meer op dezelfde manier kijken naar de wereld om je heen. Vogels zijn alom, overal en veel menselijker dan je zou denken.

Mensen die hun ganse leven aan een passie wijden en er dan ook nog zo gloedvol over kunnen vertellen, ik hou er van. Bedankt Koos voor je tomeloze inzet om onze wereld en die van de vogels dichter bij elkaar te brengen.

Alle vogels, is mede dankzij de penseeltekeningen van Erik van Ommen, een boek dat iedereen die zich vogelliefhebber durft te noemen in huis moet hebben!