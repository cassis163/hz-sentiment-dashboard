Alina uit Finland en Joe uit Amerika. Ze waren ooit verliefd en kregen een kind Samuel, maar Finland/Amerika bleek geen stand te houden.
Joe vertrekt naar Amerika en sticht een nieuw gezin. Hij is wetenschapper en doet onderzoek, oa met gebruik van proefdieren. Met Samuel heeft hij geen contact meer. Zijn rustige leventje veranderd als er een groep fanatici inbreken op zijn werk en ook bij hem thuis actie voeren.
Daarnaast is zijn dochter benaderd door een farmaceutisch bedrijf die haar, in ruil voor luxe cadeaus, een stimulerend middel laten gebruiken en promoten.
Alina sticht ook een nieuw gezin en krijgt nog 2 kinderen. Ze wordt een bekend schrijfster en besteed daar veel tijd aan. Samuel is een stuk ouder dan zijn broertjes en raakt tussen wal en schip. Het gemis van contact met zijn vader vreet aan hem en als ook zijn studie en zijn relatie mislopen gaat er bij hem een knop om.

Een dik boek. Na het lezen van een leesfragment en de enthousiaste promotie rondom dit boek was ik zeer nieuwsgierig naar dit verhaal, en was blij verrast dat ik het mocht lezen. Maar dat viel me niet mee. De verhaallijnen worden zo enorm lang en gedetailleerd uitgelegd, dat de verhaallijn erin onder sneeuwt. Het kost behoorlijk wat moeite om door te lezen en er bij te blijven. Met als gevolg dat het weer oppakken van het boek om verder te lezen niet gemakkelijk ging. Regelmatig is het blijven liggen en ben ik verder gegaan met een toegankelijker boek. Maar na de helft was ik toch weer wat getriggerd om door te lezen om te weten waar het naar toe zou gaan. En dan zijn er stukken in het boek die wel goed te lezen waren, en vervolgens weer verzanden in langdradigheid met onrelevante informatie. En als het uit is zijn er nog steeds onderdelen niet afgehandeld, jammer.