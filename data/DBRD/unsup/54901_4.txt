Dit boek is met toestemming van de Arthur Conan Doyle organisatie geschreven door Anthony Horowitz. Arthur Conan Doyle was de oorspronkelijke schrijver van de Sherlock Holmes boeken.
Het boek begint met het vertellen dat dit verhaal opgeschreven door de vaste compagnon van Sherlock Holmes, dokter John Watson en pas nu word gepubliceerd.
Dit is mijn eerste Sherlock Holmes boek, dus ik heb geen idee of de schrijfstijl lijkt op die van Conan Doyle. Ik kan helemaal begrijpen dat de Conan Doyle organisatie toestemming heeft gegeven voor het publiceren van het boek.
De ontknoping van het verhaal was er eigenlijk ineens, in het boek werd Watson gevolgd in zijn speurtocht.
Ik vond het een absoluut heerlijke schrijfstijl van Antony Horowitz, je waande jezelf direct in het Victoriaanse Londen van 1890. Het verhaal viel geen seconde uit de toon, echt heel knap gedaan. Sommige ouderwetse woorden heb ik wel even op moeten zoeken, maar ik vond het echt een juweeltje om te lezen. Je waande je echt in die tijd en door de secure beschrijvingen zag ik alles zo`n beetje voor me. Het verhaal heeft me echt vanaf bladzijde 1 geboeid , het was geen boek wat je snel kon lezen, je moest goed geconcentreerd lezen, maar ik vond het zeer geslaagd. Een aantal spelfouten, maar welk boek heeft dat nu niet.