“The shock of waking up inside someone else’s body for the first time is nothing compared to the sense of rage and betrayal you feel knowing that someone, somewhere, is walking around inside you. It’s like the discovery of infidelity, but at the intimacy range of rape. And like both those violations, there is nothing you can do about it.”

Dit is de realiteit van de “hardboiled cyberpunk” wereld die door Richard K Morgan is geschapen.
In deze wereld kan je persoonlijkheid digitaal worden opgeslagen op een “cortical stack” en indien gewenst worden gedownload in een nieuw lichaam (Sleeve). Alleen mensen met de Katholieke geloofsovertuiging hebben geregeld dat in geval van sterfte het verboden is om opnieuw gedownload te worden (Resleeven). Daarmee is voor hen de kans groter dat zij slachtoffer worden van een misdrijf. De misdadiger weet in dit geval dat het slachtoffer niet kan worden teruggehaald om tegen hem/haar te getuigen. Ondanks dat het “Resleeven” mogelijk is, is het ook een kostbaar proces. Daarom laten mensen met een kleine portemonnaie het hoogstens 2x doen. De zeer welvarende populatie daarentegen update het lichaam met grote regelmaat voordat ze zich überhaupt talloze malen laten resleeven. Omdat de meeste van hen daardoor bijna net zolang op aarde rondlopen als Methuselah (man die volgens Hebreeuwse bijbel 969 jaar heeft geleefd) worden ze Meths genoemd.

Het verhaal start wanneer een van de welvarendste Meths, Laurens Bancroft ons hoofdpersoon, een ex-militair uit het elite Envoy korps Takeshi Kovacs, laat downloaden om uit te zoeken wie hem heeft vermoord. Laurens Bancroft gelooft niet dat hij zelfmoord heeft gepleegd terwijl de politie daar wel van is overtuigd en derhalve het onderzoek heeft gestaakt.
Wat zich vervolgens in dit circa 526 pagina’s tellende boek ontvouwd is een intrigerend kat en muis spel waarin veel technologie, actie en detective noire elementen zitten verweven. Hierdoor wordt het verloop nooit voorspelbaar en blijf je pagina’s omslaan omdat je toch echt wil weten “how deep this rabbithole goes” ...

Waar je zou denken dat het veelvoud aan technische begrippen kortsluiting in je brein zou kunnen veroorzaken, is juist dit hetgeen waarin zelfs de minst tech savvy lezer verassend makkelijk mee kan gaan. Het wordt middels dialoog of een handeling al heel snel duidelijk wat er met een technische term wordt bedoeld. Waar men wel door verward kan raken is de enorme hoeveelheid aan personages. Als je het boek langer dan een week weglegt is het niet vreemd als je steeds terug moet bladderen om na te gaan welk personage bij welke plotline hoort. Hoewel aan het eind blijkt dat ieder personage een functie heeft, hadden lichte pacingsproblemen in dit boek kunnen worden voorkomen als Takeshi Kovacs hier en daar wat minder gesprekjes had gevoerd. Lang niet elk dialoog was nodig om van A naar B te komen.

Dat gezegd hebbende, moet ik bekennen dat ik toch echt van elk miniscuul detail heb genoten. Richard K Morgan heeft naast het creëeren van een fascinerend plot (met nogal wat vertakkingen) duidelijk ook veel tijd gestoken in het vormgeven van Bay City (voormalig San Francisco) waar het grootste gedeelte van dit verhaal zich afspeelt. Ook Harlands World (een kolonie op andere planeet) passeert regelmatig de revue. Voor Takashi Kovacs, die afkomstig is van Harlands World, is Bay City net zo een nieuwe omgeving als voor ons, de lezer. Omdat hij een “Offworlder” is leert de lezer via hem niet alleen Bay City, maar ook de staat waarin de aarde nu verkeert kennen. De omgeving of het nou de stad, een politiebureau of een virtuele ruimte is, is ten allen tijde tastbaar. Je wordt daardoor heel snel het verhaal ingezogen.
Last but not least ... ons hoofdpersoon bewandelt de weg van A naar B niet zonder kleerscheuren en niets menselijks is hem vreemd. It’s safe to say that this tale is definitely not for the faint of heart want niet alleen de “bad guys” maar ook Takeschi Kovacs schuwt grof geweld niet. Rest mij nu alleen nog maar de hoop dat de Netflix Original die vanaf 2 februari 2018 te streamen is, net zo een spetterende rollercoaster ride is geworden als het bronmateriaal.