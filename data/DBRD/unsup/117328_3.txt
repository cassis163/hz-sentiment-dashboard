Dit boek is over het algemeen genomen een aardige opvolger van de Shopaholic serie. Desalniettemin heb ik me een beetje geïrriteerd aan dit boek. Het kind is verwend en gedraagd zich onhandelbaar en niet één of twee keer maar het hele boek door, tot het vermoeiend wordt. Het hele boek draait uiteindelijk over het organiseren van een surpriseparty voor Luke, sowieso al een beetje een onzinnig onderwerp, maar de manieren om het geheim te houden voor luke lopen een beetje de spuitgaten uit. Jammer! Het is alsof de ideeën een beetje op waren. Ondanks dat er een hoop dingen in zaten die heus wel geestig uit de hoek kwamen, viel dit boek me tegen. Wat ik zonde vind. De enige reden waarom dit een leuke opvolger is, is omdat je krijgt te zien hoe het verder gaat met Becky en Luke. Als je de serie leest, ben je daar toch nieuwsgierig naar. Ik hoop dat het vervolg hierop minder teleurstellend zal zijn.