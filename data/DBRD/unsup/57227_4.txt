Passagier 23

Dit nieuwe boek van de vermaarde Duitse thrillerauteur Sebastian Fitzek , speelt zich af op een cruiseschip, namelijk op de Sultan of the Seas.
Wereldwijd verdwijnen er ieder jaar meer dan 20 opvarenden van cruiseschepen.
Dit is natuurlijk een interessant gegeven voor een thrillerauteur.
Martin Schwarz, politie psycholoog, wordt , vanwege de verdwijning van een van de passagiers, naar de Sultan of the Seas geroepen.
In eerste instantie kost hem dat nogal wat moeite, omdat Martin herinnerd wordt aan het feit dat in het verleden tijdens een reis op een cruiseschip, zijn vrouw Naja en zoontje Timmy verdwenen zijn.
Dat maakt het voor hem allemaal een stuk moeilijker.
Hij had zich voorgenomen nooit meer een voet op een cruiseschip te zetten.
Toch gaat hij in op het verzoek van de oude dame Gerlinde Dopkowitz om naar het schip te komen.
Gerlinde bevindt zich op dat moment op het schip.
Er is een meisje verdwenen en merkwaardig genoeg is ze teruggekeerd met een teddybeer van het overleden zoontje van Martin.
Samen met scheepsarts Helena Beck gaat Martin op onderzoek uit.
Fitzek heeft een vlotte, meeslepende schrijfstijl, waardoor ik , mede vanwege de spanning die er vanaf het eerste hoofdstuk in het boek zit, meteen gegrepen werd door het verhaal.
De vele plotwendingen zorgden ervoor, dat ik steeds op het verkeerde been gezet werd, wat de spanning nog hoger op liet lopen.
Eenmaal begonnen, kostte het me moeite te stoppen met lezen , ik heb het boek dan ook in een adem uitgelezen!
Koffie, thee, eten , alles moest wijken voor dit verhaal.
Zoals ik van Fitzek gewend ben, zit het verhaal psychologisch heel goed in elkaar.
Ik kan niet wachten op een volgend boek van deze auteur.
Een aanrader voor wie van goed geschreven boeken met veel spanning houdt.