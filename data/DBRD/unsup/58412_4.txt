Dankzij de leesclub kon ik kennismaken met Ake Edwardson. In zijn nieuwste boek speelt Erik Winter de hoofdrol. Na een afwezigheid van twee jaar bij het corps in Goteborg, door een hersenbloeding, kruipt het bloed toch waar het niet gaan kan. Erik Winter besluit om zijn gezin in Spanje achter te laten en terug te keren naar Zweden.
Erik beland meteen midden in een moordzaak waarbij een vrouw en haar 2 kinderen zijn vermoord. Het meest opvallende aan de moord is dat een baby, Greta, gespaard wordt en in haar wiegje wordt gevonden.
Erik Winter treedt op als een zeer betrokken inspecteur die samen met zijn toenmalige partner aan de slag gaat om alle verdachten te verhoren. Ook keert hij regelmatig naar het huis, waar de moord gepleegd is, terug om daar nieuwe indrukken op te doen.
De verdachten zijn goed uitgewerkt en dat maakt dat je nieuwsgierig blijft naar het vervolg in het verhaal. Ondanks dat je goed moet blijven opletten door de vele snelle perspectiefwisselingen, krijgt het verhaal uiteindelijk echt vorm.
Het plot neemt vele wendingen en is erg goed uitgewerkt. Dit maakt dat je tot het einde van het boek blijft gissen hoe de vork in de steel steekt.
Al met al een erg goed verhaal dat blijft boeien tot het einde. Daarom krijgt het van mij 4 sterren.