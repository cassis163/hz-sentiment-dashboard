Exit USA gaat over Lana en Pascal, ze zijn al jaren samen en Lana dacht een goede relatie te hebben. Dit dacht ze tot het moment dat ze thuis kwam en Pascal betrapte in hun bed met een andere vrouw. Ze vertrekt, slaapt bij haar beste vriendin maar Lana heeft geen rust ze vraagt zich continu af wat ze moet doen, waar ze moet wonen en wat ze echt wil. Om hier uit te komen en wat rust te vinden gaat ze op advies van anderen op vakantie. Drie weken rondreizen door de Verenigde Staten, met onbekenden op pad en even alles vergeten en nadenken over wat ze zelf wilt. De vakantie loopt bij vertrek al anders want daar staat Pascal die dezelfde reis heeft geboekt en met Lana wil praten.

Wanneer ik boeken lees gaan mijn gedachten de vrije loop, zo ook bij dit boek. Zal Lana toegeven? Zal er wat ontstaan tussen Lana en Rowan of wordt het toch weer Pascal? Exit USA is een lekker vlot geschreven boek. Het begint gelijk bij dat Pascal vreemd gaat en eigenlijk begint het boek pas echt wanneer de reis naar Amerika begint. Jammer is dat je daardoor niet echt een band krijgt met de personen, niet met Lana en niet met Pascal. Totaal geen voorgeschiedenis of aanloop naar het vreemdgaan, je weet wel meer van Lana zoals waar ze werkt, wat ze daar doet, wie haar beste vriendin is en de band met haar ouders. De personen in het reisgezelschap worden naast een paar oppervlakkige details ook niet verder uitgewerkt. Hier mis je bij de meeste niet veel aan omdat het voornamelijk bijpersonen zijn. De gesprekken tussen de personen zijn zo neergezet alsof je ze zelf ook zou hebben kunnen gevoerd. Het ongemakkelijke begin en de standaard gesprekken, gesprekken over wat je gezien hebt en wat je waar kan doen. Lana en de groep trekken door een deel van Amerika en elke keer wordt er een stukje omschreven over waar ze zijn. Dit door iemand van de groep of door hoe ze erdoorheen lopen en ergens naar kijken. Je krijgt zo wat mee van de omgeving, van wat ze doen maar niet te veel omgeving dat het vervelend wordt. Een leuk en herkenbaar stukje "Hoe vaak had ze deze brug al in films gezien? Nu zou ze er zelf overheen gaan lopen. Hoe bijzonder was dat?" Ik denk dat we dit allemaal wel herkennen met een plek of plaats, voor mij geeft zo'n zin net dat kleine beetje extra, iets persoonlijks, iets herkenbaars.

Exit USA is een fijn boek en had van mij iets langer mogen duren voordat het einde kwam. Het is een echte feelgoodroman maar met een einde dat ik hierbij niet verwacht had. Hoe het eindigt dat moet je zelf lezen.