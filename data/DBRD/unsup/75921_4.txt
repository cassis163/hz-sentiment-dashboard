Dit boek geeft zeer uitgebreide informatie over de maan, haar cycli en de dierenriemtekens. Aan informatie is het zeer omvangrijk, maar toch is het in aantal pagina's handzaam. Brede informatie over het Huis waarin je geboren bent tot aan de namen voor de 13 manen van het jaar. Als je dit boek in je kast hebt zul je het vaak tevoorschijn halen om er in terug te kijken.
Het leest duidelijk niet als een lees-boek, maar het is een werkboek. Ik heb het af en toe weggelegd en las tussendoor een roman.
Dit boek lijkt me minder geschikt voor mensen die zich nog maar net in de maan verdiepen, dan is die informatie nogal overweldigend. Er staan veel tabellen in waar je mee aan de slag moet om wat aan de informatie te hebben. Je moet dit boek meer zien als naslagwerk.