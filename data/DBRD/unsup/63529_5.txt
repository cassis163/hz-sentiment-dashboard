Het boek gelezen met een lach en een traan , het is op een humoristische manier geschreven. Niets menselijks is hem vreemd, en dat is enerzijds logisch, maar biedt anderzijds een heel verfrissende blik op de ‘groep’ bejaarden, die toch nogal eens weggezet wordt in onze maatschappij.

Het boek is verder heel actueel, in 2014 geschreven, en gaat in op de actuele ontwikkelingen .
Van bij het begin van het boek word je meegenomen in het leven van Hendrik,een man van +83 die,zoals hij zelf onmiddellijk laat weten,”niet van bejaarden houdt”. Je leeft mee met Evert die een amputatie moet ondergaan,voor Eefje die een beroerte krijgt met alle gevolgen van dien,voor Grietje die dement wordt. En toch weet Hendrik steeds weer een glimlach op het gezicht te bezorgen door de humoristische ,optimistische manier waardoor hij er elke dag voor hem en zijn vrienden het beste van maakt.
Kortom een prachtig boek wat iedereen zou moeten lezen. Vol humor (soms galgenhumor) en geeft een goed beeld van de werkelijkheid.