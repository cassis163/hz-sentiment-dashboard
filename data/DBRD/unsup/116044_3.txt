Ik mocht dit boek al vooruit lezen en hoewel ik hard heb gelachen om boek 1 lukte me dat bij boek 2 toch niet zo goed. Het zit op dezelfde tijdlijn als het eerste boek, dus alle dingen die in boek 1 gebeurden komen in boek 2 terug maar dan uit het oogpunt van twee andere personages die overal bij waren. (De Yoga zus en de vriend van de baas)

Ze teren een beetje op de grappen en de humor van deel 1 wat erg zonde is want ik had liever iets heel nieuws gelezen en dat gevoel had ik hier niet. Ik had liever gehad dat het allemaal nieuwe gebeurtenissen waren en dat we niet nog eens over de ballen van de baas en de moedermelk in de koelkast hoefden te lezen. (Dat was alleen de eerste keer leuk.)

Desalnietemin is het een grappig boek en heb ik het toch uitgelezen, maar deel 1 was vele malen beter. Als je gewoon iets zoekt om te lachen en verder niet na te denken, dan zul je hier vast wel blij mee zijn. (En vergeet niet deel 1 eerst te lezen want de grappen waren de eerste keer echt beter... LOL)