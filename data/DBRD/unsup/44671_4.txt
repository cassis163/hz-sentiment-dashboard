Amber ligt in coma, maar ze hoort en voelt alles wat er om haar heen gebeurt. Wat er precies gebeurt is, weet ze niet meer. Haar gedachten dwalen steeds terug naar de laatste momenten die ze wel nog weet, waardoor ze zich uiteindelijk steeds meer herinnert. Maar is alles wel precies gegaan zoals ze dat denkt?
Omdat ze alles wat er om haar heen gebeurt meekrijgt maar zelf nergens op kan reageren, zit ze met heel veel vragen. Waarom komt Paul bij haar langs als hij niet meer van haar houd? Waarover hebben hij en haar zus Clair ruzie? En hield iedereen nu eindelijk maar eens op met tegen haar te zeggen dat ze vol moet houden.

Alice Feeney werkt al 15 jaar lang bij de BBC als verslaggever, redacteur en producer. Ze heeft in Londen en in Sydney gewoont, en is uiteindelijk op het platteland in Surrey gaan wonen. Soms lief ik is haar eerste thriller.

Soms lieg ik is erg vlot geschreven. Het leest lekker en je wordt al heel snel het verhaal in gezogen. Alice weet met haar schrijfstijl je aandacht goed vast te houden, het kost moeite om het boek aan de kant te leggen.
Tijdens het lezen van dit boek komen heel veel vragen boven drijven, maar er is er eentje die alle anderen overstemt: wat is de waarheid?
In het boek komen een paar goed doordachte en zeer verrassende plotwisselingen voor. Deze zijn absoluut niet te voorspellen.
De karakters zijn goed uitgewerkt en gaandeweg leer je ze steeds beter kennen.

Het enige minpuntje vind ik dat er helemaal aan het einde ineens een nieuwe vraag opduikt. Deze blijft helaas onbeantwoord. Dat is erg vervelend als er geen vervolg op een boek komt omdat het rond blijft spoken in je hoofd en het aanvoelt alsof het verhaal nog niet helemaal af is.

Soms lieg ik krijgt van mij 4 sterren****