In de thriller: De waarheid van Melanie Raabe draait alles om Sarah, wiens man Philipp zeven jaar geleden spoorloos verdween. Als ze een bericht ontvangt dat hij nog leeft, staat haar wereld op zijn kop. Maar de man die uit het vliegtuig komt, is een vreemde. Ze herkent hem niet, maar toch weet hij veel over haar.

Dit is een spannend plot en ik had hoge verwachtingen van het verhaal. Die zijn niet allemaal uitgekomen.
Aan de schrijfstijl moest ik erg wennen, maar door de wijze van vertellen (door de ogen van Sarah en het relaas door de vreemde) was ik wel benieuwd naar het verloop van het verhaal.
Vooral de redenen van de vreemde maakte het verhaal spannend, hoewel het soms ook langdradig was.
Sarah kwam sympathiek op mij over, maar de vreemde niet echt: hij kwam niet echt menselijk over, een beetje robot-achtig.
De ontknoping kwam toch nog als een verrassing. Hierdoor werd ook duidelijk wie de vreemde was en wat zijn beweegredenen waren.

Al met al vond ik het een goed leesbaar boek, met af en toe een spannende wending. Een echte aanrader vind ik het niet, maar het is wel een leuk boek om te lezen.