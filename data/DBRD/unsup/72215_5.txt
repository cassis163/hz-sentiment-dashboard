Het leek onmogelijk om in het laatste deel uit de triologie alle eindjes van het verhaal aan elkaar te knopen. Iedere andere schrijver was het waarschijnlijk niet gelukt. Stieg Larsson wel, wat weer een onwaarschijnlijk goed boek oplevert! Het is gewoonweg onmogelijk om het boek weg te leggen voordat je de laatste bladzijde hebt omgeslagen.
Na het lezen van Gerechtigheid blijf je achter met een treurig gevoel. Als je het boek namelijk hebt uitgelezen, wil je weten hoe het Lisbeth Salander en Mikael Blomkvist verder vergaat. Er gaan geruchten dat er een nog onvoltooid vierde deel is achtergebleven van de overleden Stieg Larsson. Dit lijkt mij niet onwaarschijnlijk. De wereld die Stieg Larsson in de eerste drie delen van de Milleniumreeks heeft geschapen laat genoeg mogelijkheden over voor nog een verhaal. Hoe gaat het bijvoorbeeld verder met Blomkwist en Monica Figuerola? Wat gaat Salander verder met haar vermogen doen? En hoe is het de tweelingzus van Lisbeth verder vergaan? Ik zou het graag lezen!