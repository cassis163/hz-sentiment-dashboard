Trigger was het eerste boek dat ik van Wulf Dorn gelezen heb en is zeker niet de laatste. Het is een ontzettend goed verhaal dat je echt onder je huid gaat zitten. Prachtig mooi beschreven hoe een vrouw haar strijd aangaat met De Zwarte Man en zo probeert de 'vrouw zonder naam' te redden. Wie beide figuren echter zijn blijft het gehele boek door een raadsel. De schrijver weet je hersenen ook allerlei kanten uit te slingeren. Iedereen is verdacht. Zijn het bekende van haar en wat willen ze precies? Het is makkelijk het eind te verhullen maar dat zou de schoonheid van het boek weghalen dus dat doe ik niet.

Het begin en het middenstuk lopen mooi in elkaar over en nemen een aanloop naar de grote finale van dit verhaal. De spanning loopt in deze twee delen een beetje in een golvend patroon. Het begint erg spannend en langzaam neemt de spanning af maar neemt dan toch weer toe. De spanning aan het einde blijft alsmaar stijgen en komt ver boven het eerder bereikte niveau uit.

Het ontzettend sterke en onverwachte plotstuk zorgt duidelijk voor de vierde ster wat mij betreft. Dit boek smaakt echt naar weer. Omdat ik De Therapie van Sebastian Fitzek toch een slag beter vond krijgt dit boek 'slechts' vier sterren en mag zich met recht een aanrader noemen!