Dit soort boeken is totaal buiten het genre wat ik normaal lees. Mijn verwachting was dan ook vrij laag, maar ik vind dat ik het boekenweekgeschenk als leesverslaafde gelezen moet hebben. Dus tijdens mijn treinreis begon ik erin en vanaf bladzijde 1 heeft het me gepakt. Het begint heftig, direct werd ik meegenomen, ik werd nieuwsgierig, ik kon me in Olivia verplaatsen, ik wilde meer weten....
Het verhaal bleef me bij in de tijd dat ik niet las waardoor ik verder wilde lezen.
Het fijne aan de schrijfstijl vind ik dat het niet in details treed, maar wel voldoende vertelt om meegenomen te worden in het verhaal.
Ik was erg positief verrast door dit boekenweekgeschenk. Het maakt dat ik toch wel nog wat anders ook van Esther Gerritsen wil gaan lezen.