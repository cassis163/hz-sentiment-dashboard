Het boek speelt zich af in het negentiende-eeuwse Londen. Dorian Gray is een mooie jongen met een zuivere ziel. Zijn vriend Basil Hallward, een schilder, schildert hem zoals hij hem ziet, als een mooi en daarnaast zuiver mens. Dit zuivere en pure verdwijnt al snel wanneer hij kennis maakt met Lord Henry Wotton, die hem bewust maakt van de kracht van zijn schoonheid. Hierdoor verandert hij al snel in een egocentrische persoonlijkheid. Voor Dorian bestaat het leven alleen uit Dorian en zoveel mogelijk genieten. Dat het laatste ten koste van anderen gaat, vindt hij vanzelfsprekend. Het schilderij toont hem de ware Dorian die hij koste wat het kost verborgen wil houden voor de wereld. Ik vond het een mooi boek, hoewel ik het af en toe ook wat langdradig vond. Er wordt bijvoorbeeld erg lang ingegaan op al zijn verzamelingen. Daarnaast gebruikt Wilde regelmatig korte zinnen wat ik persoonlijk minder prettig vind lezen. Het verhaal vond ik bijzonder en naarmate het boek vorderde ook steeds spannender om te lezen.