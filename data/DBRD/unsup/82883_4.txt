Als je van niet alledaagse boeken houdt, is dit boek zeker aan te raden. Een openhartige schrijfstijl omdat de hoofdpersoon zich soms naar de lezer lijkt te richten. Wat is waar en wat is niet waar in wat hij de lezer laat weten. Soms komt hij op informatie terug, waardoor het verhaal weer een andere laag krijgt. Het geheel steekt goed in elkaar. De vormgeving om in het verhaal zelf ook een nog niet afgeronde roman (genaamd Toekomst) te verwerken, is knap gedaan. Alhoewel dit deel wel te langdradig is, het thema was boeiend. In het vervolg van het verhaal wordt er teruggegrepen op deze roman. Het einde is ten dele verrassend. Het andere deel lag te veel voor de hand. Een wat complex boek door alle thema's die aangehaald worden, maar de hoofdpersoon neemt je met gemak mee in zijn openbaringen waarom hij zijn vader doodde.