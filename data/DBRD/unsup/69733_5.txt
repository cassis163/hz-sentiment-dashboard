SF, dat gaat toch over veldslagen met ruimteschepen? Niet altijd. Er zijn ook ontzettend grappige verhalen. Zoals die over antiheld Magnus Ridoplh. Voortdurend is hij valseriken te slim af, of het nu gaat om voor veel geld gekochte plantages die door gillende springers worden leeggeroofd of oplichters die primitieve volkjes tegen elkaar opzetten om geld te verdienen aan het spektakel.
De karakters zijn heerlijk overdreven, de toon spottend. Maar zit ook een moraal achter de daden van Magnus die de lezer tevreden achterlaat: er is gerechtigheid geschied. Zó vaardig geschreven, zó origineel. Een van de grootste auteurs van het genre laat zich hier van een heel andere kant zien.
Genieten. Dit overleeft alle rages.