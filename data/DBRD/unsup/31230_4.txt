OrlandO is inmiddels 18 jaar geworden en wordt door zijn biologische vader Kronos naar een verre planeet gestuurd. Op deze planeet heerst er oorlog en OrlandO moet er orde op zaken stellen.
OrlandO gaat op een vredesmissie en tijdens zijn afwezigheid wordt de aarde aangevallen door de Giganten. De Giganten zijn een soort van reusachtige reptielen en zij staan voor HET KWAAD in het universum.
Het OgenOOtschap is ondertussen weer onder leiding gekomen van Emile van Straaten en met hulp van zijn kameraad Jonathan verdiepen ze zich in de wereldgeschiedenis . Tijdens deze zoektocht komen ze uit bij het Oude Testament waarin cryptisch staat wat er destijds is gebeurd.....

De laatste Profeet en de Giganten is het vervolg op De Laatste Profeet . Het verhaal gaat verder met OrlandO op 18 jarige leeftijd in twee verhaallijnen: Orlando op missie en het verhaal van Emile op Aarde . Beide verhaallijnen bevatten vol vragen en oplossingen. Beide mannen krijgen het idee dat ze voor het karretje van Kronos worden gespannen en regelmatig niet de gehele waarheid te horen krijgen. Ondanks dit gevoel voeren ze de opdrachten toch uit ....

Han Peeters neemt je wederom direct mee in dit verhaal dat volstaat met informatie en uitleg. Het is soms wel veel en hierdoor moet je sommige stukken nog eens lezen om het goed tot je door te laten dringen. De karakters zijn wat ouder geworden en zijn ook gegroeid wat ook geldt voor de OgenOOtschap dat duidelijk een stempel op de wereld drukt! IdeeÃ«n breiden zich uit en de gemeenschap groeit.

Tijdens het lezen van dit verhaal werd ik weer geraakt hoe goed over alles is nagedacht en is uitgewerkt. Ook heb ik me regelmatig afgevraagd over wat staat beschreven ook werkelijkheid zou kunnen zijn en welke gevolgen zou dit dan zou hebben .Ook of we we dit wel allemaal aankunnen?

De schrijfstijl is vlot,sterk en krachtig . Deze drie elementen zorgen ervoor dat je goed in het verhaal zit en dat blijft tot en met de laatste blz.

De laatste Profeet en De laatste Profeet en de Giganten zijn afzonderlijk te lezen maar je krijg een duidelijker beeld als je eerst De laatste Profeet hebt gelezen.