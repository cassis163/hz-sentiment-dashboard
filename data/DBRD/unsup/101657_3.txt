Ik heb dit boek met plezier gelezen, maar raakte het aan het einde wel een beetje kwijt.

Als 7 mensen op een zondag op een school aan het filmen zijn, is er ineens een knal. Tv werkt en er wordt aangeraden ramen en deuren dicht en verduisterd te houden.
Er is iets gebeurt, buiten is er alleen nog een dichte mist. En zo zijn deze mensen op elkaar aangewezen, met minimaal eten en steeds minder voorzieningen. Niet iedereen kan dit hebben, mensen verlaten het gebouw en komen niet meer terug. Maar de dreiging binnenin het gebouw wordt steeds meer voelbaar.

Het boek verspringt erg tussen de dagen, wat het verhaal op een gegeven moment onsamenhangend maakt, en toch wil je doorlezen. Het einde is er dan ineens, niets opgelost, maar veel om over na te denken.