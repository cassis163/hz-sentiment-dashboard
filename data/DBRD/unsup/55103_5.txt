Eigenlijk kan ik over dit boek heel erg kort zijn: WOW!

Vanaf de allereerste bladzijde had het boek mijn volle aandacht. Er was meteen een spanning waarvan je weet: 'hier gebeurt wat'. Dit soort spanning kwam niet alleen op de eerste bladzijden voor. Nee, bijna het hele boek stond er bol van.
Behalve spanning heeft het boek ook vaart. Daardoor leest het als een trein. Een sneltrein. Geen moment wordt het vervelend of langdradig.

Harlan Coben weet ook uitstekend hoe hij de lezer op het verkeerde been moet zetten. Als je denkt te weten wie de dader is, heb je het mis. Dan blijkt er toch weer een verrassende wending in het verhaal te zitten die ervoor zorgt dat je een ander gaat verdenken. Maar ook deze verdachte hoeft de dader niet te zijn.

Mede hierdoor heeft Coben weer een geweldig goed boek afgeleverd en bewezen dat hij een meester in dit genre is.