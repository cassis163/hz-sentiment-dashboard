13 minuten is een ontzettend spannende, meeslepende YA-thriller die je oppakt, en niet meer kan wegleggen. Het boek gaat over de 16-jarige Natasha, die 's ochtends vroeg in een rivier wordt gevonden. Ze is 13 minuten dood geweest, maar kon door reanimatie nog net gered worden. Ze herinnert zich niet hoe ze in de rivier is gekomen, of wat er die nacht is gebeurt. Maar haar beste vriendinnen, Jenny en Hayley, lijken iets te verbergen. Terwijl de politie onderzoek doet, Jenny en Hayley hun geheim proberen te verbergen en Natasha samen met haar ex-beste vriendin Becca steeds meer aanwijzingen opgraaft, wordt stukje bij beetje duidelijk wat er die ene nacht is gebeurd.

Dit boek is zo ontzettend meeslepend, dat je als lezer alle gevoelens van de personages over lijkt te nemen. Als je aan dit boek begint, kan je hem met geen mogelijkheid meer wegleggen! De schrijfstijl is heerlijk vlot, duidelijk en leest lekker weg.

De personages vond ik erg goed uitgewerkt. Je leert ze zo goed kennen, dat ze een beetje als vrienden aan gaan voelen en je bij bepaalde situaties al kan voorspellen hoe ze gaan reageren. Hierdoor is het boek op bepaalde momenten wel erg voorspelbaar, maar uiteindelijk zit de vork anders in de steel dan je denkt.

Wat ik ook leuk vind, is dat er ook diepgang is gelegd in het verleden van de personages. Langzaam maar zeker wordt uitgelegt hoe de personen zijn geworden tot wie ze zijn, wat ik een groot pluspunt vind. Hierdoor krijgen de personages veel meer diepgang.

Het plot vind ik heel erg verassend. Ongeveer op driekwart van het boek lijken alle vragen al beantwoord, maar als je belandt in de nasleep van de onderzoek en het moment dat de hoofdpersonen hun leven weer willen oppakken, komen er toch weer nieuwe vragen bij je op. En dan lijkt het verhaal ineens in een stroomversnelling te komen, er gebeurt heel veel tegelijk. Dat vond ik wel even verwarrend. Een bepaald hoofdstuk eindigt in een gigantische cliffhanger, maar daarna gaat het verhaal daar helemaal niet op in. De hoofdstukken daarna switch je ineens tussen drie verschillende oogpunten, zonder dat er duidelijk wordt vermeld vanuit welk personage je het verhaal nu ziet. Het verhaal is ontzettend spannend en zenuwslopend, maar door de verwarring die er bij mij ontstond vond ik het toch minder leuk. Gelukkig bleef het boek wel pakkend genoeg om door te blijven lezen! En nadat je het einde hebt gelezen, sla je het boek zeker weten met open mond en wijd opengesperde ogen dicht. Want wow, je weet echt niet wat je kan verwachten!