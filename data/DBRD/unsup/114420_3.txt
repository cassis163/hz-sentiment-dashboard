Het boek ‘Maannachten’ geschreven door Marja Visscher gaat over een periode in het leven van de Nederlandse kunstschilder Johan Barthold Jongkind.
Johan Barthold Jongkind werd geboren te Latrop, Nederland op 3 juni 1819 en stief op 9 februari 1897 in Côte-Saint-André, Frankrijk. Zijn leermeester was Andreas Schelfthout. Toen de Franse kunstschilder Eugène Isabey in 1845 naar Den Haag kwam prees Andreas Schelfthout zijn leerling bij deze aan. Hierop nodigde Isabey, Jongkind uit om in zijn atelier in Parijs te komen werken.

In Frankrijk ontmoet hij Joséphine Fesser-Borrhee bij Martin, de man die zijn schilderijen verkocht. Over deze periode in zijn leven gaat dit verhaal.
De kennismaking met Joséphine, het leven dat ze samen deelden, de verleiding dewelke het nachtleven van Parijs op hem had, met als rode draad de kracht van de voor hem goddelijke drank absint. Absint die ervoor zorgde dat hij prachtige werken kon produceren en waaraan hij moeilijk kon weerstaan.
Verder is het thema homoseksualiteit prominent aanwezig. Veeleer het verborgen houden ervan en de invloed die dit heeft op de levens van de personages.
Na Vincent Van Gogh wordt Johan Barthold Jongkind beschouwd als de meest invloedrijke Nederlandse 19de eeuwse schilder. Hij was de voorloper van het impressionisme uit diezelfde 19de eeuw.

Het verhaal leest vlot en is dan ook een aangename kennismaking met het werk van deze schilder. Het nodigt zeker uit om het werk van deze impressionist nader te gaan bekijken. Liefhebbers van de lichte, historische roman zullen zeker genieten van dit boek.