Jeroen Guliker heeft met Havana een prima boek neergezet. De proloog is gruwelijk, maar gelukkig verloopt de rest van het boek wat rustiger zodat je weer opgelucht adem kan halen. De personages zijn goed uitgewerkt, je kan je al snel in HannahÂ’s leven verplaatsen. De overige personages komen er ook goed van af. Allemaal worden ze neergezet als mensen van vlees en bloed. De plot zit goed in elkaar, spannende scenes en het leven op een gereformeerd dorp worden afgewisseld met erotische scenes en net als je denkt nu heb ik wel genoeg van de erotiek, ik wil een thriller, wordt het roer omgegooid. Een juiste timing op het juiste moment. De ontknoping komt echter wat laat op gang maar mag er zeker wezen, alle puzzelstukjes vallen dan netjes op hun plek. De schrijfstijl is eenvoudig geen moeilijke woorden, niks om over na te denken, verstand op nul blik op oneindig en lezen maar.

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren