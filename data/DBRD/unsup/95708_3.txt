3 verhaallijnen door elkaar, 2 moorden, een vermiste zus en een gevonden meisje met een zwaar trauma. Het eerste deel van de Noordzeemoorden. Deze ondertitel snap ik nog niet gezien het eerste deel, maar dit kan komen in de volgende delen.

Een vlot geschreven boek met veel korte zinnen, soms alleen woorden. Het onnodig veel gevloek is een minpuntje aan de schrijfstijl. Ook de geloofwaardigheid van het verhaal is een klein minpuntje. Een 19 jarig meisje dat zich met een moordonderzoek kan/mag bemoeien, op de vindplaats van de lijken komt. Ondanks deze minpuntjes een leuk boek met vele vragen als het boek uit is. Dit zorgt ervoor dat je snel hoopt dat het volgende deel uitkomt!