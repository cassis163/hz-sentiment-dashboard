Als er wel iemand je weet te prikkelen, dan is het Owan Drake wel. Met De zaden der hoop Boek 1 De val van Hym√≠r weet hij je in een duister geschapen wereld te trekken van Licht en Duisternis. Op een mannelijke, ruige manier vertelt hij met volle overtuiging zijn opmerkelijke verhaal, welke is doorspekt met klare taal. Dit is ongetwijfeld om het nog donkerder te maken. Hierdoor is het dan ook niet weggelegd voor gevoelige mensen of tere zieltjes, die niet zoveel met het horror en fantasy genre hebben of gewoon niet tegen ongegeneerd vloeken kunnen. Menig taalpurist zal ook fronsen bij zijn schrijfstijl: aan de zinsbouw mag bijvoorbeeld nog wat meer gesleuteld worden, al doet hij zijn best om het geloofwaardig te houden. Ondanks dat, weet de auteur je in het verhaal te houden en zal je merken dat het verhaal op een bepaald punt samensmelt. De plot laat de lezer versteld staan en dit maakt het toch de moeite van het lezen waard.