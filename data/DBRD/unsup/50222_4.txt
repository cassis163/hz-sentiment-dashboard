dit is ook geen grote Thriller, maar dit is zo amusant, zo snedig dat je het eens moet geprobeerd hebben.,Ik zal het maar toegeven, ik ben een fan van Andrea Camilleri. Ik hou van het oude bevende meneertje dat zijn geweer richt, zodat de geviseerden steeds heen en weer moeten springen om uit het vizier te blijven. Ik hou van Catarella, de politieman-telefonist die alle boodschappen door elkaar haspelt. Ik hou van commissaris Montalbano, die altijd met zijn superieuren in ruzie ligt, zonder dat ze hem iets kunnen maken.

Ditmaal gaat Montalbano op zoek naar een bankdirecteur, Emanuele Gargano, die er blijkbaar met het geld van talloze Siciliaanse beleggers vandoor is. Op het bankkantoor in Vig√†ta werken verder nog drie personen: Mariastella Cosentino, die er van overtuigd is dat Gargano nog zal terugkomen, Giacomo Pellegrino, die nergens te bespeuren valt, en Michela Manganaro, een verleidelijke jongedame met wie Gargano graag gezien werd. Uiteindelijk dragen deze drie elk hun steentje bij tot de ontrafeling van het raadsel.

Dit is geen grote Literatuur, dit is ook geen grote Thriller, maar dit is zo amusant, zo snedig dat je het eens moet geprobeerd hebben. Bij voorkeur op een zonovergoten strand, koel drankje bij de hand, af en toe even wegdoezelen, en gewoon genieten van de onoverwinnelijke Montalbano.