Het laatste deel van een trilogie beschrijft het leven van de laatste vrienden van Old Filth en zijn vrouw Betty. Voor de derde keer wordt hetzelfde verhaal verteld, maar weer vanuit een ander gezichtspunt.
Terry Veneering is arm geboren als Terry Venetski. Zijn moeder was kolenboer, zijn vader een bedlegerige Rus. Als door een wonder ontsnapte hij twee maal aan de dood.
Na dit boek vallen de laatste puzzelstukjes in elkaar en is het pas duidelijk hoe de personen met elkaar vervlochten zijn. De laatste vrienden zijn oud en hebben elkaar vergeven.
Ook in dit boek wordt heen en weer gesprongen in de tijd waardoor ik als lezer wel alert moet blijven.
Ik vind het erg mooi en knap geschreven en heel bijzonder dat ook een derde deel nog zo kan boeien.