Edward Petrovics .
Ondernemer-schrijver.
Geboren in Noorderwijk 1961 en runt een bedrijf in audio visuele diensten. Is geruime tijd geleden gefascineerd geraakt door de hunebedden in het Drentse, en heeft daarop zijn debuut geschreven. Het boek is door middel van crowdfunding en volledig in eigen beheer uitgegeven. Momenteel wordt er hard gewerkt om het boek om te zetten in een luisterfilm. Zijn ultieme droom is om het boek nog te verfilmen. Je kan alvast genieten van een fragment op You Tube. Je voelt onmiddellijk de spanning! https://www.youtube.com/watch?v=ohYSfhIQtIc

Het verhaal speelt zich af in verschillende tijdzones maar het lukt de schrijver goed om hier duidelijkheid in te scheppen.

Danny is archeoloog van beroep, getrouwd en vader. Wanneer hij samen met zijn gezin op vakantie een bezoek brengt aan het oudste hunebed van Nederland stoot hij zijn hoofd. Als hij weer bij zijn positieve komt ontdekt hij een steen die een ijsblauwe gloed afgeeft. Zeer voorzichtig strekt hij zijn hand uit en meteen duizelt het hem voor de ogen. Vanaf dan lijkt het wel of hij schimmen ziet of hoort die hem verwittigen “Vergeet wat je gezien hebt” . Maar wat moet hij vergeten? Hij kan het niet loslaten en roept de hulp in van een professor uit zijn studietijd en Danny’s lieftallige assistente Hellen. Danny trekt je mee in een onvergetelijk en spannend avontuur met jagers van het Trechtervolk, Van Gogh, geheimzinnige achtervolgers in SUV’s en zelfs het Vaticaan heeft zo zijn geheimen.

De cover ( wat voor mij belangrijk is, het oog wil ook wat) trekt mij zeker aan, echt een beetje mysterieus. Het boek leest lekker weg met zijn korte hoofdstukken en een zeer aangenaam lettertype.

Eigenlijk wist ik niet zo goed wat te verwachten van dit boek met die verschillende tijdlijnen. De schrijver is erin geslaagd mij nieuwsgierig te maken tijdens het verhaal, niet alleen naar het plot, maar ook naar wat alles met elkaar zou kunnen verbinden. Het plot zelf heeft me met vraagtekens achtergelaten, misschien komt er een vervolg? Of herhaalt het zich steeds weer? De personages had ik liever iets meer uitgewerkt gezien want vond het hierdoor soms wat gevoelloos overkomen.

3*

Met dank aan de uitgeverij Swinre voor het recensie exemplaar.