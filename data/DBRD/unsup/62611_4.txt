Ik vind het een zeer aanslepend boek. Het is erg leuk dat de schrijver, René Appel, zich als het ware kan inleven in het lichaam en de gedachten van een jongere. Zo gebruikt hij in zijn boek veel jongerentaal en het grove taalgebruik zorgt voor een soms humoristische bijklank. Aan de andere kant zijn scheldwoorden ook wel passend omdat het verhaal zich nu eenmaal in een wereld van criminaliteit afspeelt. Hij kan ook heel goed verwoorden hoe jongeren denken en hoe ze eerst iets doen en dan pas nadenken over wat ze gedaan hebben. Omdat de schrijver juist op die manier schrijft, kon ik me helemaal inleven in dit spannende verhaal.
Het hoofdthema van het boek is ‘’geld’’. Wanneer Roy, het vriendje van Manon, tijdens zijn illegale praktijken overvallen wordt, raakt hij in diepe schulden. Omdat Manon ontdekt dat haar vriendje in een criminaliteit zit, wil ze niets meer van hem weten, ondanks ze een kind van hem verwacht. Het verdere verloop van het boek gaat over Roy die tevergeefs probeert zijn schulden te vereffenen en zich wil wreken op Manon omdat ze hem heeft verraden bij de politie.
Hoewel ik soms even de draad kwijtraakte omdat er al vanaf het begin twee verhalen door elkaar liepen, heb ik deze thriller toch als zeer vlot ervaren.
Tweestrijd is allesbehalve voorspelbaar en het zit vol met verrassende wendingen. Ik had nooit verwacht dat Manon Roy’s alibi zou intrekken of dat Roy in de eerste plaats Ad zou vermoorden.
Over het algemeen is Tweestrijd een zeer spannend boek en ik zou het iedereen aanraden! Van mij krijgt dit boek een acht op tien.