Een boek over de Tweede wereldoorlog is niet iets waar ik snel naar grijp. Ik heb het geluk gehad om dit gesigneerde boek te mogen ontvangen. Hartelijk dank daarvoor Simone van der Vlugt. Binnen twee dagen had ik het boek uitgelezen ! Elk vrij minuut ging op in het boek. Je leest een roman met daarin de werkelijke feiten van de oorlog verwerkt. Je begrijpt na dit verhaal waarom iemand kiest voor het leven dat ze leiden. Zowel de positieve, maar ook de negatieve invloeden.
Ik ben inmiddels een groot fan van de auteur en haar andere boeken worden dan ook zeker nog gelezen !

Vanaf hoofdstuk 1 word je meegenomen in het verhaal van Katja. Geen tijd meer om te ontsnappen….. we zitten in de Tweede wereldoorlog.
Op 14 mei begint het bombardement op Rotterdam en het leven van Katja staat volledig op de kop. Haar ouders, een broer en een zus komen hierbij om het leven. Samen met haar man Daniel nemen ze haar andere broers en zussen in hun huis. Het wordt een hele moeilijke periode gedurende de volgende vijf jaar. Katja haar vriendin Esther en haar man moeten onderduiken met een baby. Toch worden ze verraden en neemt Katja de kleine baby onder haar hoede. Doordat haar schoonouders zich hebben aangesloten bij de NSB komt Katja in contact met een Duitse officier. Haar man Daniël is arts en veel aan het werk in het ziekenhuis. Haar broers gaan bij het verzet. Een paar keer vraagt Katja hulp aan officier Rösener en hij helpt haar ook daadwerkelijk. Dan wordt ook Daniël afgevoerd en staat ze er alleen voor. De strenge winters en het veel te weinig voedsel zorgt ervoor dat iedereen verzwakt. Eindelijk word Nederland bevrijdt ! Maar niets is meer zoals het was.