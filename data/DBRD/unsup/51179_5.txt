Zo eens in de zoveel tijd tref je een boek die je ademloos uitleest, zo ook Het Meisje met alle gaven. Het boek gaat over Melanie en op de achterflap staat deze tekst: Elke ochtend wacht Melanie in haar cel tot ze opgehaald wordt voor school. Als ze komen, houdt Sergeant zijn pistool op haar gericht terwijl twee van zijn mensen haar in de rolstoel vastbinden. Ze vinden haar niet aardig, denkt ze. Ze grapt dat ze niet zal bijten. Maar niemand lacht. Melanie is een heel bijzonder meisje.
En hoe bijzonder dat is dat zal in de loop van dit boek blijken, de schrijver is er in geslaagd om bij elk hoofdstuk een klein stukje van het mysterie m.b.t. Melanie te ontrafelen. Heel mooi is hoe hij de karakters van de hoofdpersonen omschrijft, met al hun goede en slechte kanten, de gedachtes en wat hun drijfveer is. Dat maakt dit boek heel mooi om te lezen. De uiteindelijke ontknoping van dit verhaal vond ik heel verrassend en goed gevonden. Een topboek met een science-fiction-achtig tintje (maar het zou ook zomaar in het "echie" kunnen gebeuren, dat maakt het extra scary....)!!