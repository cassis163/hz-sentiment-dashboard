Finna groeit op in een Vikingdorp in Noorwegen. Het gezin bestaat uit een vader een moeder en drie dochters. De oudste dochter Thora is met haar vader naar een bevriend dorpshoofd gereisd met de bedoeling dat Thora zal trouwen met de zoon van dat dorpshoofd. Vader en dochter komen na een lange winter niet meer thuis. Er is iets verschrikkelijks gebeurd. Ze worden doodverklaard. Maar Finna krijgt een droom waarin ze ziet dat Thora niet dood is.
Finna besluit op pad te gaan om haar zus te zoeken. Wat er dan volgt is een spannend avontuur.
Finna wordt vergezeld van een wolf en een raaf die ze in haar dromen bij zich kan hebben. vanwege hun namen denk ik aan verwijzingen naar de Noorse goden. Zij helpen haar zowel daar als in de periodes dat ze wakker is. Ze krijgt ook hulp van anderen, waaronder haar vriend en twee dwergen die ze onderweg ontmoet. Ze moet zich soms uit lastige situaties vechten met haar bijl.
In haar dromen heeft Finna ook nog te maken met een magiÃ«r en als er in haar dromen iets gebeurt waardoor ze zich verwondt, blijkt dat in de realiteit ook zo te zijn.
Het wordt een spannende tocht, waarin Finna haar nieuwe gave snel moet leren gebruiken. Zal dit haar lukken en kan zij haar zus redden?

Ik heb genoten van dit verhaal dat zich afspeelt in de Vikingtijd. Helaas waren er een paar dingen die volgens mij in die tijd wel anders waren. Meer onderzoek naar deze periode zou niet gek zijn geweest. Het had vooral te maken met de rolverdeling in een Vikingdorp, met een gewonde oom en een geamputeerd been. Toch kon ik er snel overheen lezen en de rest van het verhaal gaf geen aanleiding meer tot bedenkingen, behalve dan dat er in Finna's groep verder geen andere vrouwelijke personages waren, alleen mannen.
Toch kon ik de meeste tijd lekker mee in de fantasy en avonturen van Finna, trollen, reuzen en dwergen. De dromen deden me een beetje denken aan Dreamscape, maar zewaren toch wel anders, natuurlijk.

Een heerlijk boek om te lezen.
Ik ben benieuwd hoe het tweede deel zal zijn.