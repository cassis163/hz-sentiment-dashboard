Wat een topboek! Mijn eerste boek van MacBride was een schot in de roos! Door de gruwel die hij zo tot in de puntjes kan beschrijven, heb je het gevoel van zelf op de plaats van de misdaad te staan en voel je echt mee met de hoofdpersonages die ermee geconfronteerd worden.
We worden als lezer al snel meegezogen in het verhaal. Een gruwelijke beschrijving van een vermoord kind beneemt je al snel de adem en de details waarmee MacBride de situatie schetst, laat je letterlijk bibberen over je hele lijf. Je kan dus eigenlijk niet anders dan gewoon doorlezen tot je noodgedwongen moet stoppen om te gaan werken of slapen. Ik kon het boek écht niet wegleggen, een topper wat betreft de opbouw, de details, de spanning!
Dit boek is ongetwijfeld één van de allerbeste die ik ooit al heb gelezen! Eén van mijn favorieten! Ik kan alvast niet wachten om de serie van Logan McRae verder te verslinden!