Verpakt in een sigarendoosje neemt Roel Richelieu van Londersele(1952) je mee in de reis naar zijn vader. Hoewel zijn vader fysiek altijd dichtbij is, hij werkt in zijn eigen sigarenfabriekje vlakbij huis, lukt het Robbert niet om de intense band met zijn vader te krijgen waar hij zo'n behoefte aan heeft.
In mooi Vlaams wordt in eerste instantie het alledaagse leven van een doorsnee Belgische familie in de jaren 60 en daarna beschreven. Hoofdstukken starten steevast met : "ik was negen, ik was twaalf, ik was zestien" en zo door. De jaren verglijden snel, het verhaal maakt sprongen in het leven van hoofdpersoon Robbert van Lierde.
Maar hoe alledaags is het beschreven leven? Als snel dringt het tot de lezer door dat er zeer complexe verhoudingen zijn binnen het gezin. De twee broers en de zus van Robbert hebben ook ieder hun eigen rol. Naast de hunkering naar meer contact met zijn vader is de verhouding tussen Robbert en zijn moeder het meest intrigerend. Wat maakt dat zij hem zo vaak straft, wat heeft hij haar misdaan dat zij hem zo achterstelt, ja zelfs lijkt te verstoten?
Hoe draagt Robberts relatie met de flamboyante Louise bij aan zijn ontwikkeling van jongen tot man? Robbert voltooit uiteindelijk de reis naar zijn vader, maar of de uitkomst nu het gewenste resultaat heeft...…………...
Een roman met veel autobiografische elementen die het best tot zijn recht komt als je het in een adem uitleest.