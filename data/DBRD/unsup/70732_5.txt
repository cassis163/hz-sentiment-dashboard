Voor uitgeverij Willowtreez en Mascha Schoonakker mocht ik het boek “Merkteken van de dood; zielenverzamelaar” lezen en recenseren waarvoor mijn hartelijke dank.

Recensie Merkteken van de dood; zielenverzamelaar - Mascha Schoonakker

Samenvattig
Gwen is dochter van een zielenverzamelaar. Haar vader moet zielen van overledenen verzamelen voor de Raadsheren. Op een dag breekt Gwen een aantal zandlopers met het levenszand van stervelingen. Hierdoor worden ze onsterfelijk. Gwen gaat proberen dit probleem voor haar vader op te lossen. Het blijkt dat Max een klasgenoot ook onsterfelijk geworden is en dit maakt het voor Gwen extra lastig.

Leeservaring
Merkteken van de dood is het eerste deel van de reeks zielenverzamelaar. Deel twee komt in het voorjaar 2019 uit en ik kijk er al naar uit. De schrijfstijl en het verhaal doet je verlangen naar meer. Ik ben dan ook zeer blij dat er een vervolg komt.
De dood speelt een centrale rol in dit boek. Hoewel het een lastig thema is ligt het verhaal absoluut niet “zwaar op de hand”. Het is een heel mooi verhaal waarin dood niet dood is maar een soort overgangsfase. Het is dus geen droevig verhaal. Dit boek is erg origineel wat betreft de verhaallijn. De schrijfstijl is vlot. Duidelijke en goed te begrijpen taal. De omgeving wordt mooi uitgewerkt evenals de personages. Je kunt je prima inleven in de personages en je een voorstelling maken van de omgeving waarin het verhaal zich afspeelt.
Zoals ik al heb aan gegeven doet dit boek mij verlangen naar het volgende deel. Een heerlijke combinatie van young adult en fantasy, zeker niet alleen voor de “categorie” young adult.