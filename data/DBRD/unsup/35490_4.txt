Ik werd aangetrokken tot dit korte verhaal door de prachtige vormgeving van deze Engelstalige uitgave (een Nederlandse uitgave iis er nu = begin 2018, niet). Gebonden, ouderwets aandoende schutbladen en grote illustraties die soms meer plaats nemen dan de tekst. Het verhaal begint onschuldig genoeg in een alledaagse, herkenbare omgeving (een straat, een bibliotheek, een leeszaal), met een gewone, wat brave jongen als hoofdpersoon), en gaandeweg raak je verzeild in een onheilspellende andere dimensie waar andere wetten gelden, enbovennatuurlijke ,bizarre personages rondlopen. Als in een boos sprookje beland je met de hoofdpersoon in de kerker, met een onmogelijke opdracht te vervullen en een gruwelijke straf in het vooruitzicht. Klassieke vertelelementen genoeg (de helper, het mooie meisje, de gevaarlijke grijsaard) maar geheel des Murakami's eindigt het toch niet helemaal zoals je had gehoopt. Een juweeltje met unheimische kantjes.