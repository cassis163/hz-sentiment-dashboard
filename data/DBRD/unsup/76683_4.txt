Wat doe je als man wanneer een mooie jonge vrouw, eigenlijk nog een meisje, in de regen staat te liften? Zeker als ze je zoon gekend heeft? Dan stop je en neem je haar mee. Is dat een goed idee? Waarschijnlijk niet, maar hey, ze zegt dat ze je zoon heeft gekend dus kan je meteen enkele vragen stellen. Cal Weaver is priv√©-detective, getrouwd met Donna maar sinds de dood van hun zoon stelt hun huwelijk niet veel meer voor. Nadat hij het meisje, Claire, dochter van de burgemeester nota bene, meeneemt, begint ze zich vreemd te gedragen. Ze zegt dat ze achtervolgt wordt en plots voelt ze zich niet goed en wil uit de auto. Ze loopt naar een bar, maar het duurt nogal lang voordat ze terugkomt. Cal gaat haar zoeken, oa op de toiletten van de vrouwen, maar vindt haar niet. Wanneer hij terug bij de auto komt, blijkt ze er al terug in te zitten. En dat is het begin van een achtbaan waar hij voorlopig niet af komt. Van welwillende gentleman die een meisje helpt wordt hij onderzoeker, verdachte, slachtoffer, zowat alles komt aan bod.
Heerlijk boek om te lezen.