Deze roman speelt zich af in de jaren zestig in een klein plaatsje, Plainview, in Indiana, in het zuiden van Amerika. Drie vriendinnen kennen elkaar al veertig jaar en delen lief en leed. Ze ontmoeten elkaar in de plaatselijke diner Big Earl All-You-Can-Eat om de laatste nieuwtjes te delen en elkaar advies en steun te geven. Het lijkt soms net de serie Cheers van de televisie.

De drie vriendinnen worden The Supremes genoemd. Odette is heel gelukkig getrouwd met James en wordt liefdevol verzorgd als ze kanker blijkt te hebben. Clarice weet dat haar man een vreemdganger is en Barbara Jean heeft voor de moeilijke keuze gestaan om te kiezen tussen de man van wie ze houdt en de man die haar veiligheid biedt. Het is een komische roman waarbij vriendschap en liefde voor elkaar voorop staat!