Vriendschap, liefde, omgaan met tegenslag, humor,... zoveel thema's in dit boek!

Liam, een onsuccesvolle schrijver die politieman wordt en Aldo, een man die voor het ongeluk lijkt geboren te zijn, spelen de hoofdrol in Het Moeras.
Centraal staat de vriendschap tussen Liam en Aldo, hoe ze met elkaar omgaan in bepaalde situaties. Zijn hele leven door wordt Aldo achtervolgd door tegenslagen en ongeluk. Aldo zakt steeds dieper weg in zijn problemen en frustraties. Hij zit vast in het leven en geraakt er uiteindelijk niet meer bovenop zonder hulp van anderen. Hoe meer hij worstelt, hoe dieper hij zakt. Godsdienst, filosofie, kunst,... Aldo heeft op alle thema's een eigenzinnige kijk.

De schrijfstijl en de structuur van het boek zijn zeer apart. Origineel, creatief, gedurfd,... verwerkt in lange zinnen, opsommingen, een boek in een boek,... prachtig!
De schrijver springt steeds heen en weer in de tijd. Als lezer moet je alert blijven om zelf de chronologische volgorde samen te stellen. Maar vooral de 'zwarte humor' is bepalend voor Het Moeras.

Citaat uit het boek : "Misschien, volgens een complexe spiraal van menselijk denken, komt Aldo tot de slotsom dat de dood de ultieme daad van zelfbescherming is. Ofwel: niets kan hem nog deren als hij eenmaal de pijp uit is."