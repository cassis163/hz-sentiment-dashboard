De 95-jarige mevrouw Dallimore vertelt aan Lizzie haar levensverhaal. De gebeurtenissen concentreren zich in de jaren rond de oorlog. Op jonge leeftijd heeft Clarissa Dallimore voor- en tegenspoed het hoofd moeten bieden en verantwoordelijkheden voor anderen op zich genomen. Het meeslepende verhaal brengt Lizzie tot inzicht hoe zij zelf tot dusverre in het leven staat en met dingen omgaat. Dat laat haar niet onbewogen en leidt tot verandering.

Een prettig leesbaar boek waarin verleden en heden elkaar afwisselen. Het leven van de oude dame en Lizzie zijn moeiteloos met elkaar verweven. Daarbij is de boodschap die mevrouw Dallimore voor Lizzie (en de lezer) heeft subtiel verpakt.
Erica James heeft ditmaal weer een toppertje afgeleverd.