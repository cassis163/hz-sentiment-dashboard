Quidditch Through the Ages is het boek dat Harry eens voor Kerstmis heeft gekregen van Hermione. Eén van de weinige boeken die Harry echt leuk vindt, aangezien het over zijn allergrootste hobby gaat: zwerkbal. Alleen dat vind ik al leuk aan dit boek. Het is niet zomaar een boek, nee, het is een boek dat echt een rol heeft gespeeld in de originele serie.

Ik weet nog dat ik de eerste keer erg veel van dit boek verwachtte, juist omdat het afkomstig is van de Harry Potter serie. Toen ik het uithad, was ik toch een beetje teleurgesteld. Eerst vond ik het maar een klein boekje, maar uiteindelijk vond ik het best saai en langdradig. Veel van hetzelfde, al die beschrijvingen van die zwerkbalteams, er leek maar geen einde aan te komen…

Ik was die eerste keer dus niet heel enthousiast. Maar na het herlezen denk ik toch wel anders over dit boek. Eigenlijk is het best interessant! Hoe Zwerkbal tot stand is gekomen, de grappige krantenberichtjes (aan het einde worden er altijd mensen bekogeld met iets) en de droge humor die ik nu pas snap. Grappig, dat mijn mening zo is veranderd na het herlezen!

Dit is niet zo’n lange recensie, het is ook maar een dun boekje! Quidditch Through the Ages is een leuk boek, maar naar mijn mening is het niet zo dat je het gelezen MOET hebben als Harry Potter fan. Ik denk niet dat je het echt zult missen en het bevat ook geen informatie die van cruciaal belang is in de Harry Potter serie zelf. Toch is het grappig, dus als je twijfelt… geef het een kans!

Meer recensies kun je lezen op RabbitBookz.