De tweede november is het verhaal dat gebasseerd is rond de moord op Theo van Gogh. Hamid Mansur is een Joodse marokaan van afkomst en hij wordt benaderd om voor de AIVD als informant hun te rapporteren over Mohamed Bouyeri. Hamid krijgt het bewind van de AIVD tegen zich en wordt voor alles en nog wat beschuldigd zodat de AIVD een zondebok kunnen aanwijzen en hun fouten kunnen verdoezelen. Hamid komt in aanraking met Puck Labrie en zij werkt als journalist voor de Telegraaf. Ze gaan samenwerken en raken in raken verzeild in allerlei zaken van de AIVD als ze naar de waarheid op zoek zijn.

Thomas Ross heeft de moord van Theo aangegrepen om er een fictieve draai aan de werkelijk te geven. Ik had mijn bedenkingen over dit boek toen ik eraan begon omdat er rond die moord het nodige is geschreven en er veel feiten zijn en de uitkomst bekend is. Thomas neemt je mee naar deze gebeurtenis en laat je zien hoe het ook anders gebeurd kan zijn. Soms brak er bij mij wel de twijfeling aan van oooo zo kan het dus ook gebeurd zijn en dit is voor mij een reden geweest dat ik meegetrokken werd in het verhaal rond die moord. De feiten heeft Thomas bijzonder goed in het verhaal verweven zodat het heel vertrouwd is maar toch je nieuwsgierigheid zodanig heeft aangewakkerd dat je door blijft lezen.