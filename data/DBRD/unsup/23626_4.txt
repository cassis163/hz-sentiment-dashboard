Imogen Hermes Gowar studeerde archeologie, antropologie en kunstgeschiedenis. Ze schreef eerder vooral korte verhalen. Daarmee won ze en beurs, die het haar mogelijk maakte een studie creatief schrijven te volgen . Dit boek is haar debuut.

Het boek begint in 1785. Jonas Hancock is een vermogend koopman, bezit enkele schepen en woont in Deptford, een voorstad van Londen. Hij is weduwnaar , 45 jaar, en leeft een rustig,wat saai, leven.
Een van zijn schepen wordt bemand onder leiding van kapitein Jones. Jones keert terug zonder schip.
Hij heeft het schip verkocht.
Jones heeft een gemummificeerd zeemeerminnetje meegebracht, gekocht van een Hollander die het van Japanse vissers heeft gekocht die het levend gevangen hebben. Volgens Jones kan Hancock het tentoonstellen en daarmee geld verdienen. Hancock ziet het eigenlijk niet zitten denkt aan zijn reputatie als reder.
Maar hij heeft geen keuze, dus gaat hij met hulp van zijn nichtje Sukie de zeemeermin tentoonstellen. Het wordt een groot succes en levert veel geld op.

Courtisane Angelica Neal leeft in Londen. Haar beschermheer is overleden en ze dreigt terug te moeten naar het exclusieve bordeel van Madam Bet Chappell.
Madam Chappell is zeer geinteresseert in de zeemeermin en wil deze tentoonstellen in haar bordeel. Ze biedt Hancock veel geld hiervoor. Hij stemt in. De tentoonstelling wordt geopend met een groot feest. Op dat feest ontmoeten Hancock en Angelica elkaar. Hancock vindt het feest pervers en vertrekt al snel. Toch kan hij Angelica niet vergeten. Maar Angelica voelt zich beledigd en begint een verhouding met George Rockingham en vergeet de wereld om haar heen.
Hancock verkoopt het zeemeerminnetje voor veel geld. Hij kan Angelica niet vergeten en weet dat hij haar voor zich kan winnen met een levend zeemeerminnetje. Hij stuurt Jones op pad o er eentje te vinden.
Rockingham is al snel uitgekeken op Angelica en laat haar berooid achter. Hancock ontfermd zich over haar, trouwt met haar en koopt een groot huis met een tuin met een grot.
Als het Jones lukt om een levend zeemeerminnetje te vinden bewaren ze het in een vat in een loods. De mensen in de omgeving van de loods worden erg depressief .Als de loods leeg moet neemt Hancock et zeemeerminnetje mee naar de grot in de tuin. Hij is helemaal in de ban van haar en merkt niet dat er in zijn omgeving vreemde dingen gebeuren.


Het verhaal is een mengeling van historische roman met mystiek. De achtergrond van de auteur is duidelijk merkbaar. Er zijn veel details over Londen in de 18e eeuw en het leven in die tijd beschreven. Je want jezelf in deze periode. Er zijn veel beschrijvingen van kunst . Eigenlijk is het boek opgebouwd uit drie delen: als eerste de introductie waarin de omgeving, de periode waarin het speelt,de karakters en de maatschappij beschreven word, deel twee waarin de relatie van Hancock met Angelica centraal staat en het derde deel rondom de echte zeemeermin

Het is makkelijk leesbaar, met een mooie zinsbouw met veel beeldende beschrijvingen . Af en toe doet het taalgebruik wat ouderwets aan.
Het verhaal is soms wat warrig. Al wordt wel duidelijk weergegeven vanuit welk perspectief ieder stuk geschreven is. Sommige verhaallijnen hebben een los eindje.
De karakters van de personen zijn wat oppervlakkig, het gaat nergens echt de diepte in.
De cover van het boek vind ik niet echt heel mooi, wel intrigerend. . De zeemeermin vind ik wat grof en te weinig mysterieus.