Boekverfilming:
Voor mij begon het allemaal met de verfilmingen van Divergent! Ik vond de films goed en interessant, tot het bericht kwam dat het laatste deel, of beter gezegd het laatste stuk niet meer verfilmd zou worden.
Shit! Daar zit je dan, heb je bijna alles gezien, maar je weet niet hoe het afloopt. Misschien was ik wel één van de weinigen die de boekenserie niet gelezen had, dus deze gingen op mijn verlanglijstje.

De serie:
Inmiddels stond de trilogie, samen met het boekje over het leven van Four, al een tijdje in mijn boekenkast. Iedere keer trok ik er weer een ander boek eerst uit om te lezen tot ik het op een gegeven moment zat was. De serie heb ik zelf in nog geen maand uitgelezen en met name het laatste boek vond ik echt goed. Het bevatte actie, spanning, romantiek, maar vooral ook een duidelijke boodschap! Het hele moraal van het verhaal is interessant om over na te denken, want in welke mate bepaal jij, ja jij! wat je doet? En welke invloed heeft een overheid op jou? Of alleen nog maar een gemeente of je omgeving? Wie bepaalt wat als het gaat om jouw leven?

De personages:
Over de gehele serie ben ik van de personages in het boek gaan houden. Bij de één duurde het wat langer dan bij de ander, zoals Tris. In het tweede deel vond ik dit personage moeilijk te volgen, eigenlijk wel irritant te noemen. Dit kwam mede door haar trauma's die ze op had gelopen in het eerste deel, maar uiteindelijk vind ik haar als individu erg sterk gegroeid en zijn haar beslissingen zeer goed in te leven.
Voor Tobias, ook wel bekend als Four, had ik vanaf het begin al een zwak, dit kwam in het laatste deel weer zeer sterk naar voren.
Veronica Roth weet haar personages elk een uniek karakter te geven, waardoor het verhaal zeer levendig wordt. Tijdens het lezen merkte ik dat je in het verhaal mee wordt getrokken alsof het daadwerkelijk voor je ogen gebeurd.

Het slot van de serie
Samensmelting is het laatste deel van de trilogie en heeft mij zeker verast als het gaat om de uitkomst. Personages groeien naar elkaar toe op manieren die je niet voor mogelijk houdt. Tris en Tobias komen elk tot verassende conclusies, waarbij geheimen aan het licht komen die ze in de stad Chicago nooit aan hadden zien komen. Samen gaan ze de strijd aan om een stukje wereld te creeëren die voor verschillende mensen in de maatschappij die ze kennen, van toepassing is! Zeker een aanrader om te lezen. Ik heb het boek gisteren uitgelezen en zit nog een beetje in schock om iets wat er aan het einde gebeurde.

Ben je fan van de serie? Heb je de films gezien, maar de boeken nog niet gelezen? Ben je benieuwd naar hoe het afloopt? Dan kan ik je niks anders adviseren dan gewoon de boeken te lezen! Je zult verstelt staan van het verloop van de serie! En het blijft toch telkens leuker om heerlijk verstrikt te raken in een boek.