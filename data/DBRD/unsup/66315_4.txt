Het recht zegeviert niet altijd, want rechercheur Scarlett Bishop heeft talloze bad guys door de mazen van het net zien glippen en hun straf zien ontlopen. Tot nu toe heeft ze haar wraakgevoelens kunnen beteugelen, maar nu wordt die zelfbeheersing danig op de proef gesteld. Journalist Marcus O’Bannion zet zich in voor slachtoffers en hun rechten. Hij gelooft dat hij inmiddels alles gezien heeft op het gebied van zieke geesten en verdorvenheid, maar dan raakt hij betrokken bij het onderzoek naar de moord op een jonge vrouw die ooit zijn hulp zocht. Het onderzoek leidt Scarlett en Marcus naar een omvangrijk netwerk van mensenhandel. Scarlett en Marcus moeten zich inlaten met meedogenloze figuren en zullen ze hun eigen grenzen moeten overtreden. Als ze tenminste levend uit handen van de bende weten te blijven…

Een verhaal dat leest als een trein. Mooie personages die wel heel veel meegemaakt hebben op persoonlijk vlak. Veel andere namen uit de andere delen kwamen ook nog voorbij.
Het boek bevat zowel spanning als erotiek net als haar andere boeken. Een heerlijk boek waar je een paar uur heerlijk in kunt verdwijnen. Ik lees ze heel graag.