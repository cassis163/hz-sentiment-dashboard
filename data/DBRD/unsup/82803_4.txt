Ben je een bewonderaar van het werk van Arnaldur Indriðason, alsook van zijn enorm populaire rechercheur Erlendur Sveinsson? Wil je gewoonweg iets meer weten over IJsland? Lees dan Het IJsland van Indriðason, geschreven door Alexander Schwarz (1964). Hij is bevriend met de IJslandse schrijver en is een echte kenner van de eilandstaat. Tevens mag hij zich de eerste Nederlandse uitgever noemen van Indriðason.
Het zijn de woorden van Arnaldur Indriðason die wil weten wie die bijzondere speurneus is uit veertien van zijn boeken. Het antwoord laat niet lang op zich wachten:
Wie IJsland zegt, denkt bijna automatisch aan de hoofdstad Reykjavík. Tijdens een literaire rondwandeling in de stad verneemt de lezer heel wat over zijn verleden en de belangrijkste plaatsen. Je wordt gedropt in het beeldschone landschap waarin de boeken van Indriðason zich afspelen. De prachtige en representatieve foto’s - van de cover en binnenin het boek - zijn eveneens van de hand van Schwarz. Uiteraard kan een geschiedkundig overzicht van het land niet ontbreken. De lezer wordt gedropt in het landschap waarin de boeken van Indriðason zich afspelen.

In het deel 'Typisch IJslands' geeft Schwarz een leerrijke uiteenzetting weer van gevarieerde thema’s zoals de (bijzonder moeilijke) taal, de traditionele keuken, de visvangst. Zelfs de Anonieme Alcoholisten worden niet vergeten. Wat betekent de naam Erlendur? Je staat er niet echt bij stil, toch is het in dit geval nuttig dat je het weet: ‘buitenlander’, ‘vreemdeling’. Dit is hij immers, een vreemde in de stad waarin hij woont sinds zijn tiende.

Het IJsland van Indriðason bevat opvallende quotes. Een uitgebreide blik in de rijkelijk gevulde prijzenkast van Arnaldur Indriðason toont aan hoe succesrijk hij wel is. Het stadsplan van Reykjavík, een kaart van IJsland en een handig register maken het plaatje helemaal af.

Een boek dat het brein naar hartenlust prikkelt; zeker bij dat van de vele vurige fans van de ‘meester van de literaire roman’ (zoals Schwarz zijn vriend noemt).