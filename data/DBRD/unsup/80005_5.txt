Vluchtgedrag is alweer de negende thriller van Loes den Hollander.


In Vluchtgedrag maken we kennis met Lotte. Lotte ontdekt dat ze zwanger is, maar ze heeft helemaal geen sex gehad. Tenminste, dat denkt ze. Lotte is getrouwd met Jan, maar met Jan heeft ze al in geen tien maanden meer sex gehad. Hun huwelijk stelt niets voor. Dat blijkt ook als Jan verteld dat hij ergens anders gaat wonen. Hij wil voorlopig nog niet scheiden. Lotte laat alles eerst even bezinken.
Dan verteld Jan dat hij geen nieuwe vriendin heeft, maar een nieuwe vriend, Adam. Dat is tevens het begin van een aantal angstaanjagende gebeurtenissen.
Lotte en Jan zijn ook een schrijvers duo, Jalot. Lotte schrijft de boeken en Jan redigeert.
Op een dag besluit Lotte alleen verder te gaan als schrijfster, maar daar is Adam het niet mee eens….

Ik heb Vluchtgedrag in een adem uitgelezen en met een zucht dichtgeslagen. Vluchtgedrag is wederom een kei van een psychologische thriller van de hand van Loes den Hollander.
De karakters van de hoofdpersonen zijn steengoed neergezet, en je leeft echt mee met alles wat Lotte mee moet maken. Ook Jan en Adam zijn steengoed neergezet.
Het boek pakt je vanaf de allereerste pagina. Als je eraan begint kan je het niet meer wegleggen.
De spanning is goed aanwezig, vooral de onderhuidse spanning is geweldig. Als je denkt door te hebben hoe het allemaal zit, dan kom je bedrogen uit. Rond pagina 300 denk je dat het verhaal wel klaar is, maar niets is minder waar. Op de laatste pagina’s gebeuren er nog verassende dingen.
De dialogen zijn ook goed uitgewerkt. Doordat de hoofdpersonen in het verhaal ook schrijven, herken je hier en daar de woorden van Loes den Hollander zelf, maar dat is zeker niet storend.

Vluchtgedrag moet je lezen! Maar let op, als je begint ben je verloren! Vluchten is niet mogelijk!