Qua opzet weer een typisch boek van Minette Walters. Getuigenverklaringen, e-mails, afgewisseld met normaal opgezette tekst. In het begin zelfs een deel van het boek van dr. Jonathan Hughes: "Verwarde Geesten" waarin hij onder meer de moord van Howard Stamp op zijn grootmoeder Grace aan de kaak stelt.

In het kort komt het er op neer dat dr Hughes, Jonathan, in contact komt met dr.dr. George Gardener, gemeenteraadslid, die ook twijfelt aan de schuld van Howard Stamp. Jonathan is zwart en daar goevoelig over, voorals als hij voor "koffieboon" wordt uitgemaakt door Roy Trent. (Ik moest het stukje herlezen omdat ik het niet snapte, want discriminatie ken ik niet, ik legde geen relatie tussen koffieboon en huidskleur!) Roy Trent is een bokkige caféhouder die door het hele verhaal een nogal dubieuze rol speelt.

Langzamerhand ontrolt zich een akelig spel van bedrog en misleiding. 2 Meisjes verdwijnen, 3 jongens worden beschuldigd van verkrachting. Wat heeft dat te maken met de moord op Grace? Haar kleinzoon Howard, roodharig (ook dat speelt een belangrijke rol in dit verhaal: rood haar) en een hazelip. Howard komt met regelmaat bij zijn oma omdat hij daar begrip krijgt (Grace heeft ook een hazelip) en zich veilig voelt.

Van diverse zijden komt er informatie los. Een detectivebureau doed onderzoek naar de verwijning van een meisje, en het andere meisje komt tevoorschijn. Het leuke in dit boek is wel dat de lezer alle informatie krijgt, de hoofdrolspelers ter ene zijde (Jonathan en George) eigenlijk maar een deel.

Het doel, de heropening van de moord op Grace, komt tot zijn recht als de verkrachtingszaak en het ernstige gevolg daarvan aan de kaak wordt gesteld.

Pas op het allerlaatst, tijdens het gesprek met Roy Trent, op de laatste 2 pagina's, wordt min of meer duidelijk wat er werkelijk is gebeurt en wie naar alle waarschijnlijkheid de moordenaar is. Even wennen: meestal is het zo dat het overduidelijk is wie "het gedaan heeft" maar nu niet. Cetera desunt lijkt het wel.....

Heel boeiend is ook om te zien hoe de maatschappelijke visie in de afgelopen 35 jaar veranderd is. Hoe men toen over een verkrachting dacht (met name van overheidswege -lees: politie-) en tegenwoordig. Hoe men toen dacht over verschoppelingen van de maatschappij (hazelip, analfabetisme) en nu.

Een bijzonder boek, wat ik wel wil vergelijken met de beroemde 10 delige serie van Maj Sjöwall en Per Wahlöö die in de jaren 70 van de vorige eeuw ook zo duidelijk hun visie op de maatschappy lieten zien aan de lezer.

AANRADER