In deze spannende thriller gaat het om wraak. De uit de hogere klasse afkomstige Marijn heeft de liefde van haar leven gevonden in Roel, een in de ogen van haar moeder onbeduidende tuinman van lagere klasse. Op hun trouwdag verongelukt Roel dodelijk. Na vijf jaar besluit ze dat de tijd rijp is en dat de drie vrienden die het ongeluk hebben veroorzaakt zullen moeten boeten. Marijn heeft een vreselijke haat ten opzichte van haar moeder. Langzaam ontrafelt zich het verleden waardoor blijkt waarom dit zo is, en hoe deze verhouding tussen Marijn en haar moeder past in het ongeluk dat Roel overkwam.
Dit is het tweede boek van Loes dat ik lees en ik vond het heel erg goed. Ik was aangenaam verrast. Wat een schrijfster!
Het plot kent een aantal wendingen die je even een wow-boost geven. Het verhaal wordt vanuit verschillende invalshoeken, of eigenlijk personages, verteld. Aan het einde van het verhaal valt alles op zijn plaats. Maar niet voordat je met open mond en afgrijzen de geschiedenis van Marijn en haar moeder hebt gelezen.
Het boek laat je niet los. Ik heb het bijna achter elkaar uitgelezen.