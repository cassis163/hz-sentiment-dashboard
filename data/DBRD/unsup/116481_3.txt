Hoewel De Studente van Elise Wuyts in 1882 speelt, vraag ik me toch af of het een historische roman mag heten, omdat er zegswijzen in gebruikt worden, die meer van deze tijd zijn. De omgeving en de sfeer kloppen beter met de 19e eeuw.
Waar gaat het over? De Studente, afgestudeerd maar zonder baan, klopt aan bij De Dokter om bij hem nog meer kennis op te doen. De dokter verleent haar onderdak en denkt een goede hulp in huis aan haar te hebben. Beide hebben zij een verleden, dat zij niet los kunnen laten. Als zij nader tot elkaar komen, o.a. het bed met elkaar gaan delen, raken zij ook meer met elkaar in gesprek en vertellen zij elkaar wat hen nog steeds dwars zit. Het slot van deze roman is als een "Deus ex machina", tamelijk ongeloofwaardig.
De Vlaamse schrijfster, Elise Wuyts, zelf studente geneeskunde aan de Universiteit van Antwerpen, schreef met De Studente, een lezenswaardig debuut!