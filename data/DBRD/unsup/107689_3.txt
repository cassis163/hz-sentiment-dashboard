Dit is nu zo'n boek die ik nooit van mijn leven had gekocht. En waarom niet? Wel, ik heb een pesthekel aan roze en van die typische vrouwtjes die ook gaan hardlopen. En hoe komt het dan dat ik dit boek heb gelezen? Nou, ik ben hardloopster en ik was jarig. Dussssss, dan zijn er wel eens mensen die dan een boek voor je kopen. En daar was dit dus eentje van. Persoonlijk denk ik wel eens, geef mij gewoon een boekenbon.
Maar het voordeel is wel dat je tegen beter weten in begint te lezen in je cadeautje. Gewoon omdat je kunt verwachten dat je er in de nabije toekomst vragen over krijgt. En, ook niet onbelangrijk, je een gegeven paard niet in de bek kunt kijken.

Ik lezen! En warempel ik was ook wel nieuwsgierig geworden hoe de vrouw van het boek nu haar carri√®re ging maken met hardlopen. Ze schrijft herkenbaar met veel humor. Ik vond wat ik las steeds leuker worden, dus het boek moest uit. Maar ondanks de leuke dingen die ik heb gelezen en de humor, komt er een moment waarbij ik dacht; nu weet ik het wel.

Dit is echt iets wat je bij ervaringsboeken hebt. Tenminste meestal. Dan gaat het maar door en het gaat maar door. Dus het einde heb ik niet meer met aandacht gelezen. Het mist de spirit van het begin. Desondanks vond ik het toch leuk dat ik het heb gelezen. Helaas is dit boek niet echt weggelegd voor de mannelijke lezers. Maar als vrouw die wil beginnen met hardlopen of juist al hardloopt is het toch een aardig boek.

Niet wetenschappelijk maar toch met tips waarmee je uit de voeten kunt.