Dit is geen ik zeg mijn baan op en begin een bed and breakfast in Italie- verhaaltje. Nee, dit is een echte spannende thriller zoals we gewend zijn van Marelle. Anne ontsnapt met hulp van derden en met een boel geld van haar man naar SiciliÃ«. Ze kent de taal en weet waar ze naartoe gaat. Ze gaat werken op het kantoor van de plaatselijke makelaar. Daar ontdekt ze verschillen in de papieren. Ze raakt bevriend met enkele andere mensen uit het dorp en voelt zich steeds beter passen in haar nieuwe leventje met haar nieuwe identiteit. Dan wordt alles weer op de kop gezet door maffiapraktijken en andere zaken die gebeuren. Haar leven loopt gevaar, helemaal als haar man erachter komt waar ze is. Een bloedstollende achtervolging en een mega spannend einde, En dan is het boek alweer uit. En dat is jammer want er zaten zulke mooie stukken in. Ook het persoonlijke is niet vergeten tussen de spannende scenes door en het verhaal wordt door verschillende mensen verteld waardoor je letterlijk een klok voelt tikken tijdens het lezen. Ik vond het een heerlijk lezen boek vol spannende en een paar romantische momenten. Ik kijk uit naar de volgende ik vertrek thriller van deze schrijver.