Lieneke Dijkzeul – Dagen van schaamte


Titel: Dagen van schaamte
Auteur: Lieneke Dijkzeul
Uitgeverij: Ambo/Anthos
Pagina’s: 254

Over de schrijfster:
Lieneke Dijkzeul (1950) schrijft kinderboeken, thrillers en scenario’s. Met De stille zonde deed zij in 2006 haar intrede als thrillerauteur, het boek werd onthaald als een ‘droomdebuut’. Dit eerste deel in een reeks met rechercheur Paul Vegter werd ook genomineerd voor de Diamanten Kogel. Haar tweede thriller Koude lente werd zo mogelijk nog positiever ontvangen en werd in 2008 genomineerd voor De Gouden Strop.

Achterflap:
Pieter Elting is een geslaagd man: glanzende carrière, groot huis, dure auto. Dan slaat het noodlot toe: op klaarlichte dag wordt hij ontvoerd en vervolgens opgesloten in een lege kamer. Hoewel hij ervan overtuigd is dat hij daar nooit eerder is geweest, komt de plek hem toch bekend voor. Maar waarom is hij hier? Zijn ontvoerders geven hem geen verklaring. Integendeel, hij krijgt de opdracht er zelf achter te komen. Als hem ten slotte de schrijnende reden duidelijk wordt, bekent hij schuld, maar alleen om zijn leven te redden.
Dagen van schaamte is een verhaal over onmacht en eenzaamheid, vol psychologische spanning.

“ Er werd van hem verlangd dat hij zich hield aan regels die hij niet kende, en overtreding werd bestraft alsof dat vanzelfsprekend was.”

Wat ik van dit verhaal vind: Dagen van schaamte is de eerste thriller van Lieneke Dijkzeul dat ik lees.
De cover met zijn gebroken scherven vind ik erg mooi.
Tijdens het lezen maken we kennis met Pieter een gescheiden man van middelbare leeftijd.
Van de één op andere dag veranderd zijn leven abrupt als hij ontvoerd wordt, een poosje is de reden hiervan onduidelijk.
Maar gaandeweg het verhaal wordt het waarom duidelijk en wordt Pieter een spiegel van zijn eigen handelen voorgehouden.
De schrijfstijl van Lieneke Dijkzeul is prettig leesbaar, alleen vond ik het verhaal op een gegeven moment wat eentonig worden en moest ik moeite doen om m’n aandacht bij het verhaal te houden.
Ook zou ik het boek niet de stempel, “psychologische thriller” geven, daarvoor ontbreekt de spanning, die eigenlijk het hele verhaal op de ontvoering na, niet voorkomt.
Het psychologische aspect daarentegen ontbreekt het juist niet aan en aan het eind van het verhaal had ik het gevoel Pieter goed te kennen.
Ook vind ik dat dit verhaal een groot maatschappelijk probleem beschrijft, en eigenlijk moet iedereen die in de zorg werkzaam is, of op een andere manier er bij betrokken is dit boek eens lezen.


“ U zou moeten weten dat de mens niet leert van wat hem wordt uitgelegd, maar door ervaring.”

Samenvatting: Dagen van schaamte is een boek wat een groot maatschappelijk probleem omschrijft, waar jammer genoeg dagelijks heel veel mensen mee te maken krijgen.


Waardering:
Plot:3
Schrijfstijl:4
Orginaliteit:4
Psychologie:4
Leesplezier:3
Spanning:2

3 sterren voor, “Dagen van schaamte,” van Lieneke Dijkzeul.