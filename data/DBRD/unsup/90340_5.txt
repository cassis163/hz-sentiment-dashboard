Dit is het tweede deel in een trilogie. Het eerste deel ging over het leven van de geadopteerde dochter van Kate & Bernhard.
Dit boek gaat over het leven van Kate en natuurlijk over dat van Bernhard, maar hij komt pas iets later in beeld. In eerste instantie is daar Duncan, de man waarvan iedereen verwacht dat Kate zal gaan trouwen. Maar Kate wil niet, stelt alles uit, wil studeren, iets bijzonders voor een meisje uit de gegoede kringen in de dertiger jaren in Zuid-Afrika. Maar Kate zet door en doet wat haar hart haar ingeeft. Omdat het de geschiedenis is van Kate en Bernhard weet je aan het begin van het boek al dat ze bij elkaar zullen komen (elkaar zullen krijgen om het zo maar even te zeggen) maar toch maakt dat helemaal niet uit. De verschillen zijn groot, je leest over de armblankes in die jaren, het leven in de stad en op het platteland. Maar ook lees je over de geschiedenis van de ouders van Kate, die het ook niet gemakkelijk hebben gehad vroeger.

Dit tweede deel is net als het eerste deel een meer dan prachtig boek.