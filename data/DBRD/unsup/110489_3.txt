Een kort verhaal over de aanleg van een tuin en de eigenaresse Eef die door de hovenier Schipper gedwongen wordt om gedurende de week dat hij bezig is erbij te blijven. Terwijl zij in de caravan zit te wachten en bezig is met een verhaal wat ze aan het schrijven is, legt de hovenier haar tuin aan. Geregeld komt de zoon van de eigenaar langs en ontstaat er een band tussen Eef en de zoon. En dat terwijl Eefs partner Ad aan het eind van de week weer thuiskomt nadat hij uitgezonden is geweest naar Afghanistan. Gaandeweg het verhaal blijkt dat de relatie van Aad en Eef een breuk heeft opgelopen. Ook aan de relatie tussen vader Schipper en zijn zoon Jan schort het een en ander.

Het verhaal is zo opgebouwd dat je je steeds afvraagt waar het heen gaat en hoe het afloopt tussen Aad en Eef, Eef en de jonge zoon Schipper en Schipper sr en zijn zoon. Tussendoor wordt het verhaal verteld van het jongetje Klaas en zijn broer Jesse die ook geen makkelijke relatie hebben. Mij is het helaas niet duidelijk geworden wat het verband is tussen de twee verhaallijnen. Het einde vond ik teleurstellend. Voor ik het wist had ik het uit, terwijl ik nog met een aantal vragen zat. Jammer.