Yin en Yang is door het eenvoudige taalgebruik een toegankelijk boek geworden. Het is een kinderboek, maar bepaald niet voor de allerkleinsten geschikt.
Kinderen vanaf een jaar of tien maar ook volwassenen kunnen genieten van het verhaal van Mayka-Ling, dochter van Vrouw Nummer Drie van de belangrijkste mandarijn van de regio. De hoofdpersoon vertelt over wat er zoal in haar jonge leventje gebeurt en dat is niet alles rozengeur en maneschijn kan ik je vertellen. Ook heel volwassen dingen zoals omkoping, afpersing en geweld kom je tegen in haar verhaal.
Ze beleeft in haar ogen 'grote avonturen' wanneer buitenlanders China ontdekken en ik hoopte eigenlijk nog wat meer te lezen over deze Mayka-Ling.
De combinatie van de prachtige illustraties en het verhaal dat je op een eenvoudige maar duidelijke wijze kennis laat maken met de cultuur van het oude China is werkelijk indrukwekkend te noemen.
Als lezer merk je dat dit boek met veel plezier is samengesteld door Nienke Pool en Ingrid van der Knaap.
Een aanrader!