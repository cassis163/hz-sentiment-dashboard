'Bloedbruiloft' is het eerste boek in een serie, waarin de personages Quincy en Rainie een sturende rol zullen spelen. Op bladzijde 66 doet Quincy zijn intrede, maar van Rainie is in het hele boek geen spoor (zij doet blijkbaar pas in het tweede boek haar intrede). Pierce Quincy is Special Agent en net gescheiden van zijn vrouw. Professioneel gezien lijkt hij te weten wat hij wil en komt hij vrij doortastend over. Veel meer komen we over hem niet te weten, het is onduidelijk hoe hij is in de omgang met familie, vrienden en collega's. Ik heb niet de indruk dat de auteur bij het schrijven van dit eerste boek al wist dat Quincy & Rainie de dragende personages van een serie zouden worden. Wil ik meer lezen over dit duo in spe? Daarvoor moet ik afgaan op het verhaal zelf en de schrijfstijl. De opbouw van het verhaal vond ik aanvankelijk maar niets en het theatrale doorheen het hele boek kon me absoluut niet bekoren. Dus nee, ik hoef niet meer van dit.