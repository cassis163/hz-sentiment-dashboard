Ik had de Selectie nog niet zo lang uit, maar ik heb niet lang daarna het vervolg gekocht en gelezen. Het was fantastisch!! Ik werd (opnieuw) meegezogen in het verhaal en America’s keuzes.

In de Selectie vond ik Aspen maar een sukkel, terwijl hij in de Elite enorm in mijn achting is gestegen. Ik had echt een beetje het gevoel dat Maxon America liet vallen. En Marlee… BOEM! Ik had al wel door dat ze niet meer meedeed aan de wedstrijd voor Maxon, maar toch… Hoe kon Maxon dit doen?! (gelukkig wordt er later in het verhaal een verklaring gegeven. Phiew!)

Ik vond Maxon maar raar doen. America ook, trouwens. Als haar iets niet zint is ze meteen helemaal van slag, boos en verdrietig. Niet echt heel bemoedigend voor Maxon, lijkt me! En ze is ook een beetje hypocriet, want ik snap echt niet waarom ze zo op haar teentjes getrapt was door wat Maxon uitspookte, terwijl zij er net zo hard mee bezig was. Beetje apart, toch?

Toen Maxon alles aan haar uitlegde, vond ik hem meteen weer aardig. Hij houdt echt van haar en gelukkig liet hij dat al snel weer merken. Dus America laat Aspen keihard vallen. Ik denk dat ze wel een goede prinses zou zijn, want ze krijgt bijna altijd wat ze wil. Toch wil ik (al denk ik dat het wel gaat gebeuren) dat ze wint, want zij en Maxon moeten gewoon samen zijn. Dat koning Clarkson er waarschijnlijk alles aan gaat doen om dat te voorkomen, moeten ze samen blijven vechten!

Ondanks het rare gedrag van sommige personages kon ik goed met ze meeleven, ze zitten nou eenmaal in een enorm dilemma. Daar kunnen zij ook niet zoveel aan doen.

Sorry, dit was een beetje een rommelige recensie, maar dat betekent misschien juist dat het een superleuk boek is..?? Het is romantisch, heel spannend, en zeker het lezen waard!!