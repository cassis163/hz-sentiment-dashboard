Ted McKay, succesvol ondernemer, getrouwd met Holly en vader van twee dochter, staat op een punt een kogel door zijn hoofd te jagen als er op de deur wordt geklopt, Eerst negeert hij het geroep, maar dan ziet hij een briefje op zijn bureau liggen met de tekst "Doe de deur open. Het is je laatste uitweg". Het is zijn eigen handschrift en hij besluit het niet te negeren en de deur open te doen. Voor de deur staat Justin Lynch met een voorstel voor Ted: "Als je nog een heldendaad verricht, kan je daarna de trekker alsnog overhalen". Hij noemt zijn organisatie De laatste uitweg.

De laatste uitweg is eerste thriller van de Argentijnse auteur Federico Axat. Eerder schreef hij al enkele romans. De laatste uitweg is reeds is 26 landen uitgegeven en is een doorslaand succes. Geduld wordt beloond tijdens het lezen van het boek, Axat heeft een puzzel uitgezet in het hoofd van Ted McKay welke niet in een rechte lijn naar het einde loopt. Vele details worden uitgebreid beschreven en her er der een zijpad ingeslagen. Op sommige momenten neig je naar verticaal lezen, maar aangezien het verhaal om details draait, is dat niet aan te raden. Het einde van het boek zit echter zo fantastisch in elkaar, dat de langzame aanloop vergeten is.

Veruit de meeste bladzijden in het boek bevindt je je in het hoofd van Ted McKay. Zijn gedachten, angsten en besef drijven het plot. Zijn therapeute Laura zegt het op bladzijde 186: "Zijn hoofd is een zinloze puzzel", maar toch zit hij er zelf in vast. Tijdens het lezen is er continu de vraag of gebeurtenissen fictie of fantasie zijn. Federico Axat is er briljant in geslaagd om in dit schemergebied te schrijven en Ted zelf langzaam tot de conclusie te laten komen wat er allemaal is gebeurd in zijn verleden en waarom het zo`n zootje is in zijn hoofd en hij zelfmoord wil plegen. Stukje bij beetje worden de losse draadjes in zijn hoofd een rode draad. Ted zelf zegt het mooi op bladzijde 403: "Het is alsof ik met een zaklamp in mijn hoofd kan kijken....waar het eerst pikkedonker was, kan ik nu wat zien".

Een laatste commentaar betreffende de gekozen cover voor de Nederlandse versie, ik snap dat deze mensen aantrekt tot het oppakken van het boek, maar de in de epiloog beschreven cover is veel passender bij de zoektocht van Ted in het boek.