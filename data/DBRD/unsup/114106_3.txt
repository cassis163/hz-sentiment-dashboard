Weer een echte Guillaume Musso, het boek speelt zich af in zowel Parijs als New York. Een kort uitstapje naar Madrid. Tel daarbij een man en een vrouw op en het is een echt boek van de Franse auteur Guillaume Musso.
Wederom een heerlijk boek om te luisteren, het heeft de juiste balans tussen spanning en persoonlijk verhaal. Af en toe zijn gebeurtenissen iets te toevallig, maar het zij Guillaume Musso vergeven, want de betrokkenheid die je voelt bij het verhaal, laat je er maar kort bij stil staan.
Het was een heerlijk boek om even tussendoor te luisteren, niet te moeilijk, maar zeker ook weer niet zo makkelijk dat het voorspelbaar wordt. Hij heeft de spanning in het verhaal goed gedoseerd, het plot zit goed in elkaar en weet je op momenten te verbazen. Weer een goed boek!