Een mooi handzaam boek waarin je gelijk in wilt beginnen na het lezen van de omschrijving op de achterzijde van het boek!

Je zit gelijk in het verhaal, Emma, een jonge, sterke en gedreven vrouw bespreekt de erfenis van haar moeder bij de notaris en is helemaal verbaasd en in de war als blijkt dat haar moeder de kwekerij aan Emma heeft nagelaten maar bij faillissement van de kwekerij de erfenis naar haar voor Emma onbekende halfzus Lucy gaat.

Emma gaat naar huis en heeft geen idee waarom haar moeder nooit over Lucy heeft verteld. Daarna krijgt ze al snel een mailtje van Lucy om elkaar eens te ontmoeten. Emma voelt hier niets voor en probeert er alles aan te doen om de kwekerij draaiende te houden.

Geheel onverwachts komt Lucy met haar vriend Oscar op bezoek bij Emma en al snel daarna gebeuren er allerlei dingen waar Emma niet kan geloven wie haar dit aandoet.

Ze probeert door het uitzoeken van de spullen en herinneringen op te halen, er achter te komen wie haar dit leed aandoet en hoe ze dit kan stoppen. Wie is er verdacht, ontrafeld ze de puzzelstukjes op tijd?

Het boek leest heel vlot, de hoofdstukken leest je afwisselend vanuit het perspectief van Emma en Lucy, de belangen en contrasten tussen deze twee vrouwen kan niet groter zijn!