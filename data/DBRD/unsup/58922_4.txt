'Lege harten' speelt in de nabije toekomst in Duitsland. Merkel is er niet meer; Trump en Poetin zijn nu vrienden. Duitsland wordt geregeerd door de BBB (Bezorgde Burger Beweging) via zgn. efficiÃ«ntie pakketten.
Mensen leven in een soort 'onverschilligheid' zonder idealen; willen zich gewoon 'goed voelen'. Wanneer een protagonist gevraagd wordt wat ze verkiest 'een wasmachine of gaan stemmen' opteert ze voor het eerste.
Politiek is gewoon een 'product' dat commercieel verhandelt wordt

In die wereld leeft Brigitte zonder echte idealen. Ze heeft een bedrijf, 'De Brug' genaamd, dat mensen met zelfmoordneigingen opneemt en via een uitgekiend logaritme van 12 stappen nagaat of ze het ook finaal willen doen.
Indien ja wordt een doel vastgelegd waarvoor deze doorgelichte martelaar zich wil offeren. Daaraan gekoppeld wordt dan een organisatie gezocht die daaraan beantwoordt, met vaste afspraken en gecontroleerde slachtofferaantallen.
Bij een aanslag in Leipzig ontstaat het vermoeden dat haar model gehackt is, waarbij een zekere Guido Hatz een rol speelt. .

'Lege harten' wordt zo een psychologische thriller met een duidelijke maatschappij kritische ondertoon. Het boek schets een vrij somber toekomstbeeld, waarin van democratie nog weinig sprake is.
Een toekomst waarbij politieke meningen nog weinig belangrijk zijn, maar cynisme en onverschilligheid overheersen.

In die zin is de titel Lege harten ( Leere Herzen in het Duits) een perfecte weergave van deze samenleving.

Voor een vier, maar toch een eerder zwakke vier.
Juli Zeh bereikt hier zeker niet het niveau van haar vorig boek 'Ons soort mensen'.