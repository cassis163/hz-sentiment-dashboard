Doodsangst is het dertiende deel in de reeks over inspecteur Roy Grace. Maar ieder boek is een op zichzelf staand verhaal waardoor je de delen afzonderlijk kunt lezen. Het leven van Roy Grace van de afdeling Zware Criminaliteit loopt als een rode draad door alle delen. Laat je er vooral niet van weerhouden in te stappen in deze prachtige serie omdat er genoeg terugkijkjes zijn om het spoor niet bijster te raken.

Wanneer kapster Lorna Belling dood wordt aangetroffen in haar bad is het niet meteen duidelijk of het moord was, een ongeluk of zelfmoord. Maar inspecteur Roy Grace bijt zich vast in deze zaak en komt er al snel achter dat de lijst potentiÃ«le verdachten lang is. Maar de zaak is niet de enige uitdaging voor Roy Grace. Hij is er recent achter gekomen dat hij de vader is van de tienjarige Bruno. Een jongen die hij nu voor het eerst zal ontmoeten. Hij komt ook meer te weten over zijn overleden vrouw Sandy en haar familie.

De bomaanslag bij het Grand Hotel in de Engelse kustplaats Brighton op 12 oktober 1984 die in werkelijkheid ook plaats heeft gevonden heeft indirect te maken met protagonist Roy Grace.
Lees mijn recensie hier verder: https://graaggelezen.blogspot.com/2018/10/doodsangst-peter-james-een-roy-grace.html