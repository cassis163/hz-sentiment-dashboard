Heb jij dat ook? dat je een boek leest en daarna op zoek gaat naar andere titels van deze auteur? Superleuk en heel toevallig is het dan om ingeloot te worden voor een leesclub. Deze keer was het voor het mooie boek "Voltooid" van Mariska Overman.

De auteur

De tweede 'kennismaking' met 47-jarige Mariska Overman is dit mooie boek. Zij is eigenaar van een bureau dat de dood bespreekbaar maakt. Ze schrijft als columnist voor verschillende websites over rouw en dood. Hoofdzaak is haar spannende thrillerdebuut. Dit is het vervolg.

"Een gruwelijke moord. Een boodschap. Is dit slechts het begin?"

Het verhaal

Eerst een terugblik naar boek 1: Hoofdzaak.
Twee jaar geleden gebeurde er iets heftigs, waardoor Isabel stopte als rechercheur. Maar als er een hoofd op de keukentafel wordt gevonden, bij haar broer David, komt ze direct en biedt haar hulp aan.

Nu in boek 2: Voltooid.
Isabel heeft bijna 3 jaar geleden het politievak vaarwel gezegd. Ze was toen rechercheur en na een moeilijke zaak, nam ze de beslissing te stoppen. En ging daarna verder als specialist postmortale zorg. Vorig jaar was er een zaak, met het gevonden hoofd, waarbij haar expertise nodig was. Teamleider Peter van de recherche belde haar op. Ze moest hier even over nadenken. Dat kwam wel erg plotseling. Nu wordt er opnieuw een beroep op haar gedaan. Er is opnieuw een vreemde misdaad gepleegd.

Een onbekende man wordt dood aangetroffen in het bos. Uit zijn borst steekt een tak met een witte vlag: KLAAR. Isabel Dieudonné, specialist postmortale zorg en ex-rechercheur wordt bij de zaak betrokken. Wie heeft deze bizarre moord gepleegd, en vooral: waarom? Welke boodschap wil de dader overbrengen? En misschien belangrijker nog... blijft het bij dit ene slachtoffer?

De elementen

De cover is vrij donker. Nu geen hoofd, maar een hand is zichtbaar. De titel "Voltooid" siert in fel roze bovenaan. Wat is voltooid? een missie? iets anders..mijn nieuwsgierigheid is daardoor zeker gewekt. Mogelijk zou ik Hoofdzaak eerder oppakken in de winkel, maar gezien dit het vervolg is zou ik nu toch zeker niet laten liggen bij mijn favoriete boekhandel. Het boek bestaat uit 3 delen en de schrijfstijl is prettig. In heldere en duidelijke zinnen leet het verhaal vlot weg. Dat de auteur iets heeft met rouw en dood is ook zeker in deze mooie thriller zeker te proeven. Een bijzonder element is "Voltooid leven" en "Euthanasie". Dat is een item waar de meningen zeer over verschillen. En waar mening èèn, een discussie over opwerpt op bijeenkomsten, groot of klein. Het is moeilijk voor een ander te bepalen. En mag de ander wel bepalen? En hoe? En kan het eigenlijk wel door de beugel of gaan we te ver? Allemaal vragen en gedachtes kwellen ons hoofd. Gelukkig hoeven we niet de discussie te voeren, maar er enkel over te lezen en zo ons hoofd er een beetje over te laten buigen.

Nog een belangrijk thema's is ook "familiebanden". Familiebanden vindt ik een mooi thema. David is nu even buitenbeeld, maar is toch de halfbroer van Isabel. Nu opeens komt daar Tim tevoorschijn. Waar is haar vader eigenlijk? En de band met Lennette is niet echt om over naar huis te schrijven. Tenslotte was de band met de moeder van Isabel niet hecht. Het familiegebeuren heeft haar gevormd en zijn stempel gedrukt. Tenslotte is muziek ook een element in het boek.

Damon en Sven zijn nieuwe personages. En dat is leuk. Damon is een brutaaltje en probeert Isabel een beetje uit. Daardoor blijft ze scherp en denkt meer na over zaken. Over sommige zaken zitten ze veel op dezelfde golflengte. Sven is een criminoloog. En denkt mee over het profiel van de dader.

Mariska Overman heeft het talent om mooi en beeldend te schrijven. Sommige zaken zie je zo voor je ogen gebeuren. Zo sta je in het bos bij een slachtoffer en zo in een mortuarium. De karakters worden goed uitgediept alleen zou Isabel meer over haar privéleven mogen beleven. De nieuwe collega Damon geeft meer energie aan het verhaal. Maar van Isabel blijft de achtergrond wat vlak en bleef ik met vragen zitten. Die mogelijk in deel 3 weer aan bod komen.

Conclusie

Voltooid is een mooi meeslepend en beeldend verhaal met bijzonder thema "Voltooid leven". Het is moeilijk voor een ander te bepalen of je het recht hebt om er een einde aan te maken als dat je keuze is. Als je vindt dat het genoeg is. En het leven Voltooid is. Het verhaal begint met een misdaad. Er wordt een slachtoffer gevonden, een onbekende man, en de tekst "klaar" vinden ze op op een tak in zijn borst. Het mysterie is daarmee begonnen en Isabel wordt opnieuw gevraagd als adviseur voor deze zaak. Zo duikt ze opnieuw het politieleven in. De zoektocht duurt lang, er is weinig bewijs en ik vindt het verhaal wat aan de lange kant, zo niet wat langdradig. Ook miste ik bij Isabel wat diepgang qua personage in dit tweede deel. Neemt niet weg dat het een hele mooie thriller is met ijzersterk thema en leuke karakters.


"Het persoonlijke nawoord van de auteur vond ik het toetje op de taart!"


Gewaardeerd

4 sterren. Het heeft deel 1 niet kunnen overtreffen. Maar dit deel 2 was wel reuzespannend. Natuurlijk ben ik wel nieuwsgierig naar deel 3, wat al in de maak is.

Hartelijke groeten,
Annette Overvoorde
Birdy's Boeken
https://birdysboeken.blogspot.nl/2018/05/mariska-overman-voltooid.html

*Neem een kijkje op mijn blog, dat is leuk.. maar de tekst overnemen mag echter niet !