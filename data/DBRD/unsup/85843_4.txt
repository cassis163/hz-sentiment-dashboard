Het is een knap uitgewerkt verhaal over twee vrienden, een vriendin waar ze dol op zijn en het leven dat maakt tot wie ze worden. Aangrijpend op sommige passages, dan weer vol humor of ontroerend maar steeds met een vreselijk einde in het vooruitzicht.
Er worden korte zinnen gebruikt, dat maakt het een bijzonder leesbaar boek. De keuze voor de drie delen waarin het verhaal verdeeld is, is vanzelfsprekend wanneer je het boek leest.

Het enige minpuntje waren de taalfoutjes, hier en daar. Maar dat maakte mijn leesplezier er niet minder door.
Een verhaal dat realistisch te noemen is, herkenbaar uit de verhalen in de media over de wereld van het snelle geld en mensen met een geslaagde carri√®re, die alles lijken te hebben wat hun hartje begeert. We kennen de achtergronden nooit.

Ik heb genoten van zoveel gebeurtenissen in een relatief kort verhaal. Steeds ter zake en naarmate het einde nadert, stijgt de spanning. Er wordt steeds meer geweld gebruikt, maar het is evenals de seks die voorkomt in het verhaal helemaal passend, zeker niet zonder een duidelijk doel. Het leert je de personages beter kennen.
Na het lezen van de laatste bladzijden was ik ietwat ontdaan. Zoveel slechtheid, zoveel domheid, zoveel liefde en zoveel haat in een toch heel mooi verhaal.

Ik kijk uit naar een volgend verhaal van Iris Pinson. Een auteur om in de gaten te houden.