Ik vind het thrillerdebuut van Ilse Ruijters geweldig! Wat een prachtig mooi psychologische thriller van Nederlandse bodem! Wat gebeurt er met je als je een klein meisje per ongeluk doodrijdt, hoe ga je hiermee om, wat zijn de gevolgen voor jezelf, maar ook voor je gezin? Ilse laat zien hoe het verdriet en schuldgevoel Irene helemaal stuk maakt. Ze heeft dit heel mooi en levensecht weergegeven in haar verhaal. Alle karakters zijn goed uitgewerkt, allemaal echte personen die je in het dagelijkse leven ook mee kan maken.
De cover vind ik prachtig en zeer goed passend bij het verhaal, de schoentjes van het meisje wekken je aandacht en geven je een onheilspellend gevoel.
De titel vind ik heel erg mooi en bijzonder goed bedacht.
Deze thriller heb ik met heel veel plezier gelezen. Volop onderhuidse spanning, snelheid en helemaal echt. Heel even zat er een stukje in wat voor mijn gevoel wat te lang duurde, maar daarna kreeg het verhaal pas echt een vaart! Het einde is zeer spannend, de plot zit heel goed verborgen.
Ilse zette me op het verkeerde been, ook al bleek later dat ik goed zat over wie de dader was, maar heerlijk dat dit heel lang duurt voor je dat zeker weet.
En als je denkt dat het verhaal afgelopen is en alles duidelijk is, heeft de schrijfster voor ons nog een verrassing in petto! Heerlijk, als je met die onverwachte wending het boek dichtslaat! Een echte aanrader!!
Ik geef deze thriller 4,5 sterren!! (wat ik hier helaas niet kan aangeven)