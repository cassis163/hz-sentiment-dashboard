Ik lees eigenlijk nooit iets over de Romeinse tijd, weet er ook weinig van. En ook het fantasy genre ken ik nauwelijks. Maar toen ik dit verhaal las, ging er een wereld voor me open! Met name de combinatie van beide vind ik uiterst interessant. Het verhaal is eng, griezelig gewoon, ik werd erin meegesleurd. Ik las het van de zomer, buiten in de tuin, toen het zo heet was. Het was doodstil en toen ik het uit had moest ik eerst helemaal omschakelen, de 'normale' wereld weer in, en het had niet veel gescheeld of ik had kippenvel op de armen!
Toen ik was bijgekomen, las ik het opnieuw. Het verhaal is bizar, eng, en voor mij heerlijk vernieuwend!