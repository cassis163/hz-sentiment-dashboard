Ik ben een grote fan van Sophie Kinsella. Dit nieuwe boek moest ik dan ook als eerste gelezen hebben.

Fixie, een jonge dame die haar bijnaam kreeg omdat ze steeds alles wil 'fixen', met alle gevolgen van dien, is stapelverliefd op Ryan, haar grote jeugdliefde.
Ryan vertrok zonder haar naar Holly Wood, had daar de wildste feestjes en dito vriendinnen, maar dat opent Fixie de ogen niet.
Voor Ryan zou ze alles doen!
Wanneer ze op een middag voor een wildvreemde diens laptop redt, schrijft deze haar een 'I owe you' briefje op een oud stukje koffiebeker.
Hierbij begint het spel van de ene die de andere iets schuldig is.
Hoe zal dit uitdraaien? En hoe lang kan dit spel blijven duren?

Sophie Kinsella heeft een vlotte schrijfstijl, en dat is in dit boek niet anders.
De humor die we echter van Sophie gewoon zijn, blijft in dit boek naar mijn gevoel echter een beetje achterwege.
Het plot is voorspelbaar, de karakters weinig vernieuwend.

Ik heb ervan genoten, maar verwacht van haar volgende boek toch weer net dat tikkeltje meer.