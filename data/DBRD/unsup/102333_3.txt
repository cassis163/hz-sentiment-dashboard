Dit boek leest heel makkelijk en lekker weg. Natuurlijk is de link met Natalee Holloway snel gelegd, maar dat maakt het verhaal niet minder. Het lijkt me erg leuk als je het eiland zelf goed kent (dat is in mijn geval overigens niet zo) maar het is geen must.De mogelijke dader ligt er te dik bovenop, dus ga je er eigenlijk al vanuit dat een ander schuldig moet zijn. Wie dat is vond ik tamelijk verrassend.
Ik vind met name de proloog en epiloog erg goed met elkaar 'verbonden'. Ik had door de proloog echter wel het gevoel - toen ik het eind van het verhaal naderde - dat me nog een verrassing op het eind wachtte. En dat was dus zo.
Ik vond het boek beter dan een chicklit, maar ik vind literaire thriller iets te veel eer.
Misschien het volgende verhaal, want ik hoop wel dat de schrijfster doorgaat met schrijven.