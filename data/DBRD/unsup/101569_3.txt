het tweede boek van de Deense Lone Theils (1971, Holstebro,Den) is wederom opgebouwd rond haar protegé Nora Sand, een Deense correspondent die voor een Deens magazine woont en werkt vanuit Londen.

In "als sneeuw voor de zon" wordt Nora door haar hoofdredacteur teruggeroepen naar Denemarken om daar de Iraanse dichter Manash Ismail te interviewen. Normaal geeft Manash nooit interviews, en hoewel Nora hem nog nooit heeft ontmoet of kent wil hij alléén met haar praten. Echter wel op één voorwaarde. Tijdens zijn vlucht uit Iran is hij zijn vrouw kwijtgeraakt en hij verlangt van Nora dat zij haar opspoort. Als Nora besluit dit te gaan doen, stuit ze al snel op praktijken die het daglicht niet kunnen verdragen en lijkt er een verband te zijn tussen verdwijnende asielzoekers, een private onderneming die voor de Britse overheid uitzetcentra beheerd en een farmaceutische gigant. De speurende Nora raakt al snel in een situatie dat ze zelf ook in gevaar komt en rond haar heen is bedreiging, intimidatie en zelfs moord een toenemend fenomeen.

Theils schrijft soepel, toegankelijk en eenvoudig en ook de structuur van het boek zit netjes in elkaar. Elementen die de deur openen naar een groot publiek. Toch schort er wel wat aan dit verhaal. Theils trapt in de valkuil geen keuze te maken tussen thriller en roman. Vooral het eerste gedeelte van het boek leest als een roman. waar het tweede gedeelte veel meer een thriller is. Daarnaast is de rode draad en misschien wel de hoofdlijn van het verhaal, een nadrukkelijke rol van haar relatie, de problemen daarin en de behoefte dit te bepraten en ieder keer weer geen tijd dit te doen doordat er bij haar of bij haar vriend wat gebeurt. Irritant en Cliché..

Kortom een boek met meerdere gezichten, soms wat langdradig en saai, soms in een mooi tempo. Het karakter van Nora prima uitgewerkt, maar andere komen er redelijk bekaaid vanaf. Lang een gebrek aan spanning, wat uiteindelijk nog wordt goedgemaakt. Eindconclusie een redelijk boek, maar heel veel boven de middelmaat komt het niet uit.