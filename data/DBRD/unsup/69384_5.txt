Alle boeken van Robotham heb ik gelezen en elke keer is de laatste weer even wat beter, spannender en origineler dan de voorafgaande. Dat is ook het geval bij Gebroken. De dialogen zijn scherp, het is heel visueel geschreven en dusdanig spannend dat je het boek niet naast je neer wilt leggen. Je wilt zo graag weten hoe het afloopt dat je jezelf moet dwingen niet het einde te lezen. De schrijver heeft zich goed verdiept in alle details zonder saai te worden. Een fantastisch boek! Ik kijk nu alweer uit naar Robothans volgende.