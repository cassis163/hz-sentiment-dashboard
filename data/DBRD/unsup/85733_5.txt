Jubelientje en de hoed van oma Blootje is ook grappig, avontuurlijk maar bovenal feestelijk. Oma heeft besloten om dit jaar 6x feest te vieren omdat ze op 6 juni 66 jaar wordt. Ze besluit om Jubelientje en Dirk-Jan mee te nemen naar diverse musea.
En zo komen Jubelientje en Dirk-Jan op het idee om zelf een museum te starten. Voor het ‘Wat Heb Je Op Je Hoofd Museum’ gaan ze op zoek naar hoeden, pietenpetten, brandweerhelmen en nog veel meer hoofddeksels.

Op zolder bij oma komt Jubelientje achter het geheim van oma’s hoed die Jubelientje al eens gekregen heeft. Tijdens het lezen kom je er ook achter waarom oma oma Blootje wordt genoemd.

Het verhaal van Jubelientje is zoals eerder gezegd grappig. Het bevat ook situaties die vele kinderen en oma’s (en opa’s) zullen herkennen. Een heerlijk boek dus.