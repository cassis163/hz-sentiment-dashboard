...
Achterbakse strijdtechnieken, manipulatie, intriges, oude bekenden zoals de nietsontziende Commandant maar ook nieuwe personages zoals de directeur van de Kauf-gevangenis die wat meedogenloosheid betreft niet hoeft onder te doen voor Keris Veturia. Maar ook wreedheid, onmogelijke keuzes en verraad. Wat ik zo mooi vind aan dit verhaal is dat het naast al die gruwelijkheden ook loyaliteit bevat en een schijnbaar ontembare hoop. Een boek vol tegenstrijdigheden dus … net als in het echte leven.

Eén ding is alvast zeker. De schrijfster stelde me niet teleur en Een fakkel tegen het duister heeft geen last van het Second Book-syndroom. Ik heb na het lezen echt het gevoel dat ik net uit een rollercoaster ben gestapt.