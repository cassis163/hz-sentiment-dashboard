Florida 1935. Rassenscheiding en discriminatie vieren hoogtij en lynchpartijen zijn aan de orde van de dag. Het sociale klimaat is broeierig en vol spanningen. Daar komen de op de Keys gestationeerde veteranen nog bij, de meeste van hen getroebleerd door de verschrikkingen van de Eerste Wereldoorlog. Bovendien wordt het schiereiland dat jaar getroffen door de meest verwoestende orkaan in de geschiedenis. Vanwege het te lang uitblijven van hulp, komen alle veteranen om. Daarnaast ook veel van de lokale bevolking.

Dit zijn de waargebeurde feiten waarop het verhaal is gebaseerd. Voldoende ingrediÃ«nten voor een goed boek. Jammer daarom dat de diepgang uitblijft.. Karakters worden slechts oppervlakkig uitgewerkt en de sociaal-politieke verhoudingen worden eerder als nieuwsfeiten (van een afstandje) belicht dan nader inhoudelijk beschreven. Anders gezegd, het verhaal is losjes geschreven ook al gaat het om serieuze historische kwesties.