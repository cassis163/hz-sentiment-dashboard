Dat dit boek 5 sterren krijgt is niet meer dan terecht. Echt een geweldig verhaal dat, zoals de CZ-recensent als meldt, na het laatste hoofdstuk nog na blijft dreunen. Het verhaal begint direct al spannend als de kleine Jennifer van huis weg loopt. Als ze nog maar net op pad is, wordt ze ontvoerd door een man en een vrouw die in een busje naast haar komen rijden. Het doel van dit tweetal is niet om losgeld te eisen of iets wat je doorgaans verwacht bij een ontvoering, nee ze willen het kleine meisje gaan gebruiken voor een lucratieve business die ze via internet opgezet hebben. Echt heel goed doordacht allemaal.

Het moment dat Jennifer gekidnapt wordt, is echter gadegeslagen door een oude professor die zich vreselijk verantwoordelijk voelt. Hij gaat er alles aan doen om de kleine meid uit de handen van de twee misdadigers te krijgen. Maar of en hoe dat hem zal lukken... Vind het uit zou ik zeggen, je zal er zeker geen spijt van krijgen.

De opbouw van het boek is subliem alsmede de schrijfstijl van de auteur. Er hangt door het hele verhaal heen een apart soort spanning die af en toe ook met de nodige humor gepaard gaat. De hoofdstukken zijn precies lang genoeg en houden vaak een zeer open einde wat je min of meer verplicht door te lezen. Het is echter niet dusdanig spannend dat je het boek niet meer weg kan leggen en dat is ook wel goed in dit verhaal. Hierdoor moet je af en toe even stoppen om je te realiseren wat er precies gebeurt. Het einde van het verhaal is zeer ontroerend en brengt je weer terug in de werkelijke wereld. Met kippenvel weliswaar, maar toch. Dit boek is t√© goed om niet gelezen te hebben. Echt BRILJANT. Ik ben erg enthousiast!!

Plot: 5 sterren
Spanning: 5 sterren
Leesplezier: 5 sterren
Schrijfstijl: 5 sterren
Originaliteit: 5 sterren
Psychologie: 5 sterren