Thea Stilton heeft over het leven op Topford al weer 15 delen geschreven. De verhalen gaan over vijf pientere vriendinnen Colette, Violet, Pamela, Paulina & Nicky die van overal uit de wereld komen, de Thea Sisters. Ze studeren aan het Topford College op Walviseiland. De serie en dit boek sluit aan bij de belevingswereld van jonge meisjes. Er komen allerhande thema’s aan bod en de verhalen lezen makkelijk weg. Zoals we gewend zijn van Thea Stilton zijn het boek en de tekst opgeleukt met illustraties en kleurrijke letters.

In dit avontuur ontdekken Nicky en Paulina vreemde sporen op het strand, sporen van twee schildpadden die hun eieren hebben gelegd. Ze hebben eigenlijk een bijeenkomst van ‘de Groene Muizen’ in Finland, maar besluiten de nesten te beschermen. Ze ontmoeten hun held James Kaki en zijn assistent, zij maken natuurfilms en willen ook een documentaire aan deze schildpadden wagen. Ze zetten de nesten af en waken ombeurten gedurende de nachten dat ze schildpadjes uit moeten komen. Na een storm worden de nesten bedreigd door een kolonie algen en ligt het strand bezaaid met boomstronken. Zo kunnen de schildpadjes nooit geleid door het maanlicht hun weg over het ezeltjesstrand naar de zee vinden. De Thea Sisters roepen de hulp van de plaatselijke bevolking in, maar zijn die wel zo happig?

‘Schatjes van schildpadjes’ van Thea Stilton, Uitgeverij De Wakkere Muis, Baeckens Books 2015.

/Lmcmr