Op de dag die de gelukkigste van haar leven had moeten zijn, slaat het noodlot toe. Marijn probeert een plekje te geven, verder te gaan met haar leven….
Maar als er jaren later iemand opduikt die haar een heel andere kijk geeft op haar verlies, besluit ze dat ze wraak gaat nemen op de mensen die haar leven hebben verwoest. Gaat ze hier echt mee door? Of kiest ze toch een ander pad?
Wat zou jij doen als de liefde van je leven je wordt ontnomen? Ga je de schuldigen straffen of niet?
Het zet je als lezer echt aan het denken. Je gaat anders denken over Gerechtigheid.
Je merkt al snel dat Marijn ook een verleden heeft. Daar kom je achter, dat heeft echt indruk op mij gemaakt. Ik moest echt een paar keer goed slikken.
De drie vrienden: Arjan, Remco en Belinda hebben een groot geheim. Remco zijn personage vond ik een hele bijzondere. De dingen die hij doet ( en niet doet), maken enorme impact op mij. En dan toch een succesvol bedrijf kunnen runnen. Hij heeft een uitvaartbedrijf. Verdriet is dus altijd dichtbij, maar wat als het nog dichterbij kruipt? Het zijn allemaal mensen met hun eigen problemen, maar de vrienden zijn nog hechter dan ooit. Ze praten veel over hun leven en de gebeurtenissen die ze bezig houden.
Je gevoelens gaan heen en weer. Van medelijden naar verdriet en van boos naar haat.

Het plot is echt verrassend en tja ik trapte er weer in. Hoe doet ze dat toch altijd? Ik vind dat echt heerlijk. De schrijfwijze is zo vlot, je leest het boek bijna in een ruk uit.
De cover vind ik mooi. Het past wel bij het verhaal. De bruid die bij het raam staat, alleen. Eenzaamheid en verdriet straalt het uit. Erg goed gevonden! De titel is ook perfect.

Je volgt vrij veel personages in dit verhaal. Je volgt Marijn, maar ook de mensen die last hebben van hun geweten. Af en toe wist ik even niet wie er aan het woord was. Dat vond ik een beetje verwarrend. Ik moest er dus echt even inkomen. Maar……Als je eenmaal weet wie, wie is, dan wordt je echt helemaal het verhaal ingezogen. Vaak staat er bij de boeken van Loes een naam bij: Uit wie zijn/haar ogen je het ziet. Dit keer is dat grotendeels niet zo. Het maakt het verhaal een stuk mysterieuzer. Want er zat 1 personage tussen, die kon ik niet plaatsen. Dat werd later allemaal duidelijk.
Weer een heerlijke thriller van Loes. 4****