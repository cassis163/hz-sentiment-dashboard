In Het feestmaal van John Saturnell neemt de auteur je mee naar de middeleeuwse keuken. Hoewel er veel recepten in staan, is het zeker geen kookboek. Het verhaal speelt zich af in Engeland en begint in 1625. De elfjarige John is een buitenbeentje in het dorp, net als zijn moeder die met haar kruidenkennis veel kwaaltjes van dorpsbewoners geneest. Maar de godsdienstwaanzin slaat toe in het dorp en de moeder van John wordt beschuldigt van hekserij. John en zijn moeder vluchten het bos in. Daar leert hij van haar eeuwenoude recepten en vertelt zij hem over een legende en een feestmaal dat hier vroeger gehouden werd.
Als zijn moeder is overleden, komt John in het plaatselijke kasteel terecht. Eerst is hij bordenwasser, maar algauw weet hij in de keuken op te klimmen. Uiteindelijk mag hij zelfs voor de koning koken en krijgt hij een verboden relatie met de dochter van het huis.
Als lezer volg je de ontwikkelingen van John en bij iedere vaardigheid die hij leert, volgt er een bijpassend recept. Als hij bijvoorbeeld heeft geleerd hoe je fruit moet snijden, volgt er een recept met appels. Rode draad in het boek is het Feestmaal, waarvan lang een mysterie blijft hoe dat verhaal precies in elkaar steekt.
Wanneer de Engelse burgeroorlog (1639-1651) uitbreekt, moet John mee naar het front om voor de soldaten te koken. Met zijn vindingrijkheid en kennis weet hij ook onder erbarmelijke omstandigheden goede maaltijden klaar te maken. Ook hier volgen weer recepten.
Het boek is een reis door het leven van John, die begint als verlegen jongetje dat nergens thuishoort. Gaandeweg maakt hij carri√®re in de keuken en krijgt hij behoorlijk wat invloed. De gebeurtenissen in de keuken zijn zo beschreven dat je het gevoel krijgt er zelf bij te zijn. Je kunt als lezer bijna de geuren ruiken en de gerechten proeven.
Wel was het even wennen aan de schrijfstijl en geeft de auteur soms erg lange beschrijvingen.