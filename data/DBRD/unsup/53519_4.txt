Kevin Brooks is geboren op 30 maart 1959 in Pinhoe. Op 11- jarige leeftijd won hij een beurs voor de Exeter School, waar hij zich vervreemd voelde van de andere leerlingen en waar hij troost vond in de wereld van fictie. Brooks debuutroman Martyn Pig werd in 2003 gepubliceerd door Chicken House. Ze kregen er een Branford Boase Award voor. Deze Award wordt jaarlijks toegekend aan een bijzondere Britse roman voor jonge mensen geschreven door een debuterend schrijver. Kevin Brooks ontving voor zijn andere werk o.a. de Carnegie Medal en de Deutscher Jugendliteraturpreis.

Het boek gaat over Elliot die al sinds zijn geboorte doodsbang is voor bijna alles. Het enige wat zijn angst nog een beetje kan onderdrukken zijn de pillen die hij elke dag krijgt. Maar de pillen zijn op, en zijn moeder, die er in ijzig winterweer op uit is gegaan om nieuwe te halen, komt niet terug. Wat moet Elliot nu? Wachten of naar buiten gaan om haar te vinden...?

Ik heb eerder het bunkerdagboek van Kevin Brooks gelezen en die vond ik goed, dus ik ben een beetje bekend met zijn manier van schrijven. Dit boek heeft mij ook echt gepakt. Ik heb het in 1 avond uit gelezen. Het verhaal wordt afwisselend in de ik-vorm van Elliot en andere personages in personale vorm verteld. Ik vond het makkelijk te volgen wie wie was. Dit boek wordt aangeraden voor lezers vanaf ca 15 jaar, maar ik zou het mijn dochter van 12 jaar ook prima kunnen laten lezen. Ik geef het 4 sterren!