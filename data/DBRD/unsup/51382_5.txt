Van der Vlugt slaagt er in Rode sneeuw in december in om een politiek ingewikkelde maar heel belangrijke periode uit de Nederlandse geschiedenis meeslepend en laagdrempelig te omschrijven. Hoewel de hoofdpersonen uiteraard grotendeels fictief zijn, is de omschrijving van de periode en gebeurtenissen dat zeker niet. Op een mooie, spannende en aangrijpende manier sleept Van der Vlugt je mee in de aanloop naar de Nederlandse Opstand en de beginjaren van de Opstand. Je beleefd de angst en spanning mee, voelt de dilemma`s en houdt je adem in, ondanks dat je vanuit de geschiedenis weet wat er zal komen. Werken als deze brengen de geschiedenis dichtbij, maken hem begrijpelijk en wekken interesse van het grotere publiek. Niets dan lof hiervoor!