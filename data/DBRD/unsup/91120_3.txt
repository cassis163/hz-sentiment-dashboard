De 92-jarige David Josuah Goldberg, overlevende van de holocaust, wordt vermoord in zijn huis gevonden. Hij is gedood door een nekschot. Tijdens de lijkschouwing doet men een bizarre ontdekking. Op de arm van Goldberg vindt men een bloedgroeptatoeage die alleen door de SS werd gebruikt. De politie staat voor een raadsel. Oliver von Bodenstein en zijn assistente Pia Kirchoff van K11 worden op de zaak gezet. Kort daarna worden nog twee moorden gepleegd. De slachtoffers Anita Frings en Hermann Schneider zijn op identieke wijze om het leven gebracht. Al snel leidt het spoor Olivier en Pia naar de familie Kaltensee. En met name naar weduwe Vera Kaltensee, die de drie slachtoffers persoonlijk heeft gekend. Aan hen om uit te zoeken of er wellicht een verband is tussen de drie moordzaken. En dat wordt ze niet bepaald gemakkelijk gemaakt.

In dit derde boek van Neuhaus met de karakters Kirchhoff/von Bodensteijn is ontegenzeggelijk te merken dat Neuhaus zich ontwikkeld als schrijver en het boek het zeer matige niveau van de eerste twee boeken ontstegen is. Toch weet ook dit derde deel nog niet te overtuigen en wordt het niet meer dan een matige thriller. Het plot zit redelijk goed in elkaar en bevat wat originele elementen. De zins opbouw en woordkeus is simpel en de wirwar aan opgevoerde personages is "to much" Nergens lukt het Neuhaus je het boek in te trekken of het gevoel te geven dat je deelnemer bent aan het verhaal. De karakters Bodensteijn en Kirchhoff maken wel een ontwikkeling door en komen in dit deel tot wasdom. Al met al een redelijke thriller, maar doet geen recht aan de hype die Neuhaus is geworden na haar internationale doorbraak met Sneeuwwitje moet sterven.