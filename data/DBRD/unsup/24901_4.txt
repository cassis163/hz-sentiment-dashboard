In dit boek kun je een vreemd soort junkie tegen komen: Ze zijn verslaafd aan magie. Overal worden drankjes en poedertjes voor gemaakt. Voor bescherming, om je goed te voelen of om mooier te worden. Er is een zeer grote markt voor. Iedereen heeft wel iets wat verbeterd kan worden?!
Alleen schone magie mag worden gebruikt. Alles wat daar niet onder valt is Grijze magie. Foute magie dus, magie waar je aan verslaafd kunt raken. En wat uiteindelijk je dood zal worden! Alleen sommige drankjes zijn verboden. Deze zijn illegaal gemaakt (en bevatten verboden ingrediënten). Daarom is er een speciaal team van agenten in het leven geroepen, zij speuren deze kartels op. En proberen ze te stoppen. Kate Prosporo heeft door haar verleden alle magie afgezworen. Ze is namelijk opgegroeid in een van de kartels. Ze is eruit gestapt omdat het echt te gevaarlijk werd.

*Een goede spreuk voor dit boek vind ik: Magie, maakt meer kapot dan je lief is!*
Kate zit een moordenaar achterna en dan komt ze erachter dat er nieuw drankje op de markt is. Het heet Grijze wolf en de gebruikers veranderen ook in een soort wolf, die graag mensenvlees eet. Dit drankje is zo gevaarlijk het moet gestopt worden. Haar verleden komt weer wat dichterbij, omdat haar voormalig vriendje Volos op de verdachtenlijst staat. Kate woont samen met haar jongere broertje. Hij is bijna 16 jaar oud en zit nog op school. Zij heeft naast haar werk dus ook de kopzorgen van een tiener en zijn activiteiten erbij. Hij wil meer weten over hun moeder en hun verleden. En dat is helaas vol van magie dat verleden. Kate wil het hem liever niet vertellen. Magie is uit den boze voor haar. Ze wil er niets meer mee te maken hebben. Daarom is ze bij de politie gegaan, alleen begint dat te vervelen. Ze wil veel liever in het speciale team!
Dit boek is van tijd tot tijd best hard, leest mega snel en spannend! Ik zou het een fantasy- detective met ballen willen noemen. Waarom? Kate is echt een sterke vrouw. Ze staat haar mannetje wel!
Heerlijk lettertype en echt een spannend boek, die de verkeerde kanten laat zien van magie. Het is vergelijkbaar met drank en drugs. Heel origineel thema, heb nog nooit een verhaal met dit thema gelezen! Het boek is ook zeer stevig gebonden en dat vind ik echt lekker, dan is de kans op een eventuele leesknak ook niet aanwezig. Het is een aardig dik boek, dus dan is stevigheid een must!
Dus ja ik ben enthousiast! Een boek met enorm veel vaart en zeer goede karakters. Sommigen zijn wat meer uitgeschreven dan anderen. Er zijn ook best veel karakters, maar daar groei je vrijwel meteen in. De schrijfstijl is echt lekker vlot en hip (dat gevoel kreeg ik er van). De cover is ook perfect gekozen….Je weet wie het is en waar het is, als je het boek gelezen hebt. Grijze magie is ook een toptitel. Grijze magie is verslavend (zowel de drankjes, als het boek). Ik kijk al met smart uit naar het tweede boek. Dit boek krijgt 4**** van mij!