Ine Veen stak met dit boek haar bewondering voor Pim Fortuyn niet onder stoelen of banken en schreef een uiterst boeiende biografie over hem. Vanaf het moment dat Pim Fortuyn de politiek instapt, is het een rollercoaster aan opeenvolgende gebeurtenissen tot aan de fatale dag op 6 mei 2002.
Veel foto's die niet eerder gepubliceerd zijn complementeren het boek. Dan volgen enkele volslagen onwaarschijnlijke complottheorieÃ«n die de moord zouden moeten verklaren. Ze weten nergens te overtuigen, terwijl er zoals altijd bij een geruchtmakende moord, kritische vragen zijn te stellen. Desalniettemin geeft het boek een goed beeld van de politieke aardverschuiving van begin deze eeuw.