Beste mede lezers,

Het boek gaat over zeven Australische jongeren gaan met elkaar kamperen. Dat doen ze op een afgelegen plek in de wildernis, die 'De Hel' heet. Als de luie, heerlijke vakantie is afgelopen, gaan ze terug naar huis. Al snel wordt duidelijk dat tijdens hun afwezigheid oorlog in hun land is uitgebroken. De eerste reactie bestaat uit grote angst en verwarring. De ontreddering maakt langzaam plaats voor georganiseerde actie. Ze proberen te overleven en tegelijkertijd de vijand te ondermijnen.

Het gehele verhaal speelt zich af in Australië. Het spijtige is dat de fantasie oorlog niet zo gedetailleerd is uitgewerkt, maar nog steeds reëel genoeg om als decor te dienen voor de groep jongeren. Ellen, de ik-figuur, vertelt het verhaal in dagboekvorm. Het boek gaat over vriendschap en liefde, de nuances van goed en kwaad.

Het boek telt ongeveer 320 paginas en is vlot leesbaar. Dit boek is zeker aan te raden voor mensen die graag lezen. Oh, voor ik het vergeet, als je het boek gaat halen in de bib, neem dan meteen ook de volgende 3 delen mee zodat je ze allemaal in één keer kunt uitlezen. Had iemand dat maar aan mij verteld.