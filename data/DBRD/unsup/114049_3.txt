De 100-jarige Allen Karlsson en zijn vriend Julius leiden een luxueus en paradijselijk leven op Bali en rentenieren daar. Maar eigenlijk vervelen ze zich in het paradijs. Julius regelt een ballonvaart voor de 101ste verjaardag van Allan. De reis verloopt niet zoals gepland en lijkt te eindigen ergens in de oceaan. Gelukkig worden ze opgepikt door een vrachtschip uit Noord-Korea. Ze doen zich voor als kernwapendeskundigen, met gevolgen... Zo reizen we mee met hen naar Amerika, Zweden,… Je kan samen met de heren de meest toevallige avonturen beleven. Het boek heeft geen strakke, maar wel een absurde verhaallijn, het staat vol met bizarre figuren, sommigen worden heel goed neergezet en bij anderen lukt dit minder.

Dit is het tweede boek over de 100 jarige man, het eerste boek heb ik niet gelezen. Via de Hebban Carrousel heb ik vernomen dat het eerste boek beter zou zijn dan het tweede boek. We hebben het boek besproken in drie thematische discussies: actualiteit, 100 jaar en humor. Het kan gerust zelfstandig gelezen worden, belangrijke gebeurtenissen uit het eerste boek worden kort herhaald.

Het verhaal speelt zich af in het heden, de schrijver geeft zijn visie weer op de (wereld)politiek (Noord-Korea en atoombom hysterie, VS met Donald Trump,…), gecombineerd met absurde situaties en (een beetje) humor. Bij mij kwam er soms een glimlach op mijn gezicht, subtiele humor. De humor had misschien wat meer uitgewerkt mogen zijn voor mij zodat ik luidop kon lachen bij dit boek.