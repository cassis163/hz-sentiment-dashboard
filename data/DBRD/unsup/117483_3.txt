Een konvooi van een Amerikaanse politica is genadeloos afgeschoten door een ex-scherpschutter. Hij is nu een huurling, zijn baas is een drugskartel. Daniel Crosswhite en Chance Vaught komen elkaar door omstandigheden tegen in Mexico. Als leden van het Sniper-elite team worden ze ingezet om deze ghostsniper te stoppen. Maar wie kunnen ze vertrouwen? Is Bob Pope nog wel te vertrouwen? Het lijkt erop dat ze er alleen voor staan. Gil Shannon heeft andere dingen aan zijn hoofd, dus hij kan ze niet te hulp komen!

Gil Shannon krijgt de opdracht om een bankier uit te schakelen. Deze bankier financiert terroristen. Maar als hij op het punt staat de trekker over te halen is er van alles aan de hand. Hij krijgt zo zijn bedenkingen. Gil zelf ook een Prooi. Ze zitten achter hem aan, hij wil weten waarom en wie. Het lijkt iets met zijn verleden te maken te hebben.

Je gaat van Mexico naar China . Het is een boek waarin men veel onderweg is.

Het is een boek met veel spanning en aandacht voor sniper-technieken. Het is op momenten echt zeer grof. Niet alleen vanwege de taal, maar ook wat er allemaal met mensen wordt uitgespookt. Ik moest echt een paar keer slikken, het werd me echt even te grof. Zeker als men kinderen gaat gebruiken als slachtoffer en daar echt vreselijke dingen mee doet. Ik heb grenzen en hier werd er een grens overschreden. Dat stukje deed echt pijn in mijn hart. Ik weet dat dit soort dingen ook in het echt gebeuren. Maar dit boek is beeldend geschreven en ik had nu echt de mogelijkheid willen hebben om in te grijpen!

Ik kijk wel uit naar het volgende boek, want ik vind de serie groeien. Het vorige boek was ik niet zo wild over, deze kreeg een ster minder namelijk. Dus ik ben blij dat de boeken beter worden! Dit deel geef ik 3,5 ***