Samen met jou is een heerlijke feelgoodroman. Het boek gaat over het bijzondere huishouden van Miranda Stowe. Aan het begin van het boek sterft de man van Miranda Stowe. Het boek beschrijft voor een deel het leven voor zijn dood, waarin hij verschillende keren vreemdging, met onder andere haar beste vriendin. Het grootste deel van het boek gaat over de periode na Jacks dood, waarin ieder familielid op zijn eigen manier omgaat met zijn dood. Ondanks alle perikelen rond de kinderen en de inwonende gouvernante en tuinman moet Miranda er ook voor zorgen dat ze in het huis kunnen blijven wonen. Daarom besluit ze kamers te gaan verhuren. Ze ontvangen allerlei bijzondere gasten, zoals een Hongaarse pianist en een schilder met zwakke zenuwen. Verder komen veel excentrieke vrienden in het boek voorbij. Er zitten wat voorspelbare liefdes in het verhaal, maar het boek leest door de diverse karakters en vlotte verhaallijn lekker weg.