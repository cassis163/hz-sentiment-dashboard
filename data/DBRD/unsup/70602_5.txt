Een nieuw boek van Linda Jansma, hij stond al in bestelling toen de datum bekend was. Een boek van Linda Jansma staat altijd garant voor heerlijk leesplezier. Judaskus, de achterflap maakt me al nieuwsgierig. Wat is er gebeurt en wat verzwijgt Marcus. Maar ook het andere gezin Timo en Annelien, wat is daar mee aan de hand?
Dat ook dit boek van Linda Jansma een aanrader is kom ik al gauw achter. Wanneer je eenmaal je draai hebt gevonden in Judaskus, is stoppen ondenkbaar. Het boek leest als een sneltrein je merkt dat wanneer je in dit trein zit, je pas wilt uitstappen bij het eindstation. De verhaallijn is opgedeeld in vier delen welke worden beschreven vanuit Daniëlle, Barbara en Annelien. En verschillende Toen en Nu passages, welke me meer en meer nieuwsgierig maken. Door de opbouw van het verhaal raak je tijdens het lezen gevangen in het web van Linda Jansma`s schrijfstijl, welke weer als vanouds is. Vlot, spannend, doortastend en in vaart geschreven. De heerlijk Friese sfeer is goed beschreven, je waant je in de ver uitgestrekte dorpjes, heerlijk herkenbaar.
Het verhaal zit goed in elkaar de twee werelden zijn verweven door iets wat tien jaar geleden is gebeurt. Maar Linda weet je geboeid te houden en zet je meerdere malen op het verkeerde been, met wendingen die je niet aan ziet komen. De personages doen voor elkaar niet onder met de één krijg je medelijden de ander kun je wel iets aan doen, het boek heeft een hoog psychologisch gehalte wat het juist dat extra`s geeft.
Het plot is verrassend en het werd mij pas duidelijk een aantal bladzijde voor het einde toen ik dacht; “het zal toch niet?” Juist die onverwachte wendingen maken deze thriller tot een mustread, het maakt dat je als lezer geboeid blijft tot de laatste woorden.
Met Judaskus heeft Linda zich weer overtroffen het is een goed opgebouwde psychologische thriller welke je gelezen moet hebben. Dus ja een Mustread eerste klas. Ik wacht nu al met smart op het volgende boek van Linda. Er zit wel een minpuntje aan dit boek, het is binnen een dag uit, stoppen was echt geen optie

“Zouden wonden die veroorzaakt worden door de dood van een kind ooit helen?”
• Plot 4 ****
• Spanning 4****
• Psychologie 5*****
• Schrijfstijl 5 *****
• Leesplezier 5*****
4 ½ ster voor Judaskus.
Lieve leesgroet Moon.