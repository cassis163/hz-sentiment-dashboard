In een mooie schrijfstijl wordt de lezer deelgenoot gemaakt van de belevingswereld van de hoofdfiguur. Hoe hij loyaal blijft aan en streeft naar de waardering van zijn vader. De hoofdpersoon probeert zichzelf te ontwikkelen en zijn eigen keuzes te maken, wat niet altijd goed uitpakt en wat hem dan weer bevestigd in zijn afhankelijkheid van zijn vader. Naast de vader/zoon relatie spelen ook andere familie - en vriendenrelaties een belangrijke rol. Omdat vader en zoon allebei arts zijn, komt de gezondheidszorg en de nieuwe ontwikkelingen hierin naar voren. Het verhaal speelt zich af voor, tijdens en net na de eerste wereldoorlog. Het boek is oorspronkelijk uitgebracht in 1936. Het onderwerp is een tijdloos gegeven, waardoor het boek zeker heden ten dage nog steeds kan aanspreken. Wel kwam het verhaal soms wat langdradig over, waardoor aandacht verslapte. Het geheel had mogelijk in wat minder bladzijden verteld kunnen worden.