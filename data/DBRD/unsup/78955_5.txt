Dit boek is een aanrader voor iedereen die zich geleefd voelt door alle dagelijkse beslommeringen van werk, kinderen, werk, boodschappen, werk, e-mail, werk, verplichte verjaardagen en werk... Je snapt hem wel. Tony Crabbe beschrijft hoe je hoofdzaken van bijzaken kunt onderscheiden. Wat is voor jou echt belangrijk? en dus niet volgens je omgeving, maar voor jouzelf? Waar wordt je blij van? Waar krijg je energie van? Al lezende kom je tot de conclusie dat je veel dingen doet omdat ze nu eenmaal moeten, of zo horen, terwijl je er helemaal geen gelukkig gevoel aan overhoudt. Het gaat niet zozeer om timemanagement, maar gewoon NEE zeggen. Weg met de vage vrienden en verplichte afspraken, meer genieten en tijd voor je allerliefsten. Het klinkt eenvoudig maar dat is het soms niet. Nooit meer te druk helpt je op weg!