Sommige mensen leven een leven die wij ons niet kunnen voorstellen, Eleanor is zoâ€™n iemand. Altijd alles hetzelfde, dezelfde kleding, maaltijden en invulling van haar vrije tijd. Ze leeft echt in haar eigen wereld, haar eigen ik. Dan loopt alles ineens anders en komen er andere mensen in haar leven. Daar speelt ze op een bijzondere manier op in, ze past zich aan maar ook weer niet.
Eleanor is een bijzonder persoon met een traumatisch verleden, hoe veel invloed dit heeft op haar leven nu, daar kom je moeizaam achter. Dat past ook in het verhaal want de persoon Eleanor zal zich niet snel bloot geven. Haar liefde voor een popster is zowel hilarisch en treurig, haar moeizame relatie met haar moeder eigenlijk ook. Ze is heerlijk eerlijk en ontroert je ook.
Haar bezoek aan de Mac Donalds is komisch, een hele andere manier van om je heen kijken in een fastfoodrestaurant. Heerlijk!!
Een boek met gevoelens dus, voor de lezer, want Eleanor zal ze nooit echt uiten.

De schrijfstijl leest prettig en is heel duidelijk en direct. Er wordt nergens omheen gedraaid en moeilijk over gedaan. Het verhaal hield niet altijd mijn aandacht vast, ik heb het boek ook wel eens weggelegd alsof het even teveel was. Maar de vragen die je hebt over het verleden van Eleanor, hoe het verder gaat met haar nieuwe kennissen en grote liefde hielden mij toch bezig. Dit is een heerlijk boek om te lezen als je eens geen zin hebt in ingewikkelde complotten en intriges. Gewoon lekker lezen.
En later nog een keer lezen want ik denk dat je dan weer wat nieuws ontdekt