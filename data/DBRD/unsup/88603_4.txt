De Tijdmeters is het verhaal van Holly Sykes een meisje van vijftien dat in 1984 wegloopt van huis. Onderweg ontmoet zij een oud vrouwtje die asiel vraagt voor een slokje thee. Later ontmoet zij een stel terwijl zij lift naar een boerderij voor een baantje, tijdens deze ontmoeting verliest zij een stuk tijd. Tijdens haar avontuur heeft zij steeds nare dagdromen waar zij geen touw aan vast kan knopen. Het einde van haar reis eindigt in 2043 met een uitgeputte aarde.

In het boek staat Holly in het middelpunt maar ieder hoofdstuk heeft een ander hoofdpersoon. Een jonge student, een oorlogsjournalist en een schrijver allemaal met rol in Holly’s leven. Op de achtergrond zijn er mysterieuze wezens die hun invloed op deze hoofdpersonen gebruiken. Wat is Holly’s rol in het hele verhaal en wie is de mysterieuze Marinus?

De Tijdmeters is een boek dat grijpt vanaf de eerste pagina, de verschillende karakters zijn erg goed uitgewerkt en leven op de pagina. Dit zorgt er voor dat de lezer blijft doorlezen, maar ook dat de lezer zijn aandacht erbij moet houden. De rol van Holly is in sommige verhalen erg klein en laat dan ook de ruimte voor de hoofdpersoon van dat verhaal. Tijdmeters is zeker het lezen waard.