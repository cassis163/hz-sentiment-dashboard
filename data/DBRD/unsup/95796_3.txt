Het verhaal opent sterk met de beschrijving van een nakende executie vanuit het standpunt van het slachtoffer. Naar mijn mening legt de auteur de lat hierbij te hoog. De spanningsboog die gecreëerd wordt, kan niet volgehouden worden. De dramatiek en spanning zakken in en maken de volgende hoofdstukken vlakker dan verwacht. Het taalgebruik is archaïsch, wat goed bij de inhoud aansluit, maar het lezen ook stroever maakt. Dat het hoofdpersonage, meester David Verbocht, me niet echt kon boeien, maakte het lezen er niet beter op. Ondanks de goede weergave van de tijdsgeest en een paar krachtige beelden lag dit boek me niet.