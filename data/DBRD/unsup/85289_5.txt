De prijs en flaptekst deden mij besluiten De kleur van het duister te kopen. Het verhaal deed mij namelijk enorm denken aan de thrillerfilm Saw, die ik echt geweldig vind.
De eerste paar bladzijden van het verhaal vind ik een beetje moeilijk weglezen. Daarna wordt het steeds spannender en dus veel beter. Naarmate het verhaal vordert, lijkt het inderdaad sterk op de film Saw. De slachtoffers krijgen een opdracht en daarmee kunnen ze hun eigen leven redden. Je wordt in het verhaal gezogen, daar je per se wilt weten hoe en waarom de slachtoffers uitverkozen zijn. En natuurlijk of ze een uitweg weten te vinden. Goed bedacht verhaal met een nog beter einde.