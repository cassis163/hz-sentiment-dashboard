Jo Nesbo is toch wel een van mijn favoriete schrijvers van spannende boeken.
Na het steengoed Politie – wat ik waardeerde met vijf sterren - was ik heel benieuwd naar dit nieuwe boek.
De Zoon is anders dan Politie, maar zeker niet slechter.
Sonny – de ideale gevangene – krijgt op een dag in de gevangenis informatie te horen over zijn vader, die zelfmoord pleegde toe zijn corruptie praktijken aan het licht kwamen.
Met deze informatie gaat Sonny naar Simon Kefas, inspecteur bij de politie en voormalig partner van Sonny´s vader. De twee mannen besluiten verder onderzoek te gaan doen en hun vader en vriend te gaan wreken.
De Zoon is een spannend en goed geschreven verhaal met mooie en aansprekende personages, met name Sonny, Simon en Martha komen goed uit de verf.
Omdat het verhaal vanuit verschillende personen wordt verteld krijg je een goede kijk op de gebeurtenissen waarin o.a. wraak en corruptie een grote rol spelen.
Via de diverse spannende verhaallijnen wordt langzaam maar zeker naar een voor mij toch onverwachte ontknoping toegewerkt.
Vlotte, mooie schrijfstijl, zoals we van Jo Nesbo gewend zijn, spannend en toch ook menselijk verhaal, mooie karaktertekeningen.
Kortom, ik heb het boek met veel plezier gelezen en zie uit naar een volgend boek van deze schrijver.