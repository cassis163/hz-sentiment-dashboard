Wat voor vele mensen bij een droom blijft het verhuizen naar het zonnige leven in Frankrijk, om daar een bedrijf op te zetten, en ondertussen te kunnen genieten van de mooie omgeving en een minder gehaaste maatschappij.
Simone en Erik besluiten samen met hun kinderen deze grote stap te zetten. Ze emigreren naar het Zuiden van Frankrijk. Hun huis in Nederland is verkocht en heeft genoeg winst opgebracht om een groot vervallen huis op te knappen tot een klein hotel. Erik leert de aannemer Peter kennen, hij verteld hun dat hij een klein aannemersbedrijfje heeft en dat hij het wel ziet zitten om het huis van Simone en Erik op te knappen. Peter neemt 8 mannen mee die helpen met het opknappen van het huis. Tussen die 8 mannen is ook Michel, Michel is een aantrekkelijke jonge Fransman waar Simone zich zeer tot aangetrokken voelt. Erik krijgt het ondertussen steeds drukker en drukker met de bouw van het hotel en verliest daardoor zijn gezin uit het oog. Simone en Erik wonen op hun land in een caravan totdat het hotel klaar is, maar het lijkt langer en langer te duren. Zo gaat het balletje rollen. Simone en Michel krijgen een affaire met een spannende afloop... Simone komt er gaande weg achter dat de personen waarvan zij dacht te kunnen vertrouwen niet de personen zijn die ze zeggen te zijn. Zij komt in een web terecht vol intriges waaruit bijna geen weg meer terug is. Haar droom om een mooi leven op te bouwen in Frankrijk begint meer en meer op een nachtmerrie te lijken.

In het boek spring je zo nu en dan van het heden naar het verleden, waardoor je beetje bij beetje steeds meer in het boek getrokken wordt. Esther Verhoef weet de spanning goed op te bouwen, en zorgt dat de spanning blijft hangen.

Het boek leest makkelijk weg, met korte en duidelijke hoofdstukken, de omschrijvingen van de omgeving is mooi verwoord en zo nu en dan waan jij jezelf als lezer in het mooie Frankrijk. De karakters zijn goed uitgediept en komen echt tot leven, je leeft helemaal met ze mee.