Vanaf de eerste pagina word je het spannende en ook hartverscheurende verhaal ingezogen. De personages die ieder hun eigen persoonlijke drama met zich meedragen, kruipen onder je huid. Het boek heeft overigens ook humoristische elementen. Neem buurvrouw Mo Paalman, haar vind ik hilarisch. De zoekkoorts is zo aanwezig dat ik e zelf in de auto wilde stappen om mee te gaan zoeken. Ik kon het boek niet wegleggen, wilde blijven doorlezen. De zoektocht naar de hond brengt onderliggende familiegeheimen aan het licht die het daglicht niet kunnen verdragen. Het leidt met recht tot een Ravage met een onverwacht plot. Je weet en voelt dat er heel wat aan de hand is, maar dit had ik niet zien aankomen. Ravage is een absolute aanrader!