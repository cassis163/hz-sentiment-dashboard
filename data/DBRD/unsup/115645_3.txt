Het boek van Eva vertelt over het initiatieproces van de vrouw Eva en over de overgang van de de mens die in het nu leeft, die geen woorden bezit en geen herinneringen heeft naar de mens met een toekomstbeeld, met herinneringen en met een geweten.

Eva blijft samen met Adam nadat zij zijn verbannen uit het paradijs door de God van Adam. Adam praat met God; er zou een lam geofferd worden aan de Heer en terwijl de rook naar de hemel steeg zouden Adam en zijn zonen God aanroepen. Er gaat iets goed mis; Eva's oudste zoon slaat zijn jongere broer dood en Eva moet deze broedermoord meemaken. Hoe daarmee om te gaan?
Eva vertrekt van haar man Adam en zoon Kain en reist naar haar geboortegrond in de lusthof, waar zij een deel was van een grote, zich steeds vernieuwende groep. Eva's herinneringen aan haar moeder waren, dat zij mooi en eenzaam was in die groep en dat de groep haar vreesde in haar anders zijn; zij stond in contact met hogere machten. Eva's moeder sprak woorden en hield haar dochter bij zich, liet haar dochter geen onderdeel van de groep worden. Eva herinnert zich tijdens haar reis de sjamaan waar zij en haar moeder vaak naar toe gingen.Eva ontdekt tijdens haar reis, dat haar moeder en de sjamaan waren doodgeslagen door de groep.

Kain was Eva's oudste zoon, zij had van het begin af aan moeite met de jongen en zijn harde ogen. Na haar reis leert ze van Kain te houden zoals hij is.
Een harde werker en een goed man en vader.