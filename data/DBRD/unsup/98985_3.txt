Het boek start in november 1993 wanneer Joost op het station van Utrecht vreselijk mishandeld wordt. Joost was op weg naar huis, zijn zusje Hannah zou haar 15e verjaardag vieren. Echter door deze mishandeling wordt het leven van Joost en zijn familie nooit meer hetzelfde, door zijn zware epilepsie overlijd hij zelfs enkele jaren na deze zinloze daad.

Jochem is een zeer eigengereide man die samen met zijn oud studiegenoten een lustrum wil vieren. Bij deze feestjes gaat het er nog al wild aan toe en zij zijn dan ook op zoek naar een schoonmaakster welke weet te zwijgen.
Roos, de assistent van Jochem, heeft wel een vriendin die dit weekend als poetsvrouw wil optreden. Zij benadert haar vriendin Hannah, echter gaat het Hannah niet om de ruimschootse financiële vergoeding, het gaat haar om wraak.
Tijdens dit weekend is er onderling veel wantrouwen en verwijt. Alle personages hebben zo hun geheimen en eigenlijk is ieder op zich een liegbeest.

Liegbeest is een verhaal wat vlot leest. Het begint vrij spannend maar soms zakt het verhaal wat in en wordt het wat saaier. Het is een leuk boek maar wanneer de schrijfster de personages meer had uitgewerkt had het voor mij wat meer aantrekkingskracht gehad. Zo lezen wij vrij weinig over het leven van Hannah en Joost ná de mishandeling wat voor impact heeft dit op hun beider leven gehad. Ik geeft dit boek 3 sterren.