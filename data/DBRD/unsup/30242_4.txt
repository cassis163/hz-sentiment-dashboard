Ondanks dat Jens Henrik Jensen al diverse werken op zijn naam heeft staan was dit mijn eerste kennismaking. Dankzij de leesclub van Hebban heb ik mogen genieten van dit geweldige boek.
Niels Oxen is een getraumatiseerd persoon. Alhoewel hij de hoogst onderscheiden Deense militair ooit is, besluit hij om samen met zijn hond een teruggetrokken leven in de het Deense woud te gaan leven. Hij hoopt op deze wijze zijn demonen achter zich te laten. Maar zijn rust is hem niet gegund want hij wordt de hoofdverdachte in een moordzaak.
Langzaam komt de militair weer in hem naar boven wanneer hij samen met agente Franck achter de waarheid tracht te komen.

Jens Henrik Jensen heeft met dit boek een start gemaakt met de Oxen trilogie. Maar wat voor een start hij weet de spanning er flink in te houden en niets wordt te vroeg prijsgegeven. Naast een opeenvolging van spannende momenten weet de schrijver de lezer ook te boeien door iets te vertellen over de Deense geschiedenis. Het boek heeft mijn 4 sterren ruimschoots verdiend.