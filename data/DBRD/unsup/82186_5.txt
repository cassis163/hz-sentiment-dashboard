“Luister, Franka.’Aad keek me bezorgd aan. ‘Ik heb er net tijdens de redactiebespreking niets over gezegd omdat ik het je privé wil vragen, weet je zeker dat je dit echt wilt doen?’
‘natuurlijk!’Ik minderde vaart om mijn looptempo aan te passen aan zijn stroeve tred. ‘Dit wordt de opvallendste undercoverreportage die 24/7 in maanden heeft gepubliceerd.’
‘Dat klopt, en ik weet ook hoe lang je er al mee bezig bent. Als redactiechef ben ik uiteraard razend enthousiast over dit project. Maar mijn persoonlijke gevoel… De geschifte acties van Corrie en dan die ontgroening waar je het over hebt.’Aad wreef door zijn grijze krullen. ‘Ik weet het niet. Het kan gevaarlijk worden, besef dat goed.’
Grinnikend mepte ik hem op zijn schouder. ‘Als je niet uitkijkt word je nog soft op je oude dag. Die reportage over organensmokkel van vorig jaar was gevaarlijker, hoor. En wat te denken van onze Jim, die midden in de Gazastrook zit? En…’
‘Oké, oké,’mompelde hij. ‘Als je maar uitkijkt vanavond.’
Ik stelde mijn baas gerust en samen liepen we de vergaderkamer uit, waar de redactie elke ochtend de koppen bij elkaar stak. Aad hoefde zich geen zorgen te maken: ik wist wat ik deed. Ene om een verhaal te krijgen dat all the way ging, moest je als undercoverjournalist soms nu eenmaal zelf ook all the way gaan”, een stuk uit het boek Het Cadeau.

Het Cadeau bevat 13 thrillers geschreven door o.a. topauteurs als Judith Visser, Linda Jansma, Marelle Broersma, Patricia Snel enz. Werkelijk alles aan dit boek was perfect. Allereerst de cover van het boek was om op te vreten prachtig roze met een lintje. En het bloed op het hoekje helemaal geniaal, dat maakt de verhalen nog spannender!

Het boek is als volgt opgebouwd:
Judith Visser- De Tuscadero’s, 7
Martine Kamphuis- Heemraadsplein, 31
Ingrid Oonincx- De zondagochtensclub, 43
Patricia Snel- de violiste, 59
Linda Jansma- To date or not to date, 81
Milou van der will- Zus, 99
Svea Ersson- Halszaak , 121
Anita Larkens- Boiler room, 135
Carla de Jong- Wie geeft zal ontvangen, 161
Marelle Boersma- Vlinder, 185
Linda Samplonius, Harteloos, 201
Tupla M.- Mevrouw Liliane, 217 S
Els Ruiters, De vrienden, 225

Ik lees zelden verhalenbundels met veel auteurs, dit omdat ik van mening ben dat verschillende schrijfstijlen zelden een goed boek opleveren. Maar ik had het mis. Dit boek is geweldig! Spannende en diverse verhalen bevat dit boek. Ieder verhaal wordt afgesloten met een biografie van de schrijfsters erg handig want ik kende een aantal schrijfsters niet. Zo leer je hen ook beter kennen. Echt een makkelijke weglezer was dit boek. De auteurs hebben het boek op een pakkende manier geschreven waardoor ik niet meer kon stoppen met lezen. Dit is zeker een geslaagde bundel met 255 pagina’s leesplezier. Zeker een aanrader voor iedereen.