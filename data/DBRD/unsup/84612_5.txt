Zoe en Kate moeten zich melden bij aanstormend talent voor het baanwielrennen, tevens meldt zich daar een mannelijk talent Jack.
De 2 vrouwelijke sporters worden in wedstrijden waar het toe doet de grootste rivalen, maar ook naast de baan laten ze elkaar niet los, wie krijgt Jack?
Wat niemand weet in het begin,is dat Zoe een enorme last met zich meetorst, een obsessie en haar absolute drijfveer voor prestaties.
Dan raakt Zoe zwanger en wordt Sophie geboren, haar carriere lijkt afgelopen,de media is echter niet op de hoogte van haar zwangerschap, en na de geboorte wordt er een mogelijkheid geboden waardoor ze haar carriere toch voort kan zetten, al lijkt Kate hiervan de dupe te worden.

Als blijkt dat maar 1 van de 2 sporters mee mag naar de Olympische Spelen van Londen, moet een ultiem gevecht uit maken wie van de 2 dat zal zijn.
Het gaat inmiddels allang niet meer over alleen sport, bij Sophie is leukemie geconstateerd en het verleden drukt steeds meer op de schouders van Zoe.

Een prachtige roman over rivaliteit, emoties, verwerken van verliezen (zowel op de baan als er buiten), vriendschap, verantwoordelijkheden en liefde.
Las ik al eerder Kleine Bij van Cleave, ook al zo'n geweldige roman, deze roman pakte me nog meer.

Chris Cleave kan bij mij niet meer kapot, wat een kanjer van een schrijver!