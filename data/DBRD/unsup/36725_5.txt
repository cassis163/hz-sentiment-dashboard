In het vierde deel van Jeremy Jago â€“ De erfenis van Lotus neemt Melissa Skaye ons voor de laatste keer mee naar het bijzondere eiland Magistraal.
Degenen die Melissa Skaye en de boeken van Jeremy Jago hebben gevolgd, weten dat het niet de bedoeling was dat de serie nu al tot een einde zou komen. Het is jammer dat Jeremy Jago niet de kans heeft gekregen meer avonturen te beleven.
In de erfenis van Lotus moeten alle antwoorden komen op de vragen die in de voorgaande drie delen onbeantwoord zijn gebleven.
Jeremy krijgt het flink voor zijn kiezen. De zoektocht naar het vierde object van de macht van vijf gaat niet zonder slag of stoot. Jeremy moet erachter komen wie er verantwoordelijk is voor de dood van zijn moeder en wie de verrader is met de witte staal. De witte straal die onschuld vertegenwoordigt en alleen zichtbaar is bij kinderen.

Melissa Skaye sleurt je onherroepelijk mee in het leven van Jeremy Jago en zijn vrienden op Magistraal. Met haar prettige, no-nonsense schrijfstijl weet Melissa de lezer te boeien. Het verhaal gaat snel met onverwachte wendingen die Melissa Skaye eigen is.
In de voorgaande delen heeft Melissa ruim de tijd genomen om de lezer kennis te laten maken met alle personages, zodat het in deel vier geen enkele moeite kost om weer snel in het verhaal te komen. De erfenis van Lotus is dan ook een boek dat je niet snel weg zal leggen.
De ontknoping is absoluut onverwacht. Ook ik had mijn verwachtingen wie de verrader zou kunnen zijn. Ik had er niet verder naast kunnen zitten. Dat is de kracht van Melissa en het verhaal van Jeremy Jago. Het onverwachte dat op het moment dat je het boek dichtslaat ook zo logisch is.