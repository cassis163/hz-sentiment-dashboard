De Sneeuw als As en IJs als Vuur kon het slot deel in deze serie van Sara Raash me haast niet meer teleurstellen. Het einde is bijna nabij, en Meira moet alles geven om Winter en haar volk te redden. Niet alleen hen, eigenlijk de hele wereldbevolking balanceert op leven en dood, Meira of Angra. Ze zal alles op alles moeten zetten om hem te verslaan, maar met mensen te vrezen dan te vertrouwen, wordt haar dat niet gemakkelijk gemaakt.

De eerste twee boeken waren veel belovend. Zeker deel één waarin de omslag van gewoon meisje naar meer wonderbaarlijk goed was uitgewerkt. Ik raakte gesteld op Meira, ondanks haar gebreken en het feit dat ze zelf soms niet wist wat ze moest doen. In deel twee werd ze een zelfstandige en ondernemende leider, en in dit deel uiteindelijk een combinatie; een twijfelende leider. Maar als ze eindelijk erachter komt wie er nog wel te vertrouwen is, zet dat een hoop dingen in gang. Er gebeurt veel, maar wel precies goed uitgestippeld. Sara Raash heeft alles goed op orde en elk detail klopt in principe.

Sommige andere personages die in andere boeken werden geïntroduceerd kregen nu een grotere rol, terwijl anderen naar de achtergrond verdwenen. Maar met gegronde redenen. Onvoorspelbaarheid en spanning zijn de hoofdelementen in dit boek. De spanning is niet overal even hoog, en af en toe had ik het gevoel dat er bepaalde scènes wat langgerekt waren, maar na een paar bladzijdes had het boek me weer helemaal in zijn greep. Iets wat daaraan bij droeg was de constante cliffhanger aan het eind van bijna ieder hoofdstuk. Dit zorgde ervoor dat ik aan het eind van een hoofdstuk al maar door wilde blijven lezen.

Ook de perspectief wisselingen hadden hier iets mee te maken. Mijn voorkeur ging uit naar het perspectief van Meira, maar ik snapte dat Mather nog steeds het tweede perspectief was en voor het eerst in dit boek Ceridwen. Dit extra perspectief dat regelmatig terug kwam, voegde een extra laag toe aan het boek. Omdat we Meira en Mather al redelijk goed kenden en Ceridwen in dit boek een belangrijkere rol vervulde en ook een bijzondere groei doormaakte in het verhaal.

Al met al vond ik het een verbazingwekkend slotdeel in de Sneeuw als As trilogie. Mochten er in de toekomst nog meer YA boeken van Sara Raash in het Nederlands vertaald worden, dan weet ik in elk geval dat ik ze wel graag wel lezen. Vier sterren voor Bevroren Nacht.