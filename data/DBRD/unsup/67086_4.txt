Na iets meer dan 1500 bladzijdes komen we uiteindelijk aan bij het eerste afgeronde deel. Zo redeneer ik dan toch, want wat mij betreft zijn er genoeg rode draden die door een paar boeken lopen en elkaar overnemen. Het einde van Boek 4 is volgens mij het eerste definitieve einde in de reeks, van een serie verhalen eigenlijk wel, maar altijd met overlappingen.
En dit is ook wel het sterkste boek van de vier, volgens mij. Flanagan laat eindelijk zien wat hij goed kan, waar hij een echte krak in is en wat we later nog een paar keer gaan zien: zijn vaardigheid als tacticus en hoe hij dat allemaal onder woorden brengt. Dat element kwam in De Brandende Brug ook al wel wat naar voren, maar hier treedt het helemaal naar de voorgrond. Het is soms ingewikkeld, maar erg goed uitgelegd, en zo goed doordacht ook. Er zijn niet veel schrijvers die dat in hun vingers hebben zitten.
Een van mijn favoriete personages hier in dit boek is trouwens Ragnak. Je zou verwachten dat hij maar een redelijk basic persoon is, zo'n wildebras, een typische berserker die het tot leider van de SkandiÃ«rs heeft geschopt, maar eigenlijk wordt zijn karakter erg goed uitgediept. Hij is, hoe gek het ook klinkt, een aimabele figuur - en redelijk ook (naar Skandische maatstaven), wat je op het eerste zicht helemaal niet van hem verwacht.
Het einde van dit boek heb ik trouwens altijd ontzettend deprimerend gevonden. Telkens wanneer ik De Dragers van het Eikenblad lees, hoop ik dat ik eroverheen ben, maar dat is dus niet. Aan de andere kant: als iemand dat gevoel bij mij losmaakt, weet ik dat het een goede schrijver is.
Dit boek is trouwens ook het boek waar mijn gevoelens voor Arnaut gemengder worden. Ik weet niet juist wat het is, maar ik ben nooit echt een fan van hem geweest en doorheen Boek 4 en 7 (Losgeld voor Erak dus, dat ik na 4 lees, zie voor meer uitleg van mijn leesvolgorde mijn review bij Boek 7) verslechtert dat. Misschien is het gewoon iets in zijn karakter, ik weet het niet, maar ik ben nooit meer zo enthousiast geweest, helaas. Maar dat is nu ook niet zo'n drama.
8,3/10