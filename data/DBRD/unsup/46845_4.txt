De roem was dit boek al vooruitgesneld en zeker niet onterecht. De aanbeveling van Scott Turow op het achterplat (auteur van het onnavolgbare The Burden of Proof/Het bewijs) had wat mij betreft ook van Grisham mogen komen; beide heren hebben er een geduchte concurrent bij in het segment rechtbankthriller.
Vanaf de eerste pagina staat hoofdpersoon Mickey Haller voor je als een levend mens, niet de karikatuur die Connelly van hem had kunnen maken. Zeg nou zelf, Haller is niet de eerste lichtelijk smoezelige advocaat die een hoofdrol speelt in een dergelijk boek. De verhouding met zijn cliÃ«nten, zijn medewerkers en zijn ex-vrouwen wordt vlekkeloos neergezet en uitgewerkt, en de enige 'klacht' die ik dus heb is dat ik graag iets meer diepgang had gezien in de aangeklaagde waar dit verhaal om draait - en ook in de man die Haller onschuldig heeft laten vastzetten. Maar ja, het boek is al dik genoeg en sleurt de lezer langs de vele hoogtepunten dus wat klaag ik? Overigens las ik de Engelse versie maar ik ben heel blij dat de vertaling tegenwoordig zo snel op de planken ligt.