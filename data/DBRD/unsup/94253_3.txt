De Zwaluwman speelt zich af in Polen tijdens de Tweede Wereldoorlog. Anne is een meisje van 8 die door omstandigheden samen met 'De Zwaluwman' zich verbergt voor zowel de Russen als de Duitsers. Later voegt nog een derde hoofdpersoon zich bij het stel. In het boek wordt vanuit het perspectief van een meisje de oorlog beschreven. Er wordt verteld hoe ze het beleeft, wat ze wel en niet snapt en hoe ze groeit in kennis en ervaring.

Het boek leest vlot weg, je hebt het zo uit. Het intrigeert, je wilt blijven lezen om te weten hoe het verhaal verder gaat, maar het pakte mij niet zoals 'De boekendief'. De schrijfstijl is sprookjesachtig, met prachtige zinnen, als je de tijd ervoor neemt om ze op je in te laten werken.

Ik geef het boek 3 sterren. Het was goed en mooi geschreven, maar ik had veel hogere verwachtingen ervan.