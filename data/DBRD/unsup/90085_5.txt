Titel: Bestemming Onbekend
Auteur: Wessel de Valk
Uitgeverijr: Futuro uitgevers
200 pagina’s


Wessel de Valk is afgestudeerd criminoloog, ondernemer en schrijver. Hij heeft een eindeloze interesse in innovatieve ontwikkelingen. Zijn debuut 'Bestemming onbekend' werd opgevolgd door een top thriller ‘het patroon’.


Wanneer Iskander Bregt nietsvermoedend op het terras van Hotel Metropole in Brussel zit, wordt hij geconfronteerd met een huiveringwekkend, schel geluid. Als enige gast blijft hij op het terras zitten. Tot hij een in het zwart geklede man ontdekt, die er voor de explosie niet was geweest. Iskander besluit hem te volgen. Daarbij wordt hij onverwacht geholpen door een onbekende vrouw.
Enkele uren later wordt hij wakker in zijn eigen restaurant in Noord-Spanje. Gedurende acht dagen verschijnen en verdwijnen mensen door heel Europa, elkaar achtervolgend om achter de identiteit van de man in het zwart te komen. Wie is hij? Wie zijn Reizigers? Welk rol speelt Iskander in deze even mysterieuze als gewelddadige reis?


Ik was laaiend enthousiast toen ik alsnog het debuut mocht ontvangen van Wessel de Valk. Ik had me allereerst verdiept in ‘het patroon’ en was vanaf dat moment al verkocht door de heerlijke schrijfwijze van Wessel.
Zijn verhalenlijn is zo precies en scherp, dat geen deeltje kan ontsnappen.

In de hoop dat ik niet ontgoocheld werd begon ik toch enigszins voorzichtig aan dit boek. Natuurlijk ging het verhaal over het talent dat mensen bezit om te kunnen reizen, want daar was uiteindelijk het vervolg op gebaseerd. Maar al snel zat ik er weer in, ik reisde mee, ontsnapte aan de vijand en kwam weer op adem op het moment dat er weer een bestemming was bereikt.

'De vonk past bij de vlam en de schaduw bij het lichaam. Toch zijn zij niet hetzelfde. Ze lijken alleen zijdelings op elkaar.'

De personages zijn als een perfect team beschreven, toch ontstaat er een wantrouwen. Wie staat er aan welke kant en waardoor weet de een weer meer van de ander? Door mijn eigen chemische achtergrond zijn de termen die er gebruikt worden om het reizen mogelijk te maken een kersje op de taart en geniet ik hier dus nog extra van.

Het plot is het laatste lichtpuntje dat mij weer met een big smile het boek dicht doet maken. Dit is niet zomaar een thriller, er heersen bovennatuurlijke krachten. En ik hoop dat dit niet de laatste reis mag zijn van Wessel de Valk.

Spanning: 4
Schrijfstijl: 5+
Leesplezier: 5
Plot: 4
Psychologie: 4
Orginaliteit: 4,5

Ik geef ‘Bestemming onbekend’ 4,5+ sterren.

Met dank aan Futuro Uitgevers voor het recensie exemplaar.