De periode waarin deze korte verhalen uit de Middeleeuwen zich afspelen is in deze bundel heel ruim genomen. Het ene moment bevind je je al lezend in 721 in Damascus om even later in 1349 uit te komen in Amsterdam. De variatie in onderwerpen en de tijd waarin het zich afspeelt is groot en dat maakt het lezen van dit boek voor mij tot een genot. Veldslagen, list en bedrog, de kruistochten passeren allemaal de revue . Met veel gevoel voor humor en in een prettige schrijfstijl brengt de schrijver de verhalen ,vaak met een verrassende twist aan het einde, tot leven. Hij laat met de gekozen onderwerpen zien dat geschiedenis helemaal niet saai is. Soms mag een verhaal voor mijn gevoel wel iets dieper uitgewerkt worden en zijn naar mijn idee net niet lang genoeg die smaken naar meer! Ook zijn er verhalen die wat minder boeien maar door de grote variatie is er voor een ieder die interesse heeft in geschiedenis veel te lezen in deze bundel. Elk verhaal is aan het einde voorzien van een korte historische toelichting met enkele tips als je verder wilt lezen over dit onderwerp. Ik heb er al dankbaar gebruik van gemaakt door nog een boek over de Middeleeuwen te lezen.
De schrijver neemt je in zijn verhalen mee door heel Europa naar de duistere tijd van de Middeleeuwen en laat je dan meeleven met diverse kleurrijke personages uit deze periode.