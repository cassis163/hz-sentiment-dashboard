Gestolen jeugd is een indrukwekkend boek. De verhaallijn over de hoofdpersonen en het documentarische deel dat het tijdsbeeld schetst, worden knap door elkaar heen gevlochten. De stijl deed me denken aan het Pauperparadijs van Suzanna Jansen. Het boek roept vragen op over wie nu goed is en wie slecht, en hoe de trauma's van ernstige gebeurtenissen je voor altijd kunnen veranderen.