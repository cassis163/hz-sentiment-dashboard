Dit vierde Kepler-boek is het eerste waar ik echt heel enthousiast over ben. Eindelijk trekt de mist op die rond het verleden van Joona Linna hing. Het einde van het derde boek vertelde al het een en ander, dit vierde boek geeft alle details en laat dat verleden herleven en een prominente rol spelen. Opvallend is dat het verhaal een paar keer rond lijkt, maar dat dan toch niet is en verdergaat. Want niets is wat het lijkt in Slaap, wat een plotwendingen, wat een spanning! Kepler heeft zijn personages dit keer echt goed uitgewerkt: de onvoorspelbare en manipulatieve Jurek Walter, de harde en slimme Saga Bauer en natuurlijk Joona Linna zelf. Eindelijk begrijp ik waarom iedereen zo weg is van de serie (bij mij heeft het gewoon iets langer geduurd). Hopen nu maar dat Kepler dit hoge niveau kan vasthouden.