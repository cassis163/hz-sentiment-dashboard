Allereerst wil ik Isa Maron, The house of Books en Hebban bedanken dat ik dit mocht lezen als pre-read. Wat een ongelooflijke eer om het te mogen lezen voordat het uit is!

Eindspel is het vierde en laatste deel in de Noordzeemoorden serie van Isa Maron. Eerder kwamen Galgenveld (2014), IJskoud (2014) en Ritueel (2015) uit in deze serie.
En dit is natuurlijk het boek waar alle fans op zaten te wachten. Hierin vind je alle antwoorden en komen alle delen samen. Waar is Sarah en wat is er gebeurd met Sarina?
De cover valt al direct op. Een prachtige cover, wat al meteen een bepaalde spanning oproept en perfect past bij de andere delen.

Het verhaal begint met een gruwelijke moord op een bejaard echtpaar. Aan Niels en Maud de taak deze moord te lossen. Deze moord neemt uiteindelijk maar een klein deel uit van het verhaal en had misschien wel weggelaten kunnen worden. Uiteindelijk draait het natuurlijk allemaal om de vermissing van Sarina en de zoektocht naar Sarah.
Kyra gaat weer naar Londen om te praten met Vincent. Ze wil antwoorden op haar vragen en beetje bij beetje komt ze dichter bij het antwoord.

Het verhaal word verteld door korte hoofdstukken vanuit het oogpunt van verschillende personages.
Je leest het verhaal vanuit Maud, Kyra, Sarah en dader. Door de korte hoofdstukken moet je wel steeds weer omschakelen naar een ander personage maar zorgt er ook voor dat je niet kunt stoppen met lezen, je wilt weten hoe het verder gaat met dat personage.
Isa Maron heeft een fijne schrijfstijl, vlotte zinnen en vooral ook een beeldende schrijfstijl, je ziet het allemaal zo voor je waardoor je je heel goed kunt inleven in het verhaal. De personages verdiepen zich elk boek weer meer en daardoor vervelen ze niet.
Het verhaal is spannend en zeker niet voorspelbaar. Aan de ene kant wil je zo snel mogelijk verder lezen om te weten te komen hoe het verhaal afloopt maar aan de andere kant wil je eigenlijk zo lang mogelijk over het boek doen. Je wilt geen afscheid nemen van de personages.
In het begin moest ik wel af en toe nog even nadenken hoe het nou ook alweer zat met bepaalde personages in de vorige delen maar tijdens het verhaal wordt dit allemaal weer duidelijk. Alle delen komen perfect samen in dit laatste deel en alle vragen worden beantwoord.
Eindspel zit net als voorgaande delen ook weer vol spanning, bizarre ontdekkingen en gruwelijke beschrijvingen. Een heerlijke afsluiter van een geweldige serie!