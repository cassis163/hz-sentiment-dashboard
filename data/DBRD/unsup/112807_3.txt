Moordspel van Cis Meijer was voor mij het eerste boek dat ik las van deze auteur.
Het verhaal speelt grotendeels af in de Ardennen waar hoofdpersoon Robin met haar klas op kamp een Moordspel gaat spelen. Omdat Robin woedend is op een van de begeleiders van het kamp, die wegens zijn handelen haar broer heeft laten schorsen en broer dus zijn toekomst in duigen ziet vallen, zint ze op Wraak. Ze haal haar vrienden over om samen met haar de begeleider (De Beuker genaamd) te grazen te nemen. Kan mooi tijdens het Moordspel besluiten ze. Dit loopt niet zoals gepland, want de leraar verdwijntâ€¦ Is dit hun schuld of komt het ergens anders door? Robin gaat op onderzoek uit.
Het boek grijpt je vast en je blijft doorlezen. Ook zitten er hoofstukken in uit het perspectief van de dader, dit zorgt ervoor dat je tijdens het lezen constant puzzelt wie dat nou zou kunnen zijn. Met recht een Whodunnit! Op het eind kom je tot de conclusie dat Cis Meijer je steeds op het verkeerde been heeft weten te zetten, en dat maakt dat je toch een beetje verbijsterd achterblijft. Leuke Young Adult en een goede kennismaking met de boeken van Cis Meijer.