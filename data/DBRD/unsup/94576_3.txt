Het eerste deel van de Atlantis trilogie heb ik uit, ik begin nu in deel 2. Ik heb het boek met interesse gelezen. Toch kon het verhaal me minder boeien dan ik had verwacht. Hoewel het zich af zou moeten spelen in enkele dagen, aan de indeling van het boek te zien, vond ik sommige stukken te lang duren. Waar dat aan ligt is denk ik dat het te oppervlakkig blijft. Sommige dingen die worden aangehaald vind ik te weinig uitgewerkt. Ik kon me geen goed beeld vormen bij hoe Atlantis er nu precies uitzag, waar de mensen daar leefden, waarvan ze bestaan, hoe de personages precies waren en hoe de voertuigen eruitzagen en hoe die konden vliegen. Ik weet dat je bij een fantasyverhaal moet uitkijken voor infodumps, maar hier had ik toch wel meer over willen weten. Waarvoor ze nu precies moeten vluchten en wat de bedreiging was, ben ik te snel weer kwijtgeraakt. Van de speciale gaven die sommige personen gebruiken had ik wel willen weten hoe ze daaraan zijn gekomen en wat ze er nu precies mee kunnen, welk effect dat heeft op de mensen. Het staat er allemaal wel in, maar ik weet niet precies waaraan het ligt dat ik het gevoel kreeg dat alles te summier is. Van mij had het boek wel anderhalf keer zo dik mogen zijn, met meer diepgang. Ik geef drie sterren omdat ik wel met Mollie en Jason heb meegeleefd en omdat het boek me zo boeide dat ik het wel in korte tijd door ben blijven lezen. Ik zag dat boek 2 dikker is en hoop dat het me daar wat beter duidelijk wordt.