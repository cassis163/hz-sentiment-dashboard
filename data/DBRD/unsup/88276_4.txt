Op de (engelstalige) website van dit boek staat deze zin te lezen:
The Reluctant Fundamentalist is a riveting, brilliantly unsettling exploration of the shadowy, unexpected connections between the political and the personal.

Unsettling... dat is dit boek zeker. Het vertelt het verhaal van de jonge Pakistaan, Changez, die op 18-jarige leeftijd naar Amerika vertrekt om te gaan studeren aan Princeton. Na zijn afstuderen wordt hij door de zeer hoog aangeschreven firma Underwood Samson geselecteerd en begint daar als financieel analist. Zijn eerste grote klus vindt plaats op de Philipijnen. Vlak voordat hij terugkeert naar New York vinden de aanslagen op de Twin Towers en het Pentagon plaats. Het effect van deze aanslagen op zijn leven en dat van zijn familie in Pakistan, de gedachten en gevoelens bij deze aanslag en op wat er daarna, maar ook daarvoor is gebeurd, wordt door Hamid genadeloos echt neergezet.
Ik snap Changez, ik begrijp zijn emoties, denkwijze en zijn handelen... maar soms kan of wil ik dat niet. Unsettling, dus.