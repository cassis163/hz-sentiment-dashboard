Het Britse schrijversduo Nicci Gerrard en Sean French startte in 2011 een serie rond de psychoanalytica Frieda Klein, een succesvolle serie.
Als het zaterdag wordt is een boeiend boek, zeer boeiend. Een zaak die eigenlijk al lang gesloten is, opgelost en wel, wordt door Frieda terug onder de loep genomen. Ze moet wel. Maar de zaak grijpt haar naar de keel. Hannah zit reeds 13 jaar opgesloten in een psychiatrische inrichting, sinds haar 18e. Frieda krijgt steeds meer het gevoel dat ze bij haar opsluiting misschien toch niet zo ziek was als werd voorgesteld. Maar door vaak en voor zelfs lange tijd opgesloten te zitten in isolatie is ze nu zeker wel ziek. Schrijnende toestanden zoals hier beschreven worden, je zou zo in het boek kruipen om Hannah persoonlijk te gaan helpen. Psychische mishandeling maar dan ook nog eens fysieke, vooral door haar medegevangenen of liever patiënten. Het doet Frieda eerder aan een gevangenis denken dan een plaats waar mensen begeleid worden in de verwachting dat ze psychisch stabieler worden.
Er zijn in den tijd tijdens het onderzoek naar de moorden fouten gebeurd, Frieda komt ze langzaam op het spoor. Hoe ze uiteindelijk aan de waarheid van het hele gebeuren komt, is een mooi proces om te volgen. De plot is zeer goed geconstrueerd en spannend. Mede door het verhaal van Hannah maar ook door de dingen in haar persoonlijke leven gebeuren. Haar kwelgeest duikt met de regelmaat van de klok op maar de verschillende personages uit haar persoonlijke sfeer verschijnen ook nu weer zoals nichtje Chloë, de Oekraïense klusjesman Josef en politieagente Yvette.
Volgens de berichten zouden er nog twee delen aankomen in de serie, Zondagochtend breekt aan verschijnt over enkele weken. En dan is het nog wachten op de laatste. Ondergetekende is alleszins al in volle verwachting, Als het zaterdag wordt eindigt immers met een enorme cliffhanger.
Dit is tot nog toe het beste deel uit de serie. Een boek dat je pakt, meeslepend en spannend is en met een super goede plot.