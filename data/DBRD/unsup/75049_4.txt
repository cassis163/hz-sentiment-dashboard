'De Opstandigen' laat je beslist niet onberoerd wanneer je het boek tenslotte dichtklapt. De karakters zitten psychologisch goed in elkaar .Het verhaal leidt tot een spannend hoogtepunt, maar ook tot een triest drama, waarin blijkt hoe heftig de klassenmaatschappij was in het begin van de 20ste eeuw.. 

In 'De Opstandigen' gaat het over een 'vriendschap' van vier rebellerende jongens die net hun eindexamen hebben gedaan en op het punt staan volwassen te worden. Eén van hen komt uit een arm milieu. Maar bovenal gaat deze roman over de vriendschap van vier jongens die elkaar onzeker aftasten. Aan de ene kant proberen ze elkaar stoer op te jutten tot verboden zaken, aan de andere kant is er een nieuw bewustzijn van hun gevoelsleven. Vooral komt de vraag aan de orde: Wat betekent vriendschap en wat zijn de verplichtingen?

De rebellerende jongens voelen zich als koningen in hun puberwereld waarin ze zich alles kunnen veroorloven. Het kattenkwaad groeit uit en ze hebben zelfs een bergplaats waar ze elkaar in het geheim kunnen zien. Dan ontmoeten ze de acteur Amadé, die hun taal lijkt te spreken. Aarzelend geven ze zich steeds meer aan hem bloot. Het leven wordt dan zeer gecompliceerd. De vraag rijst dan bij hen: Wordt de bende bijeengehouden door vriendschap of is het een gemeenschappelijke rebelse sfeer die ons bij elkaar bracht?