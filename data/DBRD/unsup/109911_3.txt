Wat een intrigerend verhaal heeft Ivo Victoria geprobeerd neer te zetten. Billie en Seb is een boek die met een ander bril op gelezen dient te worden. Het verhaal wordt in verschillende verhaallijnen naar een gemiddeld einde geschreven maar is zeker geen slecht boek. Omdat Ivo Victoria er voor heeft gekozen het verhaal afstandelijk te schrijven; de vader, de oom, moeder, etc. leest het boek ook met een zekere afstandelijkheid. Echter diegene die het boek uit lezen worden gedurende het verhaal toch steeds meer beloont met een mooi verhaal die mij toch op momenten heeft weten te raken. Vooral de prachtige, poëtische zinnen waren voor mij al een must om het boek met een glimlach te lezen.

Hoe zou het zijn om Seb te zijn? Te weten dat je een bijzondere jongen bent, altijd met zijn bivakmuts op, die een prachtige band opbouwt met Billie “zij begrijpt mij” maar deze band spat als een luchtbel uit elkaar als zij door een ongeluk in coma raakt en in het ziekenhuis nog kunstmatig in leven wordt gehouden. Ze zien elkaar niet meer fysiek maar er is altijd een mooie gedachten lijn tussen deze 2.

Seb die na het ongeluk in zichzelf gekeerd raakt en veel op zijn kamer zit behoudt toch een aantal vrienden die graag met elkaar naar de oude boerderij gaan en daar met een airsoft sniper een spel spelen. Als hij ook een sniper met kerst krijgt gaat hij steeds vaker naar de boerderij met zijn vrienden. Maar ach wat mist hij Billie.

Wat Seb niet weet is dat zijn vader en oom de geschiedenis van de boerderij in de oorlog nog goed weten. Zij hebben deze verhalen gehoord van hun vader, de opa van Seb, die bevriend was met de zoon van de boerderij. Wat een prachtige, aangrijpende geschiedenis wordt hier verteld.

Ivo Victoria weet de lezer per hoofdstuk steeds dieper het verhaal mee in te nemen. Het boek heeft een prachtige opbouw en heeft de lezer echt wat te vertellen. Ik zou zelf voor een andere titel hebben gekozen omdat Billie, gezien haar ongeval, weinig aan bod komt als hoofdrolspeler. Seb is toch echt het leidend aspect in dit boek.

Als de schrijfstijl minder afstandelijk geschreven zou zijn, denk ik, dat het boek een groot aantal mensen geraakt zou hebben.