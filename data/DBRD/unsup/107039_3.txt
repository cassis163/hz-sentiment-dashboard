Rechercheur Nan Vining is een jaar geleden in de val gelokt door een crimineel die haar aanviel. Ze is daarbij ternauwernood aan de dood ontsnapt. Het boek begint als ze een jaar later voor het eerst weer aan de slag gaat. Door haar ervaring is ze geobsedeerd door vrouwen die bij de politie werken en vermoord zijn tijdens dienst. Gelijk op haar eerste werkdag wordt het lijk gevonden van zo'n vrouw die al dagen vermist werd. Het lijkt wijst uit dat ze dagenlang is gemarteld en misbruikt.
Nan Vining mag met het onderzoek meedoen. Emley bespaart de lezer het zoeken naar de moordenaar. In het eerste hoofdstuk wordt al verteld wie hij is. Het speurwerk wordt afgewisseld met hoofdstukken waarin de moordenaar met zijn vrouw een nieuw slachtoffer vinden en misbruiken.
Dat de politie de moordenaar uiteindelijk vindt heeft meer te maken met toeval dan speurwerk.
Het boek geeft geen antwoord op alle vreemde gebeurtenissen. Dat hoeft ook niet. Misschien komt dat in een volgend boek. Het open einde doet vermoeden dat dat er komt.