Voormalig privé detective en politieagent Bernie Gunther krijgt van de Stasi de opdracht Anne French te vermoorden. Hij krijgt echter gewetenswroeging en slaat op de vlucht. Deze vlucht voert hem terug naar het jaar 1939 waarin hij samen met zijn assistent (degene die hem nu de opdracht tot moord heeft gegeven) een moord moet oplossen die zich in het privéhuis van Hitler heeft voltrokken. Bernie volgt alle sporen nauwgezet ondanks de tegenwerking die hij krijgt.
Lukt het hem de moordenaar te pakken en te berechten, of moet hij zwichten voor de nazi-doofpot?

Vanaf de eerste regel leest het boek als een trein, alsof Bernie naast je zit en zijn belevenissen aan je vertelt. In het begin duizelt het van de namen, maar Kerr weet dat prachtig op te lossen door Bernie een korte samenvatting te vertellen aan iemand, zodat je als lezer weer precies weet wie wie is.
Er zijn wel wat losse eindjes in het boek: het boek begint met de moordopdracht van Anne French, maar dit speet verder geen rol in het boek.
Doordat het boek met veel vaart (gebeurtenissen volgen elkaar heel snel op) en zeer verhalend geschreven is, is het bijna niet mogelijk om het boek weg te leggen; je kunt de film niet stoppen