Elisa geniet op Curacao samen met succesvolle man en haar zoon Sam van de zon, vriendinnen en een rijk leven. Dit alles wordt verstoord als haar man een andere vriendin krijgt en van haar wil scheiden. Als hij dan ook nog de voogdij over Sam wil dreigt haar wereld in te storten. Maar het kan nog erger. Veel erger. Als het vriendje van Sam na een bootongeluk zeer ernstig gewond raakt volgen bedreigingen. Weet Elisa zich uit deze benarde positie te redden?

De cover van Expat exit heeft de uitstraling van een roman. En ja, ook romantische elementen bevinden zich in deze thriller. De auteur verweeft in het verhaal een paar sensuele scenes (moet je van houden) tussen de spanning door. De 68 hoofdstukken zijn vanuit verschillende personages beschreven. Een paar personages in de ik-vorm. Dat was dan wel weer een beetje verwarrend. Je verwacht eigenlijk dat er maar 1 personage in de ik-vorm beschreven wordt. Toch is juist de afwisseling in personages de kracht van dit boek. De lezer voelt meer spanning omdat je weet wat er speelt en hoe de personages zich gedragen en wat zij voelen.
Spanning en romantiek zijn een heerlijke combinatie in Expat exit. De fijne korte hoofdstukken in combinatie met een vlot leesbare schrijfstijl zorgen ervoor dat je dit boek in korte tijd uitleest. Je wilt weten of Elisa zich uit de benarde situatie weet te redden.
Het plot zit fijn in elkaar en heeft een verrassend slot met een beetje een open eindje, waar zomaar een vervolg op zou kunnen komen?
Een zeer aangenaam boek om te lezen.