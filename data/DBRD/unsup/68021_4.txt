Het boek kent twee verhaallijnen die later bij elkaar komen. De ene verhaallijn gaat over Leila. Op 10 jarige leeftijd gaan de kinderen het huis uit en wonen op het terrein van een groot landhuis waar Sol de baas is. Iedereen heeft een hekel aan Sol en zijn autoritaire leiderschap maar niemand durft in opstand te komen. De basis van Sols leiderschap haalt hij uit een boek dat niemand mag lezen. Om Sol van de troon te stoten steelt Leila het boek om zo achter de waarheid te komen. Het eiland waar Leila woont is opgesplits in twee delen d.m.v. een muur. Niemand durft over de muur te komen, achter deze muur ligt het land van de Dwazen en men is bang voor het onbekende.

De tweede verhaallijn gaat over Walt. Walt leeft aan de andere kant van de muur en is dus een Dwaas. Op een dag komt Walt over de muur en ontmoet Leila. De dwazen noemen de mensen aan deze kant van de muur de ongelovigen. Leila geeft het gestolen boek in vertrouwen aan Walt. Als blijkt dat Sol iemand van de Dwazen gevangen houdt omdat deze leugens zou verspreiden gaan de Dwazen Leila helpen om Sol van de troon te stoten.'

Als de waarheid over het eiland aan het licht komt wordt de muur afgebroken en gaan Dwazen en ongelovigen in vrede samen leven.

Het boek leest makkelijk weg. Het bestaat uit redelijk korte hoofdstukken en boven ieder hoofdstuk staat Leila of Walt zodat meteen duidelijk is in welke verhaallijn je zit.
Het is een mooi verhaal waarin de vooroordelen van twee volkeren je tot nadenken zet. Uiteindelijk komt de waarheid aan het licht en verenigen de twee volkeren zich met elkaar en bouwen samen een toekomst op. Dit boek is een aanrader voor iedere Young Adult liefhebber.