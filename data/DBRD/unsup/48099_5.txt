Dit boek heeft reeds ettelijke jaren stof lopen te verzamelen in mijn boekenkast. Door de week van het vergeten boek raakte dit boek eindelijk eens gelezen. Heb de Duitse editie van MetaMaus gelezen. MetaMaus gaat over het verhaal achter de graphic novel Maus die geldt als de meest baanbrekende graphic novel ooit.

De graphic novel Maus gaat over de strijd van Spiegelmans vader, Vladek, om tijdens de Holocaust te overleven als Poolse Jood. Art gaat meermaals langs bij zijn vader, om zijn verhaal op te nemen en er nadien een graphic novel van te maken. Op die manier leest men stapsgewijs en min of meer chronologisch de ervaringen van Vladek van voor, tijdens en na de Holocaust. Eén van de thema’s in het boek is onder andere de moeilijke relatie tussen Art en zijn vader en de gevolgen van de tweede wereldoorlog op de verschillende generaties binnen hun familie.

In Maus worden de mensen voorgesteld als dieren: de Joden als muizen, de Nazi’s als katten, de Amerikanen als honden, de Polen als varkens, de Fransen als kikkers, Zweden als herten, Britten als vissen en zigeuners als motten. Tevens wordt een kind van een Jood en een Duitser wordt voorgesteld als een muis met kattenstrepen.

MetaMaus biedt een overzicht van hoe Spiegelman tot Maus kwam en wat aan het boek voorafging. Het bevat veel werk van Spiegelman, maar ook andere strips, oorlogspamfletten en tekeningen door gevangenen uit de concentratiekampen. Op de dvd bij het boek vindt men naast de complete Maus ook verschillende schetsen, artikelen en originele opnames van de interviews tussen Art en zijn vader, Vladek Spiegelman. Ook bevat het delen van de documentaire over Spiegelmans onderzoeksreizen naar Auschwitz en Birkenau.

Het lezen van MetaMaus heeft mij de graphic novel Maus nog beter doen begrijpen, daar Art Spiegelman meer duiding geeft over verschillende scenes in Maus. Ook vondt ik de interview met zijn kinderen en zijn vrouw heel verhelderend.