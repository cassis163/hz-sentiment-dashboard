Dit boek viel echt erg tegen. Ik weet niet precies wat ik had moeten verwachten, maar dit was het zeker niet. Ik heb dit boek gelukkig voor erg weinig geld gekocht, want veel geld vind ik het eerlijk gezegd niet waard.

Bezwering is een fantasy boek. En eerlijk gezegd hou ik wel van dit soort boeken. Maar Bezwering was totaal niet wat ik verwachtte. Het was alles behalve dat. Ik deed er ook wel wat dagen over om dit boek uit te kunnen lezen. Op zich is het helemaal geen slecht boek, maar ik vond het alleen niks.

Het begint al met Lyle House. Wat een gekke plek zeg. Ik weet echt niet wat ik ervan moet denken. Alles is er vreemd. De mensen, het personeel etc. En het is ook totaal niet raar dat er alleen maar mensen in zitten die een soort van bovennatuurlijk zijn. Puur toeval. Maar in ieder geval zit Chloe daar na haar oh ik heb een geest gezien, niemand geloofd mij situatie. Eerlijk gezegd snap ik niet helemaal hoe Chloe werkt. Toen ze klein was zag ze ook al geesten, maar nu pas komt ze erachter dat ze geesten ziet? Nee, ik snap het niet helemaal meer. Vet gek, maar ok√©.

Chloe, Chloe, Chloe wat moeten we toch met jou. Je ben op zich een leuke meid. Maar je zorgt voor chaos in Lyle House. Het probleem is gewoon dat je niet gek bent, alleen dat weet jezelf niet. Ik had dit eigenlijk al een beetje verwacht. Het is natuurlijk niet erg nieuw om niet te geloven in je eigen super coole gave.

Aan de ene kant vond ik het boek toch iets hebben. Misschien omdat het toch weer wat anders is dan wat ik normaal lees. Ik heb het eerlijk gezegd niet zo op geesten. Ik ben nogal snel bang te maken, maar dit boek maakte mij niet erg bang. Het was wel geinig hoe alles zich afspeelde. Het is wel een beetje voorspelbaar. Maar dit boek is al vrij oud, 2012. Nou dat is al een tijd geleden. In die tijd was YA nog minder voorspelbaar toen hadden we niet zoveel keuze in alles en had ik nog niet zoveel boeken gelezen.

Ik vond het boek wel oke, maar ik zou niet zeggen dat ik er van hou. Ik weet daarom ook niet of ik ooit de andere delen ga lezen ook al heb ik ze wel liggen. Overigens vind ik de cover wel iets hebben. Het doet mij een beetje denken aan Twilight alleen dan met een sleutel in plaats van een appel. Maar Bezwering viel tegen en was totaal niet waar ik op had gehoopt. Misschien dat een jongere ik wel van dit boek had gehouden, maar voor deze tijd is het helemaal niks. Daarom 2.75 sterren afgerond naar 3 sterren voor Bezwering.