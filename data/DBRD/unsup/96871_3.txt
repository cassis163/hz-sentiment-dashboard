We gaan terug in de tijd toen we nog cassettebandjes gebruikten om muziek mee af te spelen en misschien ook om mee op te nemen?

Esther Spikkelman schreef met ‘Bijenvader’ haar debuutroman over Johanne die ons het verhaal vertelt hoe zij in de zomer van 1985 verliefd werd op Henrico.
Dit verhaal spreekt ze in op cassettebandjes (“…..Oké, bandje loopt……even terug draaien. Stop…..”), omdat ze deze aan Henrico wil geven als hij, hopelijk, op den duur uit zijn coma zal ontwaken. Hoe hij in deze toestand is geraakt, in hoeverre heeft Lomme, ‘de bijenvader’ hier iets mee te maken, welke geheimen schuilen er in de kleine gemeenschap?
Het verhaal begint met de verhuizing van Johanne met haar moeder en haar broertje naar Warsum. Daar ontmoet ze al snel Henrico in de snackbar waar hij werkt en is meteen verliefd op hem, echter, blijkt later, heeft hij al een vriendinnetje.
Al snel volgen we het wel en wee van de vriendenclub die zich tussen de hoofdpersonen heeft gevormd en ook ontstaat er een vriendschap tussen haar broertje Paulie en Lomme, de bijenvader, die hun buurman is en alles aan Paulie leert over het bijenhouden en als een vader wordt voor hem.
Terwijl Henrico, nog steeds niet ontwaakt, in het ziekenhuis ligt vragen wij ons af: Hoe is hij daar terecht gekomen? Was het een ongeluk of…