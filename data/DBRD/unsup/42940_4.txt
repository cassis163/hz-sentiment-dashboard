Harry Bosch is zowel priv√©-detective als vrijwilliger bij de politie waar hij normaal koude zaken mee helpt oplossen. Omdat hij twee jobs heeft, heeft hij ook twee zaken op zijn bordje.
Bij de politie helpt hij mee een serieverkrachter op te sporen. De man is al enkele jaren actief en snijdt horramen in om huizen binnen te komen.
De andere zaak gaat over een rijke oude man die zijn einde voelt naderen en geen wettelijke erfgenamen heeft. Toch beweert hij dat hij een zoon heeft en het is aan Harry Bosch om die te zoeken. Dat is een lastige zoektocht die geheim moet blijven, maar toch opgemerkt wordt door personen die niet willen dat er nog een erfgenaam opduikt.

Zoals we gewoon zijn van Harry Bosch, doet hij alles op zijn eigen manier, liever alleen dan met hulp of backup. Je zou denken dat de man na dertig jaar dienst wel aan zijn pensioen gaat denken, maar dat is helemaal niet het geval bij Harry. Die man moet volgens mij doodvallen tijdens de uitoefening van zijn job en dan is het nog twijfelachtig of hij stopt.