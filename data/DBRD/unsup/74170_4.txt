Wanneer de vijftienjarige Emma door het bos wandelt staat er opeens een meisje in het paars voor haar. Dit meisje ( Philana ) vraagt haar om mee te komen naar Frankrijk. Haar vader woont in een bergdorpje in Frankrijk . Hij heeft Emma 2 jaar geleden in de steek gelaten en is met de Zuiderzon vertrokken. Dit op zich is vreemd. Maar heel Emma haar leven is vreemd. Ze voelt en hoort dingen die andere mensen niet horen en voelen.

Emma besluit mee te reizen naar haar vader. In dit dorp wonen de Voorlopers en zijn haar gave normaal. Maar wanneer ze daar aankomen ontdekt ze dat haar vader haar daar helemaal niet wilt hebben. Zeker niet op dit moment. De vragen waarop ze antwoord hoopte te krijgen worden alleen maar groter in aantal. Wanneer ze dan ook nog geestelijk contact maakt met een andere jongen worden de problemen alleen maar groter.

het verhaal is opgedeeld in 30 overzichtelijke hoofdstukken. Je volgt het verhaal van Emma. Doorheen het verhaal ontdek je de antwoorden op de vragen die Emma heeft. Mirjam Hildebrand weet het te vertellen op een zeer aangename manier en het is makkelijk te lezen. (Ik had hem dan ook in 1 dag uit) Het begin weet je al direct nieuwsgierig te maken en nodigt uit om verder te lezen. De spanningsboog wordt mooi opgebouwd en het mooie is dat er op geregelde momenten op een geweldige manier ontspanning wordt ingebouwd. Je gaat als lezer zelf mee dieper ademen en ontspannen. De spanningen tussen de personages wordt mooi weergegeven. Het plot lijkt tot in de helft van het verhaal voorspelbaar maar er blijken toch andere mensen bij betrokken te zijn dan verwacht.

Een verhaal dat geen moment verveelt.