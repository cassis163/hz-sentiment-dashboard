Dit boek mocht ik ontvangen van Kitty Bakker van B for Books, met de vraag of ik het wilde lezen. Natuurlijk, je leert een nieuwe schrijver kennen en hoe vaak ik al niet ben verbaasd en aangenaam verrast door het talent. Het boek heeft een prachtige uitstraling, dit is echt een uitspatting in uitstraling, een boek wat gelijk je aandacht trekt wanneer het in de boekwinkel zou liggen. Maar ook wanneer je het boek opent heeft het vele extra`s die het boek echt een luxe uitstraling geven.

Het verhaal begint met een Dossier van Josta wolf, vanuit de Stasi gevangenis in Berlijn. Je blikt terug toen Josta op 10 februari 1989 de Stasi gevangenis werd binnen gebracht.

“Het leverde haar meteen haar eerste nacht in de isoleercel op.”

Een indrukwekkend personage die Josta, mijn nieuwsgierigheid is gewekt…. En dat is niet alleen in het begin, het gehele boek door blijft Josta mij bezig houden. En wie is toch degene van de schuingedrukte hoofdstukken, ik heb een vermoeden en dat intrigeert mij mateloos.
De schrijfstijl van Anya Niewierra is nieuw voor mij maar al gauw bemerk ik dat deze mij enorm aanstaat de doortastende manier waarop zij een kijkje geeft in het verleden van Josta, de manier waarop zij de karakters beschrijft is al net zo diepgaand. Het verhaal is aangrijpend en indrukwekkend. Het laat je als lezer maar moeilijk los.

“De groep voor wie ik gevaarlijk ben, breidt zich uit.”

Anya Niewierra bezit de kracht om je naarmate het verhaal vordert, meer en meer te intrigeren, ze weet je te vangen. Het verhaal is zo fascinerend dat je blijft lezen, je merkt dat de tijd verstrijkt en je het boek niet weg kan leggen. Juist door het boeiende onderwerp en het duistere verleden heeft Niewierra je als lezer compleet gevangen in haar geraffineerde web van de 'Königstein-Gruppe' en het DDR regime.

Anya Niewierra weet je tot het einde van het boek geboeid te houden, haar schrijfstijl en haar beschrijving van de karakters maken dat het boek je raakt en ik sloot het boek dan ook met de tranen in mijn ogen.

De Cirkel is rond ….

Kun je dit boek anders beoordelen dan de Maximale 5 sterren. Ja, dat kan het verdient er zeker 6

Het Dossier krijgt van mij de dik verdiende 5 sterren, dit boek vraagt erom verfilm te worden of in ieder geval horen wij er dit jaar zeker nog heel veel van wanneer de prijzen worden uitgedeeld. Wauw. Dit boek MOET je gelezen hebben
Lieve Leesgroet Moon