Dit boek is een oorlogsroman. Het gaat over twee mensen Bernard en Winnie. Ze leren elkaar kennen, rond de eerste wereld oorlog. Ze zijn verliefd, maar verliezen elkaar een tijdje uit het oog , nadat Bernard en een punt achterzet. Hiervoor schreven ze al brieven. Maar een tijd later pakken ze de draad weer op en komen erachter dat ze nog steeds verliefd zijn. Je volgt ze echt door hun hele leven en twee oorlogen heen. Ze gaan na een tijd pas trouwen omdat hij eerst een goede baan wil hebben. Ze krijgen een gezond gezin met kinderen. Deze kinderen hebben ook veel van hun ouders!
Voor de tweede wereldoorlog zie je dat ze zich toch een beetje zorgen gaan maken over familie in Duitsland. Ze zijn van Duits- Joodse afkomst en het antisemitisme groeit gestaag. Maar zelf voelen ze zich vooral Brits. Het staat ver van hun bed. Ze gaan ook een aantal kinderen uit Duitsland halen, deze kinderen zijn allemaal Joods en ze hebben hun leven te danken aan deze bijzondere mensen.
Tijdens de tweede wereld oorlog is Bernard wederom in het leger en werkt daar in de medische zorg. Hij zit ver van het front en lijkt een goed leven te hebben in de landen ver weg van hun geliefde Engeland. Win vervreemd een beetje van hem en schrijft hem dan weer positief en dan weer negatief. Haar leven lijkt niets te betekenen zonder hem. Ze komen steeds meer te weten over wat er met de Joden gebeurt in het Nazirijk.

Het verhaal is geschreven door hun kleinzoon. Hij is opgegroeid in Nederland. Maar hij heeft de correspondentie terug gevonden van zijn grootouders. Hierdoor heeft hij dit boek kunnen schrijven.
Het is hun verhaal, maar dan door zijn ogen.

Bijzonder vind ik ook dat ze in de vroege jaren van 1900 vrienden hebben die homoseksueel zijn. En ze accepteren ze gewoon. Dat was niet echt van die tijd dacht ik. Ze accepteren hun vrienden en het blijkt ook in de familie te zitten. Maar ze zijn goede mensen en accepteren iedereen zoals ze zijn.
Ze hebben veel last van hun Duitse achternamen en het zit hun niet mee. Het is een prachtig verhaal over twee mensen die te vaak en te lang van elkaar gescheiden waren! En ze waren echt dol op elkaar. Het is een Roman om tussendoor te lezen. Als je van geschiedenis houdt, is het ook een echte aanrader. Je krijgt toch een kijkje in het leven van twee mensen die beide oorlogen hebben meegemaakt.
Op een moment vond ik dat de schrijver teveel dingen aanhaalde die hij al eerder had verteld. En ik had iets meer verhalen over de oorlog zelf willen horen. Het was voor mij een echte roman, deze boeken lees ik normaal nooit. Ik hou van spannende boeken, en dit was echt een liefdesverhaal/ geschiedenis. Hun beloofde land is een aanrader voor iedereen die van historische romans houdt. En waargebeurde verhalen!

Er staan veel oude fotoâ€™s in. Dat geeft je een echte kijk in hun wereld en hoe ze eruit zagen. Zo krijg je toch gezichten bij de personages die voorbij komen in boek!

Het boek krijgt van mij 3 sterren.