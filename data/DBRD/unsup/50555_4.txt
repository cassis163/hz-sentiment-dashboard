Tannie Maria, een weduwe van rond de 50 woont in de Klein Karoo. Ze heeft een recepten column in de Klein Karoo Gazette, helaas moet deze vervangen worden door een "probleem" column omdat dat waarschijnlijk meer lezers zal aantrekken. Harriet, goede vriendin en redacteur van de Klein Karoo Gazette komt het slechte nieuws brengen. Tannie Maria heeft niets met liefdesproblemen maar denkt dat er voor elk probleem een passend recept bestaat en neemt het schijven van de nieuwe column op zich. Voor elke briefschijver heeft ze een oplossing en het juiste recept voor een heerlijke maaltijd behalve voor 1. De briefschijfster wordt vermoord. Samen met Jessie, collega en vriendin, gaat Tannie Maria opzoek naar de dader.

Dit boek is het debuut van schrijfster Sally Andrew. Ze woont zelf op het natuurreservaat De Klein Karoo in Zuid-Afrika.

Het boek is verdeeld in korte hoofdstukken die makkelijk lezen. Het is erg beeldend geschreven waardoor je je waant in het natuurreservaat. Door de vele onderwerpen is het boek breed opgezet maar niet diepgaand. Dat is soms wel jammer. Achter in het boek staan heelijke recepten die in het verhaal gebruikt zijn. Dus na het lezen kun en wil je gelijk gaan koken.
Het is een heerlijke culinaire roman waar het hier en daar wat diepgang mist.