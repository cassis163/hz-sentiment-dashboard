Het eerste boek van Toni Coppers met Liese Meerhout en het laatste dat ik zelf lees want de rest heb ik allemaal al gelezen. Daardoor zie ik ook dat de auteur geÃ«volueerd is in zijn schrijven, Liese is veel sterker geworden als karakter en dat was nodig want ik vind dat ze in dit eerste boek nog heel zwak naar voor komt.

Nadat de vader van Simon de Vere verongelukt, neemt hij de zaak, een antiek/kunsthandel over. Al op de begrafenis wordt hij aangesproken over de zaak van zijn vader. Het blijft niet bij aanspreken alleen, er volgen bedreigingen, een keer in elkaar slagen. Helaas weet Simon de Vere niet wat men van hem wil. Iets, maar wat? Geld? Een kunstwerk?
Hij doorspit brieven van zijn vader maar komt er niet echt achter.

Liese Meerhout werkt bij de afdeling kunst van de politie en wordt ingeschakeld wanneer er bij Simon ingebroken wordt. Daarnaast heeft ze ook nog een zaak van gestolen schilderijen uit het Afrikamuseum waar tevens een dode gevallen is.

Simon en Liese, die momenteel in een relatie zit, zoeken elkaar steeds vaker op.