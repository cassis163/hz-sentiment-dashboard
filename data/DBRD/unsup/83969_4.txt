Wat een heerlijk spannend boek is dit weer!

Het begint heerlijk kabbelend over de mensen op afdeling Q. Assad met zijn eigenaardigheden, waar we nog steeds niet alles van weten. Rosa en haar "zus" Ysra. En natuurlijk Carl Morck. We leren weer een stukje over hun levens en hun gevoelens kennen.

Dit bij elkaar geschraapt zootje weet elkaar steeds weer wat nieuws te laten zien over de oude files die op hun bureau opgestapeld liggen. Hun ideeen, zienswijzes en inzet loont ook deze keer weer. Door simpele opmerkingen etc. weten ze steeds een stap verder te komen in deze nieuwe moordzaak. Een moordzaak door een man die alles tot in de puntje voorbereid en uitgewerkt heeft. De man snapt er niets van.

Tegen het einde van het boek wil je het boek zeker niet wegleggen en flink doorlezen.

Ik zag overigens net op internet dat dit boek ook verfilmd is. Die film ga ik zeker kijken.

Het boek krijgt 4 dikke sterren van mij.