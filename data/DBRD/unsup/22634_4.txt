Dit is een Splinter, een verhaal van maar 38 bladzijdes.
In het jaar 1897 worden aan de oevers van de Laguna Veneta lichamen van tientallen jonge mensen gevonden… ze zijn vreselijk verminkt. Inspecteur Giacomo heeft de taak gekregen om deze moorden op te lossen en de dader(s) te vinden. Hij is vereert maar ook verbaasd als de dochter van een adellijke familie zijn hulp inroept. Zij is bloedmooi en hij kan zijn ogen niet van haar afhouden , maar uiteraard gaat hij op onderzoek uit. De speurtocht lijdt hem naar een verschrikkelijk wezen….
De hoofpersonen, Giacomo en Isidora worden erg uitgebreid beschreven . Zij is echt een mysterieus persoon waar je meteen de kriebels van krijgt. Je voelt dat er iets vreemds aan haar en haar familie is maar je komt er niet meteen achter wat.. De sfeer en de omgeving zijn realistisch beschreven , je kan je een voorstelling maken van het Venetië in die tijd. De cover is prachtig, je komt in het verhaal een passage tegen die hier op slaat. Het jaartal 1897 is niet per toeval gekozen … maar daar kom je zelf wel achter als je het verhaal leest.
Het verhaal begint spannend , je wilt weten wat er aan de hand is , welke verrotte geest deze moorden op zijn geweten heeft. Het leest vlot, de hoofdstukjes zijn kort. Het plot is zeer verrassend, dat zag ik echt niet aankomen. Erg knap om een compleet verhaal te schrijven in minder dan 40 pagina’s .