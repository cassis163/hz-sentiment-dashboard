Kleine brandjes overal speelt zich af in Shaker Heights, een stad die volledig gepland is zodat het een soort paradijs op aarde moet zijn. Overal zijn regels voor, tot aan de hoogte van het gras op je gazon aan toe. Iedereen is succesvol, rijk en perfect. Zo ook de familie Richardson die na een erfenis een appartement over hebben die ze besluiten te verhuren. Ze vragen een lage huur omdat ze het als een soort liefdadigheid zien om anderen mee te kunnen laten profiteren van hun perfecte stad. De nieuwe huurders zijn Mia, een alleenstaande moeder, en haar dochter Pearl. Deze twee totaal verschillende gezinnen raken langzaamaan steeds meer met elkaar verweven. Daar waar Mia telkens weer verhuisd en opnieuw begint is Elena Richardson verankerd in Shaker Heights waar ze haar perfecte leventje heeft uitgestippeld. Maar niet alles is wat het lijkt en achter de fa√ßade van perfectie schuilt meer dan je denkt. Ook bij de vrije fotografe Mia gaat het leven niet altijd over rozen. Toch hebben beide vrouwen met elkaar gemeen dat ze het allerbeste willen voor hun kinderen.

Kleine brandjes overal is het tweede boek van Celeste Ng, een Amerikaanse schrijfster met roots in Hong Kong. Een leuk weetje over Ng is dat ze zelf is opgegroeid in Shaker Heights, Ohio. Shaker Heights is net als in het boek een volledig geplande gemeenschap. Ng heeft een prachtige schrijfstijl waarbij je nieuwsgierig blijft en meer wil weten over de levens van de beide families. Mooie zinnen, een vleugje humor, maar toch worden er ook serieuze onderwerpen aangestipt. Ook staan er vele verwijzingen, soms heel duidelijk, soms wat subtieler naar de de titel kleine brandjes overal. Het is een boek waar je lang van wil genieten.