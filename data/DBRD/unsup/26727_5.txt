Titel: NIKS
Auteur: Koen Gubbels
279 pagina’s
Uitgeverij Ambo|Anthos
november 2016

Koen Gubbels studeerde bedrijfskunde aan de Rijksuniversiteit Groningen. Hij is onder andere bedenker van de Woord van het jaar-verkiezing. Niks is zijn debuut.

Niks van Koen Gubbels is een verontrustende thriller over een man in een midlifecrisis en de sinistere wereld van de orgaanhandel.
Na zijn scheiding raakt Nik aan lager wal. In korte tijd lijkt hij alles te verliezen; zijn vrouw, zijn huis en zijn bedrijf. Ook verbreekt zijn zoon alle contact. In een balorige impuls gaat hij in op een e-mail scam en komt in contact met een Chinese zakenman. Hopend op een nieuwe start reist Nik af naar China, waar hij terechtkomt in een duister spel van misleiding en persoonlijke afrekeningen. Hiermee begint een avontuur waarbij hij hulp krijgt uit onverwachte hoek.

‘Als jij niet krijg wat jij wil, dan moet jij willen wat jij krijg’.

Vanaf het moment dat ik dit boek in de te verwachte lijst voorbij zag komen voelde ik een bepaalde aantrekkingskracht. Of het door de man kwam die daar op de grond ligt of toch gewoon door het woord ‘NIKS’ is me nog steeds niet duidelijk. Één ding wist ik zeker, ik moest hem lezen.

Het hoofdpersonage Nik heeft vele emotionele lagen in zich, die hij moeilijk tot uiting kan brengen. Hierdoor is hij in de omgang vaak niet te begrijpen, waar hij voornamelijk zelf het meeste last van heeft. En ondanks dat sommige dingen niet goed zijn te praten hoe hij zijn naasten heeft behandeld heerst er toch meteen een soort van empathie voor Nik bij mij.
Nadat hij in China ‘een stuk’ van hemzelf kwijt raakt, hoop je dat hij dan toch eindelijk zijn gevoelens naar buiten weet te brengen, zodat hij alsnog gewaardeerd en geholpen wordt door zijn vrienden en familie.

Het verhaal tussen vader en zoon wordt op een mooie en ontroerende manier neergezet, waarbij ik af en toe even moet slikken.

‘Verleg niet gelijk de rivier, maar kijk eerst hoe hij loopt en steek dan pas de spade in de grond’

Koen Gubbels weet me te vermaken met zijn droge humor, zijn gevoelig passages tussen vader en zoon en zijn mooie verwoordingen omtrent de filosofie van Nietzsche en Taoïsme. Een boek dat je binnen enkele uren uitleest en waarbij je na het lezen van de epiloog een warm gevoel van binnen krijgt. Dit debuut is absoluut een aanrader en ik hoop dat we nog veel van deze schrijver mogen lezen.

'Indium, atoomnummer 49. Indium kan huilen. ‘Weet je hoe je dat huilen kunt laten ophouden’.
‘Met warmte,” zegt hij. ‘Net als bij mensen.’

Plot. : 4,5
Schrijfstijl. : 5
Originaliteit : 4
Psychologie : 4,5
Leesplezier : 5
Spanning. : 4

Ik geef ‘NIKS’ 4,5 Sterren

Dit boek heb ik gelezen in de leesclub bij
http://www.thrillerlezers.nl/index.php/category/leesclubs/lopende-leesclubs/