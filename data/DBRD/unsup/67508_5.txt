Ik hou helemaal niet van spionageromans. Zonder de lovende bespreking van mijn naamgenoot Jeroen hierboven, zou ik Judaskus nooit gelezen hebben. Omdat ik al gemerkt heb dat Jeroens smaak nogal overeenkomt met de mijne, heb ik dan toch maar mijn vooroordelen terzijde geschoven. Geen moment heb ik dit beklaagd. Judaskus is zo goed als Jeroen beweert. Gerald Seymour is erin geslaagd een mooi evenwicht te vinden tussen psychologische diepgang en actie. En op de koop toe hanteert de auteur een mooie, aangename schrijfstijl. Absolute aanrader!