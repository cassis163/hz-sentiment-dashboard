River Paige verhuist samen met haar moeder naar een klein stadje aan de kust.
In dit stadje is de familie Grace het middelpunt.
De mooie, rijke Graces, waarvan er wordt gezegd dat ze heksen zijn!
De heer en mevrouw Grace en hun 3 kinderen.
De tweeling Thalia & Fenrin en de jongste telg van het gezin: Summer.

Iedereen wil erbij horen of zelf een Grace zijn, maar niemand die daar ooit in slaagt.
River is vastbesloten ze te bevrienden & toenadering tot Fenrin te zoeken, op wie ze een oogje heeft & dat lijkt te lukken als Summer haar in het vizier krijgt.
Maar hoe zal River zich staande weten houden tussen de ''machtige'' Graces!

De Graces ademt magie en mysterie.
Het is te merken dat de auteur daar wel wat onderzoek naar heeft gedaan.
De Graces leest vlot door, en weet te boeien, maar dat komt mede door de vele mysteries in dit boek.
Maar omdat dit boek deel uitmaakt van een tweeluik zullen sommige antwoorden nog even op zich moeten laten wachten!

*Dit boek heb ik gelezen voor de 7 Days Reading Challenge van Hebban*