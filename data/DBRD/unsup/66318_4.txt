Het was al even geleden dat ik Willow (deel 1 van deze boekenserie) gelezen had. Dat verhaal sprak me erg aan, eigenlijk het mooiste boek tot nu toe voor mij persoonlijk van Virginia Andrews. De personages zijn erg goed uitgewerkt en je leeft echt mee met de hoofdpersoon Willow. Het is weer een achtbaan aan emoties en gebeurtenissen die over haar heen spoelen. Maar deze schrijfster zet dat heel geloofwaardig en op een prettig leesbare manier weg. Ook is het heel krachtig hoe alle puzzelstukjes uiteindelijk in elkaar vallen. Ik zou dit boek niet echt een thriller noemen, meer spanning en drama. Maar ik heb het met veel plezier gelezen.