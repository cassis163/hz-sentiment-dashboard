Het boek gaat over Zoe en Ed, die elkaar al jaren kennen door de studie en het studentenhuis waar ze samen wonen. Zoe en Ed worden ‘meer’ dan vrienden, maar omdat ze in het zelfde studentenhuis wonen laten ze de liefde niet toe. Na de studie verliezen ze elkaar uit het oog, maar blijven ze beide aan elkaar denken. Op een dag krijgt Zoe telefoon op haar werk en blijkt het Ed te zijn. Vanaf dat moment krijgt de liefde een nieuwe begin. Ze maken net als elk koppel leuke en minder leuke dingen mee. Door omstandigheden hebben Ed en Zoe veel stress en verdriet, waardoor hun relatie bekoeld raakt en Zoe steeds tegen Ed snauwt. Op een dag krijgt Ed een ongeluk, dat hij niet overleeft. Zoe heeft hem voordat hij naar zijn werk fietst afgesnauwd, zoals de laatste tijd zo vaak gebeurd. Hiervan heeft ze nu zoveel spijt, maar gelukkig krijgt ze een nieuwe kans.

Voor dat je weggaat is een boek dat je niet wilt wegleggen, na ieder hoofdstuk wil je graag verder lezen, om erachter te komen hoe het verhaal verder gaat. In het verhaal van deze roman zullen veel mensen zich in herkennen. Ook al weet je dat het oneerlijk is om je verdriet op een ander af te reageren, ieder mens heeft het wel eens gedaan. Het onderwerp dat in het boek centraal staat, speelt zich in onze samenleving veel af. Clare Swatman heeft het goed verwoord wat het met je doet en dat je bewust/onbewust veel mensen buitensluit om je verdriet en woede niet te hoeven delen.
Verder is het verhaal vlot geschreven en daardoor ook makkelijk te lezen.