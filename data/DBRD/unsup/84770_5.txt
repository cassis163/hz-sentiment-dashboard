Patrick Bateman heeft het voor elkaar, hij is intelligent, knap en is vies rijk. Zijn leven bestaat uit trainen,werken, dure maatpakken en exclusieve smaak en afspraken in de meest hippe tenten in New-York. Het draait allemaal om gezien worden en de lifestyle of the rich and famous. Alles draait om het imago en hoe er naar je gekeken wordt en een ieder die niet in die filosofie past zijn maar losers en verdienen het leven ook niet.

En ondertussen blijft de walging en de drang om te moorden, martelen, verkrachten en andere gruweldaden te plegen aanwezig in het zieke brein van Bateman. Briljant geschreven en sommige seks/moord scenes zo gedetailleerd dat je haast gaat denken dat de schrijver wel een heel pervers mannetje moet zijn. Afgewisseld met mode advies op het gebied van dure maatpakken, zonnebrillen en alles wat bij de Wall straat lifestyle hoort van die jaren.

Satire en een verontrustend beeld van deze zieke maatschappij met Bateman als de meest verontrustende seriemoordenaar in de hoofdrol. Zeker een aanrader en op zoek naar meer interessante boeken van Brett Easton Ellis.

Hulde aan de schrijver.