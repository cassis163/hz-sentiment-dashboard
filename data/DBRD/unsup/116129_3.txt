Het vervolg op Ikigai. In Vind Je Ikigai wordt de reis door japan beschreven aan de hand van verschillende stations. Elk station heeft een doel, een praktijkopdracht en geeft inzicht. De auteurs zijn van mening dat elk station op zijn eigen manier bijdraagt aan het vinden van je ikigai. Tijdens het lezen van dit boek vond ik meerdere stations van toepassing op mezelf of die interessant genoeg waren om nog toe te passen. Echter bleven een aantal stations achter die ik niet toepasbaar vindt.
Naar mijn idee is dit boek voor iedereen persoonlijk. De stations geven puur een leidraad hoe je jouw ikigai kan vinden en ze geven een idee welke reis de auteurs gemaakt hebben.

Elk station bevat informatie over het doel dat de auteurs je willen geven. Ze geven hierbij wetenschappelijke informatie op, gebruiken situaties die bekende personen hebben meegemaakt om het te verduidelijken en geven je een makkelijk toepasbaar praktische opdracht om het doel te kunnen verwezenlijken of begrijpen.

De schrijfstijl is makkelijk te lezen en goed bij te houden. De hoofdstukken zijn van korte duur waardoor je het boek soms nog wel eens kan wegleggen om iets anders te gaan doen of na te denken over een station.
Ik vond het daarentegen zeker interessant om te lezen en kon gedurende het boek wel notities voor mezelf maken. Maar een informatief boek lezen vergt toch aandacht. Iets waar ik me zeer bewust van werd zodra ik het boek weer oppakte. Ik heb het boek dan ook echt alleen gelezen op momenten dat ik er tijd voor had en er mijn aandacht bij kon houden.