De Angst-index van Robert Harris is een bijzonder boek. Het is spannend, met een goed uitgewerkt plot en wat lijntjes die het plot versterken. Maar waar het boek eindigt in een explosieve climax, worden niet alle plotlijntjes netjes afgehecht. En toch is het een erg goed boek, dat mooi weergeeft waar onze wereld zou kunnen zijn als we volledig en alleen zouden vertrouwen op (zelflerende) computers...
Het boek gaat diep in op de wereld van aandelenspeculatie, maar blijft erg leesbaar. Je moet wel opletten, maar dat vind ik eigenlijk de definitie van een goede thriller dus dat is in mijn straatje geen bezwaar...
Bij mij blijft het boek nog even in mijn hoofd nazingen en ook dat vind ik een kenmerk van een goede thriller. Al met al wel 4 sterren waard dus!