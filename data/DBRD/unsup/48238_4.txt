Het verhaal gaat over een huis. Het geheimzinnige huis waar het in Doorgang om draait, bestaat maar eens in de negen jaar. En elke keer verdwijnen haar bezoekers en met hen de toegang tot het huis. Het huis is alleen bereikbaar door een kleine, onzichtbare doorgang in een steegje. Het boek is opgebouwd uit vijf korte verhalen in 5 verschillende perioden.
Het eerste verhaal begint in 1979, als Ria Bisschop en haar zoon Nathan naar het huis gaan voor een muzikale bijeenkomst. Ze is pianiste en ze is op zoek naar werk. Als ze in het huis aankomen wordt het verhaal verteld uit de mond van Nathan, die de valium van zijn moeder heeft geslikt. Hij verteld het verhaal van dit bezoek aan Norah en Jonah Grayer en hun moeder… het wordt steeds warriger en hun lot…..
Het tweede verhaal is in 1988 als een rechercheur Edwards naar het huis moet om te onderzoeken wat er destijds gebeurd is. Hoe het afloopt? Dat kan je zelf gaan lezen, anders zou ik teveel weggeven.
De volgende verhalen die zich in 1997,2006 en 2015 afspelen zijn al net zo spannend. Wat gebeurt er allemaal in het huis? Waar blijven de mensen die er naar binnen gaan?
Het boek leest vlot, het zijn korte verhalen die op zich zelf staan maar wel degelijk met elkaar te maken hebben. Het is een mix van fantasy, horror, sci-fi, bovennatuurlijke verschijnselen en een flinke dosis ironie. Het boek zit goed in elkaar , iedere keer denk je dat het dit keer wel opgelost wordt maar steeds wordt je weer op het verkeerde been gezet. Ik zag het eind niet aankomen.. goed gedaan.
Het is een kort boekje dat je in een adem uitleest... 4,5 sterren.