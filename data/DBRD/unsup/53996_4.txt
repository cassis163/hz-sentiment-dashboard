Degene die denkt dat tijdreizen niet mogelijk is, heeft zich vergist. Als je begint met het lezen van Historische verhalen - verzamelbundel II, kan je niet meer stoppen en leef je mee met alle hoofdpersonen. Van een wetyw in opleiding in het jaar 1460 voor Christus, tot een Amerikaanse soldaat in Vietnam in 1966. In korte tijd reis je ook de hele wereld over.
De grote verschillen in tijd, plaats en context maakt het boek leuk om te lezen. Elke keer op nieuw wordt de lezer meegesleept in een nieuw verhaal, een nieuwe tijd en meegenomen naar een nieuwe plaats. Juist daardoor, vragen de verhalen al je aandacht voor de details.
De historische achtergrond achter elk verhaal, is een mooie toevoeging en uitleg over de feiten en context van het verhaal. Dit maakt het extra leerzaam.

Er is gekozen om de verhalen niet in historische volgorde te plaatsen. Daardoor kost het wellicht even wat tijd en moeite om om te schakelen naar een nieuw verhaal, maar het geeft wel veel afwisseling.
Persoonlijk had ik na elk verhaal moeite om aan een totaal ander verhaal te beginnen, wat een enorm compliment is voor de schrijvers. Ze zijn er allemaal in geslaagd om leerzame, spannende en boeiende verhalen neer te zetten in een beperkt aantal bladzijdes. De meeste verhalen nemen je vanaf de eerste regel in beslag en laten je pas los als bij de laatste punt. Tegelijk vind ik persoonlijk dat de verhalen wel iets langer hadden mogen zijn. Desondanks heb ik deze bundel in zeer korte tijd, bijna aan één stuk door, uitgelezen.
Het boek is boeiend, leerzaam en meeslepend. Een waardevolle toevoeging voor je boekenplank en voor je algemene kennis.