Soms begin ik in boeken en vraag ik me af waarom ik dit leuk zal vinden. ‘Reboot’ is zo’n boek, een futuristische YA, waar ik zeker in het begin behoorlijk wat moeite mee had. Een Reboot, ik weet niet goed wat ik me daar bij voor moet stellen. En toch was er iets in het verhaal dat ervoor zorgde dat ik bleef lezen. En bleef lezen. En bleef lezen. Je begrijpt het, ik kon dit boek niet neerleggen. Op een gegeven moment weet je gewoon dat Callum en Wren iets voor elkaar gaan voelen en dan wordt het pas echt bloedstollend spannend.

En dan loopt het af met een open einde. Dit is deel één in een serie van in ieder geval twee boeken en dus moet je nog even wachten voordat je weet hoe het afloopt. Dat is echt zo erg balen, want ik zat echt helemaal in het verhaal.

‘Reboot’ van Amy Tintera doet me trouwens wel een beetje denken aan ‘The hunger games’ en ‘Allegiant’, maar dat is niet zo gek door de wereld en de vrouwelijke hoofdpersoon waar ‘Reboot’ over gaat. Dat houdt overigens niet in dat het weer een zelfde boek in het rijtje is, want er zitten zeker toffe dingen in.

Als je van spannende futuristische YA houdt, dan is ‘Reboot’ van Amy Tintera echt wat voor jou. Retespannend en een toffe wereld waar het zich afspeelt. De romantiek maakt het verhaal af.