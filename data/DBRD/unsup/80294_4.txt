Drie moorden die op het eerste zicht niet met elkaar te maken hebben. Toch is er een seriemoordenaar aan het werk in het druilerig Rome. Die regen maakt het raadsel moeilijk oplosbaar omdat er veel sporen zijn uitgewist. Hoofdinspecteur Enrico Mancini die met zichzelf worstelt nadat zijn vrouw aan kanker overleed moet deze zaak oplossen voor er nog meer slachtoffers vallen. Hiervoor moet een andere zaak wel even 'on hold' worden gezet ...
Het duurde vrij lang tot er een doorbraak in het onderzoek kwam. Door het afwisselend gebruik van die dekselse Italiaanse voor - en achternamen en het opsommen van Romeinse straatnamen en gehuchten maakten dat ik de draad soms kwijt was. Niet alle plaatsnamen leken mij een toegevoegde waarde te hebben voor dit verhaal.

Desalniettemin vond ik het toch een fascinerend verhaal. Een moordenaar die uit wraak handelt en daar dan nog eens de juiste symboliek voor gebruikt. Je kan wel zien dat de schrijver zich erg goed heeft laten informeren. De wreedheid van de moorden of toch de beschrijving ervan hebben mij toch koude rillingen gegeven. Dat de ene moord een al dan niet overduidelijke link heeft met de volgende moord is goed gevonden. Misschien is de 'on hold' zaak toch ook aan het seriemoordenaarsdossier gelinkt? ;)

Dit verhaal is af, maar er mag toch een opzichzelfstaand vervolg geschreven worden met dezelfde hoofdpersonages, want die hun verhaal is nog niet uitverteld.Als de schrijver dit doet, voegt hij best een overzicht van die personages aan zijn boek toe alsook een kaart van Rome waarop de gebruikte straatnamen staan. Zo kunnen lezers die de streek niet kennen, veel beter volgen.