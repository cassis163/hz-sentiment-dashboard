Samenvatting

Tjetsjeense terroristen proberen een kernbom van Mexico naar Amerika te smokkelen. Ze gebruiken hiervoor een smokkeltunnel van de drugsmaffia. Als de politie iets op het spoor is en naar de tunnel gaat, gaat het helemaal fout. Na een vuurgevecht ontploft de kernbom. Er gaan geruchten dat er een tweede bom is die Amerika ingesmokkeld gaat worden. Het SEALs team met o.a. Sluipschutter Gil Shannon en een Delta Force team zetten alles op alles om te achterhalen wie er achter deze bommen zit en om diegenen te pakken te krijgen. Vele spannende momenten en veel vuurgevechten zijn hiervan het gevolg.

Leeservaring
In het begin gebeurd er al veel. Je moet dus van begin af aan goed je aandacht erbij houden. Er komen meteen al veel personages en situaties aan bod. Het is fijn dat er boven ieder hoofdstuk een titel staat met waar het zich afspeelt. Hierdoor is het makkelijker schakelen tussen personages, plaatsen en verhaallijnen.
Het boek is een en al actie. Vele vuurgevechten met diverse soorten wapens. Het is goed te merken dat de auteur op de hoogte is ven het reilen en zeilen van de speciale eenheden en de gebruikte wapens bij vriend en vijand.
Het plot is heel realistisch. De dreiging van een terreuraanslag en het gebruik van een kernbom is zeer actueel. Ook de uitwerking van de eenheden die e.e.a. proberen op te lossen is zeer uitgebreid en realistisch neergezet.
Personages zijn omschreven met een klein stukje achtergrond en het uiterlijk dat ze hebben.
Dit boek is onderdeel van de Sniper Elite serie maar is prima als losstaand boek te lezen.