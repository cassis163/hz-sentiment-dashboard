Een prachtig boek, een heuse aanrader! De moeder van Angelika, Else, is een volbloed Joodse vrouw die erop los leeft, verkeert met veel vrienden en minnaars, drie kinderen bij drie verschillende mannen krijgt. Aanvankelijk leeft ze in weelde, en zo is ze ook opgevoed, al heeft ze zo haar eigen moraal en visie op het leven. Uiteindelijk wordt ze ingehaald door Hitlers trawanten en gaat ze - gedwongen - naar Bulgarije, waar het leven iets heel anders voor haar in petto heeft. Angelika, haar jongste dochter, dreigt dezelfde weg op te gaan als ze ouder wordt, al gaat het vooral over Else. Dit op dagboeken en brieven gebaseerde verhaal geeft een bijzondere kijk op het leven van haar moeder en - deels - van haarzelf. In Duitsland is dit boek een bestseller geweest (1 miljoen exemplaren verkocht). Het dateert uit 1992 en werd in 2016 - bij de dood van Angelika Schrobsdorff - opnieuw uitgegeven. Nu is het vertaald, 'Het levensverhaal van een gepassioneerde vrouw', zoals de ondertitel luidt. Lezen!

Angelika Schrobsdorff was de echtgenote van Claude Lanzmann.