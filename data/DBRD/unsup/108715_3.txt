In deze bundel zijn de beste verhalen opgenomen van Fantasy Strijd Brugge. Een verhalenwedstrijd waar het fantastische verhaal niet meer mag zijn dan 1.500 woorden. Deze bundel bevat 25 verhalen. De eerste 20 plaatsen en 5 favorieten van de samenstellers en juryleden .

Dit levert een keur aan ultra korte verhalen op. Van Sciencefiction via Fantasy naar Horror en alles wat er tussen in zit. Er zitten mooie verhalen tussen, maar ook verhalen die mij minder aanspraken. Het niveau van schrijven zit wel snor in deze bundel, alleen je merkt dat verschillende schrijvers hebben geworsteld met het aantal woorden (een goed voorbeeld is het verhaal van Cornelie Moolhuizen. daarin kwam de clou niet goed over, het was te kort daarvoor).

Het verhaal van Frank Norbert Rieter, waarin hij verhaalt over het laatste ultieme kunstwerk van Mandero Zero, was het minste wat mij aansprak. Ik lees niet graag over zelfverminking.

Er waren verschillende verhalen die ik goed vond.
De weeffout van Anne-Claire Verham is een verhaal met veel humor verteld.
Spinnenwebben op zolder van Fred Rabouw, Met humor en gevoel geschreven.
Moord via de kwantumserver van Django Mathijassen, een echte feelgood verhaal, ook al begint het treurig.
De poppenmaakster van het Hoge Zand. Hoe tragisch het ook allemaal is, het verhaal is met een sprankje humor verteld.

Dit is een prettige bundel geworden, die je laat kennismaken met wat Nederland en BelgiÃ« te bieden heeft op het gebied van SF, Fantasy en Horror.