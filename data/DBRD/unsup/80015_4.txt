Stel dat,…..iedereen weet hoe het einde van WO-II is verlopen en hoe de wereld daar op heeft geanticipeerd. Maar dat heeft de auteur C.J. Sansom er niet van kunnen weerhouden om zijn creatieve brein eens de vrije teugel te gunnen en een scenario te ontwikkelen dat niet de geallieerden een einde aan de oorlog maakten maar Engeland onder druk van het Nazi regiem capituleerden. Die wending zou zeker de toekomst van de wereld en in het bijzonder Europa, anders gekleurd hebben. Mist over Londen geeft een interessant en tevens afschrikwekkend beeld wat van deze mogelijkheid het resultaat geweest zou kunnen zijn.

Wereldoorlog II is ten einde raad en Engeland staat onder Duits gezag nadat het is gecapituleerd voor het Duitse geweld. Adolf Hitler regeert het overwonnen deel van Europa met straffe hand en langzaam worden de doelstellingen van “Der Führer” over Europa uitgerold. Toch heerst er in Engeland ontevredenheid en ontwikkelt zich een snel groeiend, ondergronds verzet. Ook ambtenaar David Fritzgerald treedt, na de dood van zijn zoontje, tot de verzetsgroep toe. Zijn vrouw Sarah is van deze stap niet op de hoogte evenals van het feit dat David eigenlijk half Joods is.
Via het verzetskanaal komt David in contact met zijn oude studiegenoot, de wetenschapper Frank Muncaster die is opgenomen in een psychiatrische inrichting. Frank draagt een groot geheim bij zich dat, mits in verkeerde handen, de toekomst van de wereld een nog grotere wending kan geven dan bij het einde van WO-II het geval was.
Het Engelse verzet is ervan overtuigd dat het geheim van Frank beslist niet in Duitse handen mag vallen. David moet er in eerste instantie voor zorgen dat de wetenschapper uit de inrichting gehaald wordt en voorkomen dat hij in handen van de Duitsers valt die inmiddels ook grote belangstelling hebben voor hem. De positie van David wordt dubbel riskant omdat de Engelse regering het Nazi besluit hebben overgenomen om Joden te gaan vervolgen.

Met Mist over Londen heeft C.J. Sansom een even ijzingwekkend als bizar verhaal op papier gekregen. Met grote nauwkeurigheid en inlevingsvermogen laat hij een groep verzetslieden aan een schier onmogelijke missie beginnen. De auteur is daarin zeker niet over een nacht ijs gegaan want historie en personages krijgen volop de aandacht. Met name de belangrijkste karakters krijgen van hem voldoende diepte mee waardoor de toetreding tot de doelgroep waar ze toe behoren ook volledig duidelijk is. Hiermee wordt Mist over Londen in een zo realistisch perspectief neergezet dat de uitslag van deze misselijkmakende oorlog gemakkelijk een dubbeltje op kant genoemd mag worden. Daarmee wordt de dankbaarheid aan de geallieerden alleen maar groter dat ze die waanzinnige Oostenrijker van zijn plannen af hebben kunnen houden. Met een groots compliment voor C.J. Sansom die het onderwerp zo treffend heeft weten te beschrijven. Groot respect!

Eindoordeel: 4 sterren

Spanning: 4 sterren
Plot: 5 sterren
Leesplezier: 5 sterren
Schrijfstijl: 4 sterren
Originaliteit: 4 sterren
Psychologie: 4 sterren