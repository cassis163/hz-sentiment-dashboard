Smaken verschillen natuurlijk en ik begrijp ook wel dat niet iedereen de soms ietwat schunnige humor in dit boek kan waarderen, ik wel trouwens. Maar ik vond het een heerlijk boek om te lezen, nou eens niet, zoals in veel boeken een heldhaftige super rechercheur, maar een slordig gewoon mannetje, die ondanks dat hij op het eerste gezicht erg onverschillig lijkt, toch diep in z'n hard heel erg met de slachtoffers meeleeft. En dit word vind ik erg goed weer gegeven door de schrijver. En de vele zaken die Jack Frost en zijn collega's voor hun kiezen krijgen geven het boek een vlotte en lekkere leesstijl, ik ben er in ieder geval zo doorheen gevlogen en het verveelde me geen moment.

En af en toe eens lachen is zeker niet slecht en dat kan je met dit boek dan ook genoeg, maar het is zeker niet alleen humor. Het zijn ook zeer serieuze onderwerpen die aan bod komen, zoals o.a. kinderporno, moorden op bejaarden. En wat ik ook erg waardeer in dit boek is dat er niet zo doorgezaagd word op de soms erg saaie forensische sporen. Om af te ronden, een boek dat ik iedereen kan aanraden.