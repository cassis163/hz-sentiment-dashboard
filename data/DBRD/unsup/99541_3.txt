Het gegeven van een politieman die een geheim uit zijn verleden meedraagt en daar tijdens een moordonderzoek keihard mee wordt geconfronteerd is op zich heel interessant. Die herinneringen aan het verleden en de psychische gevolgen die dat voor rechercheur Rob Ryan heeft worden mij echter iets te veel en te vaak uitgesponnen. Soms gebeurt dat zelfs in een 'boeketreeks-achtige' stijl, waardoor het boek af en toe behoorlijk zweverig en langdradig wordt. Zodra het om de feitelijke moordzaak en het onderzoek gaat heeft het verhaal veel meer vaart en spanning.Met een goede redactie had het boek waarschijnlijk een pagina of 100 minder geteld, wat de leesbaarheid en dus het vasthouden van de spanningsboog zeer ten goede gekomen zou zijn.