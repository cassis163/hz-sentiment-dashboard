De recensie van Hart-slag had ik een tijdje geleden al in klad genoteerd. Normaal doe ik dit niet omdat ik boek per boek lees. Maar tijdens het lezen van dit boek kwamen er zoveel recensie-aanvragen tussen dat ik het in 3 stukken heb gelezen.
Naar aanleiding van het overlijden van haar vader en zus heeft de auteur haar emotionele debuut Hart-slag gelanceerd. Sindsdien krijgt ze alleen nog maar lovende kritieken over dit boek.
Sam en Jasper zijn best friends. Waar Sam een studiebol is maar voor de rest een beetje anti-sociaal, is Jasper haar tegenpool, maar ze vullen elkaar goed aan in hun vriendschap.
Jasper wil zijn vader plezieren en volgt de studie die zijn vader ook gevolgd heeft maar zijn hart gaat uit naar muziek. Tijdens een basketbalwedstrijd zakt hij in elkaar en krijgt hij het verdict terminaal ziek te zijn door een tumor in zijn hart.
Hierop besluiten de twee jongeren alles achter te laten om Sams laatste wens te vervullen.
Zo klinkt het als een zweemzoet melodramatisch verhaal maar niets is minder waar. De auteur heeft haar eigen verdriet en gevoelens kunnen neerschrijven in dit verhaal. Mensen die ditzelfde verdriet hebben meegemaakt herkennen het sowieso.
Waar je bij momenten geïrriteerd geraakt door Sam, past haar gedrag wel bij haar. En wie heeft er ooit beweerd dat het makkelijk is afscheid te nemen van je beste vriend?
Het “avontuur” om Jaspers laatste wens in vervulling te laten gaan gaat natuurlijk nog veel verder maar daar moet je dit ontzettend mooie boek zelf voor lezen.
Hart-slag is een verhaal over onvoorwaardelijke vriendschap maar ook over het najagen van dromen.
Ik heb van dit boek geweldig genoten, desalnietemin dat ik er zelf veel hartezeer van ondervonden heb. Met een doos kleenex en een comfortabel leeshoekje word je volledig opgeslorpt door dit emotionele verhaal zodat je achteraf met een serieuze kater zit.