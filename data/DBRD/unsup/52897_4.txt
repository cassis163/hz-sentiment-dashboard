Ten zuiden van de hel is deel twee uit het Ludwig Licht kwartet van Thomas Engstrom, welke allemaal in 2017 verschijnen. Ludwig Licht verlaat dit keer zijn vertrouwde Berlijn om naar Pennsylvania, Amerika te reizen. JT, ook een bekende uit Ten westen van de vrijheid werkt niet langer voor de FBI, maar kan nog steeds zijn hulp goed gebruiken. Pennsylvania staat op het punt zijn gouverneur te kiezen als er een jongeman vermoord in een hotelkamer van een motel wordt gevonden. Aan Ludwig te taak uit te zoeken wie de Ron Harriman in een kwaad daglicht wil zetten.

Ten zuiden van de hel, is zoveel beter als deel een, Ten westen van de vrijheid. Boek heeft nu actie, is actueel en vooral spannend. Ik gaf Thomas Engstrom nog één kans me te overtuigen en dat heeft hij zeker gedaan. Ludwig Licht is iets minder een einzelganger en er zit veel meer structuur in het boek. Het plot zit stukken beter in elkaar en wil je laten doorlezen om te weten te komen hoe het verhaal afloopt. De toevoeging van het personage Leah speelt daarin een grote rol en dat was precies wat Ludwig en de lezer/luisteraar nodig had.

Het verhaal draait veel minder om Ludwig Licht zelf en is meer gericht op het uitvoeren van zijn taak, het oplossen van de zaak. Natuurlijk is er nog steeds een persoonlijke touch en dat is prima, maar er is veel meer balans. Het thema in Ten zuiden van de hel is heftig, Thomas Engstrom weet hier echter goed mee om te gaan zonder dat het verhaal aanstootgevend is, Alhoewel het verhaal zich reeds in 2012 afspeelt, is het nog steeds een heel actueel thema. Dat is een sterk punt.