In dit derde deel gaat het verhaal terug naar 1992 naar de Somalische stad Mogadishu, waar Kyle en zijn collega’s tijdens de vredesmissie een man, de “ Zwarte Cobra” gevangen nemen.
Twintig jaar later werkt Kyle voor de CIA . De Cobra is vrij en nog steeds uit op wraak, hij haat Swanson en wil hem dood hebben. De Cobra gaat zo ver dat hij zelfs een terreurcampagne in de V.S. start en dood en verderf zaait in een groot winkelcentrum.
Kyle krijgt samen met een FBI-collega Lucky Sharif de opdracht de terroristen buiten te houden. Hiervoor moeten ze zelfs terug naar het land waar alles begon…De Cobra wil een machtige krijgsheer worden Mogadishu. Kyle moet daar niet alleen de Cobra zien te verslaan maar hij moet ook persoonlijke trauma’s overwinnen.
Vanaf het begin van het verhaal zit je meteen weer volop in de actie van Kyle en zijn maten. Het boek leest vlot. Als je de andere delen ook gelezen hebt, kan je het karakter van Kyle inmiddels dromen, je weet precies wat hij doet en denkt. Ook het karakter van Lucky komt goed naar voren, door wat hij meegemaakt heeft kan je je goed in hem verplaatsen.
Er is genoeg spanning en actie. Soms zijn er wel momenten waar ik mijn twijfels bij had qua geloofwaardigheid. Het is net té toevallig.. Dat is jammer want het is te voorspelbaar allemaal.
Het plot is goed maar helaas redelijk voorspelbaar.
Toch heb ik dit “mannenboek” weer met veel bewondering voor het Amerikaanse leger gelezen.
Of dit het laatste deel in de serie is, weet ik niet maar als er nog een deel komt, hou ik me aanbevolen om het te lezen.