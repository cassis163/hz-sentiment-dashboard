Ik zal kort zijn: deel III had van mij niet gehoeven. Niet dat het slecht was, maar het was wat mij betreft ook geen waardevolle afwerking van, of aanvulling op I en II. Deel II zou nog te doen zijn zonder deel I, maar deel III is echt onleesbaar als je I en II niet gelezen hebt. De eerste 537 pagina's is het een grote bende van gegevens; mensen, gebeurtenissen, geschiedenis. De hoeveelheid namen die de revue passeert is enorm! Op zich had ik niet zo vreselijk veel moeite iedereen uit elkaar te houden, maar het ergerde me ook wel een beetje. Iedereen had wel zijn of haar rol, en was dus in zekere zin 'noodzakelijk' voor het boek, maar of het nou echt zo vreselijk uitgebreid had gemoeten?
Vanaf pagina 538 kwam de vaart erin, en niet zo'n klein beetje. Dat stuk vond ik heel spannend en zeer vlot leesbaar, mede door de opbouw van de 537 pagina's ervoor. Het allerlaatste stukje, het einde dus, vond ik een beetje vlak. Maar wat ik dan wel had gewild weet ik ook niet zo goed. Al met al ben ik niet rouwig dat ik deze trilogie heb gelezen, maar nummertje drie krijgt maar evenzoveel sterren van me...

Edit: ik blijk een editie te hebben met 651 pagina's, voor degenen die willen weten wat er gebeurt op pagina 538: de rechtszaak tegen Lisbeth begint.