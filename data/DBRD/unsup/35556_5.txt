"Ga voor mij" is het vervolg van "Wacht op mij". In dit boek gaat het over Teresa, het jongere zusje van Cam. Ze is al verliefd op Jase sinds hij haar kuste op een feest. Dit is al een aantal jaren geleden, maar ze denkt nog altijd aan hem. Op de universiteit komen ze elkaar weer tegen. Maar Teresa heeft dingen meegemaakt die haar nog steeds volgen. Ook Jase heeft het nodige meegemaakt. En dan is een relatie al helemaal niet makkelijk wanneer Jase de beste vriend is van Cam die nogal overbezorgd kan zijn over Teresa. Zullen ze elkaar weer terugvinden? Of staat het leven in de weg?

Het is een geweldig boek! Erg romantisch, maar ook met diepgang en de nodige ellende die beide hoofdpersonen te verwerken krijgen. Je leest en voelt de liefde tussen Jase en Teresa ook al hebben ze het zelf niet altijd door. Een echte aanrader voor mensen die geloven in de liefde!