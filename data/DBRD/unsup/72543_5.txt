Voor jou is een prachtige roman die tevens ook een gevoelig onderwerp aankaart, de doodwens van een gehandicapte die afhankelijk is van andere mensen ( in dit boek ook nog eens door letsel veroorzaakt door iemand anders). Het verhaal gaat over Louise die eigenlijk maar in een kleine wereld leeft want ze komt zelden buiten de dorpsgrenzen. Als ze haar baan verliest en via een uitzendbureau bij Will aan de slag kan heeft ze er een zwaar hoofd in om het half jaar vol te houden want Will laat haar merken dat hij haar niet mag. Als ze een gesprek tussen zijn moeder en zijn zus opvangt over waarom ze eigenlijk maar een half jaar contract heeft. Wil ze er alles aan doen om dit te voorkomen want ze is inmiddels toch wel op hem gesteld geraakt.

Ik heb dit boek bewust langzaam gelezen omdat ik het verhaal zo mooi en ontroerend vond en wou het niet in een dag uit hebben.