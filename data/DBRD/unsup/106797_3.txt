Grensgebieden eindigde met een enorme cliffhanger. Dit boek gaat hierop verder, maar het begon heel vreemd en verwarrend vond ik en het duurde daardoor een hele tijd eer ik begreep wie wie was en waar het nu eigenlijk om ging. Ook dit boek eindigt weer met een cliffhanger, er komt dus nog meer.
Molly Blom en Sam Berger zitten ergens in het hoge noorden van Zweden ge√Øsoleerd omdat beide ondergedoken zijn. Tegelijkertijd proberen ze een zaak op te lossen die precies alle kanten uitgaat. Niets is wat het lijkt en dat terwijl DNA nu toch behoorlijk eenduidig is en niet in vraag gesteld kan worden. Alhoewel beide onder de radar zitten en niet weten wie te vertrouwen, blijken ze beide toch een vertrouwenspersoon te hebben en die van Sam is Deer die we ook in het vorige boek tegenkwamen. Minder duidelijk is hoe eerlijk Molly Blom is. In hun onderduikplaats in de kou worden ze bovendien in het oog gehouden, niet alleen door satellieten, maar ook door een Waarnemer.

Grensgebieden vond ik heel sterk en ik had hoge verwachtingen voor het vervolg, maar dat is niet helemaal geworden wat ik ervan had gedacht. Toch ga ik het vervolg, dat er volgens mij zeker moet komen gezien de aanwijzingen in de laatste pagina's, wel lezen.