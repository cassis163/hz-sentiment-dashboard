Als eerste wil ik opmerken dat ik moeite heb om dit boek als een echte YA te beoordelen. In zie hem meer als een NA (new adult). De seksuele ervaringen die voorbijkomen, het chauvinistische en soms seksistische is niet iets wat ik de jongere lezers zou laten lezen. Dit is natuurlijk mijn persoonlijke mening. Er zitten scenes in het boek die best heftig zijn. Toch is dit een pakkend boek en staat er op de achterkant van het boek duidelijk aangegeven dat dit boek seksscenes bevat en vanaf 16 jaar bedoeld is. De uitgeverij doet daar goed aan, in mijn ogen. 

Terug naar het boek. Het heeft me gepakt, geboeid, geshockeerd en gefascineerd. Kortom, het was een pageturner die ik niet meer los kon laten. Ik wilde weten hoe Ella zich staande ging houden in de gebroken en misvormde wereld die de jongens van de Royals om zich heen hadden gecreÃ«erd. Een wereld waarin ze niet welkom was, maar aan de andere kant een verademing was. Ella is niet op geld en macht belust, zoals de hele omhooggevallen club van de Astor Park, de school waar ze na verhuizing naar de Royals op zit, wel lijkt te zijn. Ella is het zusje wat de Royals niet willen hebben, maar waar iedereen ook weer vanaf moet blijven. Op vele manieren is het een bijna gestoord en toch realistisch verhaal, het zuigt je op en laat je niet meer gaan. Ik wilde weten waar het toe zou leiden en poeh, dat heb ik geweten. De wereld bleek nog gestoorder, dan dat het het hele boek al leek te zijn. Lichtelijk zag ik het einde aankomen, maar als het dan bevestigd wordt, dan komt het aan. 
Volledige recensie: http://www.biancaschrijft.nl/2017/12/13/recensie-royals-verleiding-erin-watt/