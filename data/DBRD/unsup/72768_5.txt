Villa Scabiosa vind ik een erg goed debuut van deze schrijfster. Er komen weliswaar veel personages in voor die allemaal een verdachte kunnen zijn, echter ze worden goed uitgediept waardoor je je er een prima beeld van kunt vormen, ze blijven goed 'hangen'. Hierdoor komen ze niet zo 'vlak' over als bijv. in De Eetclub van Saskia Noort. Ook komt er een veelheid aan thema's aan bod, waarbij de schrijfster blijkt geeft zich hierin bijzonder goed verdiept te hebben. Zeer afwisselend, op gezette tijden erg spannend, vlot geschreven en met een onverwacht plot, dat naar mijn mening nog ietsje steviger had kunnen worden aangezet.