Dit boek neemt je mee naar de koudste plekken op aarde: de Noordpool en de Zuidpool. Daar wonen de allersterkste dieren, bijvoorbeeld de keizerpinguins, Honderden kilometers leggen ze af op de zuidpool om een partner te vinden. Zij legt het ei en gaat naar de oceaan om voedsel te zoeken, hij broedt het ei uit. Daarna komt het vrouwtje om voor het kuiken te zorgen en gaat het mannetje weer op jacht.
Maar ook het rendier (vernuftiger dan een Ikea- pakket) komt voorbij, de narwal, de ijsbeer, de eland en nog veel meer dieren. Van de grote walrus tot de kleine belgica antarica.
Op luchtige toon wordt de leefwijze en de omstandigheden van een dier verteld. Maar er wordt ook in klein kadertje een bijzonderheid over het dier genoemd, bijvoorbeeld over de sneeuwuil die een beroemd filmster werd door de Harry Potter-films
Het is een kinderboek, maar ook zeer geschikt voor volwassenen.