De terroristenjaagster, geschreven door de erg moedige en gedreven schrijfster Ritka Katz, is een topper als het op de beschrijving van politieke en sociaal-economische kwesties aankomt. Ze maakt Amerikaanse en buitenlandse politieke kwesties toegankelijk voor een groot publiek door ze mooi in woorden om te toveren. Aan het politieke gekoppeld, word je overstelpt met Westerse en Arabische namen alsook met een overvloed aan datums. Doch weet Rita de stijl lyrisch te houden door het boek te verluchten met spitsvondige stijlfiguren: diep uitgewerkte vergelijkingen, alliteraties en mooie zinsconstructies. Omdat de schrijfster ons geen details van haar missie wil ontnemen, verwoordt ze vele handelingen te uitgewerkt wat ervoor zorgt dat vele passages langdradig en saai zijn om te lezen. Ook de spanning is in een groot deel van het boek ver te zoeken.
Het boek is dus een aanrader voor de specialisten en geïnteresseerden van radicaal islamitische groeperingen en al wat dit thema aanbelangt. Diegenen onder ons die liever een spannend boek lezen, laten deze dikkerd van 367 paginas beter aan de kant liggen.