Audun, is het middelste kind van een gezin, maar je kunt zijn leven als kind nou niet bepaald gelukkig noemen, zijn alcoholistische vader maakt het een beetje al te bont en daardoor besluit zijn moeder met de kinderen te vertrekken.
Audun is op school gelijk een buitenbeentje, maar treft daar wel een jongen op krukken, Arvid, aan met wie het gelijk goed klikt, hij kan bij hem zijn ei kwijt die hij thuis niet kwijt kan.
We volgen Audun in zijn leven, zijn uitgaansleven en het optrekken met zijn vriend, blikken terug op zijn leven, zijn deelgenoot van het stoppen van zijn school, zijn werk bij de drukker vervolgens wordt doorgelicht.
Soms wordt hij weer geconfronteerd met zijn vader, maar daar wil hij niets meer mee te maken hebben, totdat zijn doodsbericht verschijnt.

Een typisch Per Petterson boek, het handelt vaak over jonge mensen die ouder worden en maakt je deelgenoot daarvan, hij doet dat op zo'n warme manier, dat je je wel heel dicht in de buurt waant van het hoofdpersoon, gewoon weer een geweldig mooi boek(je).