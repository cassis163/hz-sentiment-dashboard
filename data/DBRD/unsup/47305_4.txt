Mijn leeservaring
Ik had verwacht dat het een lastig te lezen boek zou zijn en dat ik er moeilijk doorheen zou komen. Dat viel 100% mee. Eigenlijk was het vanaf het eerste hoofdstuk al boeiend. Ik ben heel erg blij dat ik het boek gelezen heb. Ik raad het ook zeker aan andere lezers aan. Zeker als je net als ik veel vampierverhalen gelezen hebt.
Alhoewel het hier om een heel nieuwe vertaling ging, is het ouderwetse taalgebruik wel intact gebleven. Gelukkig maar, anders zou het verhaal lang zo goed niet uitkomen.
Ik vond het taalgebruik heel mooi. De gesprekken tussen de personages zijn heel theatraal en de omgeving en personages worden erg gedetailleerd omschreven.
Het is mooi om te lezen dat de vriendschap tussen de personages zo belangrijk is. Het helpt ze vol te houden in een duistere periode. Niet alleen de vriendschap zorgt hiervoor, maar ook hun geloof in God is een anker.

Mijn hele leeservaring is te lezen op mijn blog via deze link: http://leesdan.blogspot.nl/2014/08/dracula-bram-stoker.html