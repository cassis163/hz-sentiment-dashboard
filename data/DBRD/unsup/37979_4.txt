In eerste instantie deed de flaptekst heel erg denken aan het eerste boek, Mooie meisjes, van de Amerikaanse auteur Riley Sager. Het is echter een totaal andere en originele thriller geworden. Een interessante insteek met een originele plotwending.

Riley Sager schrijft prettig, betrokken en met een vlotte pen. Er wordt aandacht besteed aan de personages en ze worden sterk en realistisch neergezet. Je raakt oprecht ge√Ønteresseerd in het hoofdpersonage Emma en haar ervaringen in het heden en vooral het verleden.

Je wordt echt in het verhaal gezogen en wordt op het einde alsnog verrast met de ontknoping van het heden en verleden. Het plot zat heel goed in elkaar en het was een plezier deze spannende thriller te lezen.