Meeslepend, aangrijpend en gruwelijk om dit mee te moeten maken. Dat zijn de eerste woorden die in me opkomen na het lezen van deze prachtige roman.
Normaal geef ik niet zoveel om oorlogsverhalen, maar net als ‘Haar naam was Sarah’ dat door iedereen gelezen werd is ook dit boek een echte aanrader. Ik ging dit lezen omdat ik nou eenmaal groot fan ben van alle boeken van Kristin Hannah.En dit is totaal een ander verhaal als wat ik gewend ben van haar. Ik heb ook nog niet één boek gelezen van haar wat me tegen is gevallen. In dit boek word je mee gesleurd in de oorlog, en je ziet gewoon alles voor ogen gebeuren de angst, het verdriet, de machteloosheid, echt kippenvel. Een tijd waarin je niemand kan en mag vertrouwen, en dan nog de gruwelijke daden van de Duitsers. De zussen Viann en Isabelle worden in dit verhaal zwaar op de proef gesteld en ze doen ieder op hun eigen manier dingen die ze denken dat goed is. Ik kan er zoveel over vertellen, want het is echt een verhaal waar je over na praat, maar ik zou zeggen lezen dit boek, het zal je lang nablijven.