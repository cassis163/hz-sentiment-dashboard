Samen met haar vriend Robbert, haar zoontje Rens vertrekt Barbara voor een korte vakantie naar de Ardennen. Robbert is uitgever en dankzij een van zijn schrijvers hebben ze een boerderijtje kunnen huren. Het eerste boek van de schrijver was een overweldigend succes, maar iedereen wacht nu vol spanning op boek nummer twee. Hoe vlot het eerste boek ging, zo traag gaat het om het tweede te schrijven. Zijn verhaal wordt gebaseerd op het vermiste meisje Emma. Vier jaar geleden werd ze vermist en nooit terug gevonden. Net zoals die zaak loopt ook het tweede boek vast.
Om de vakantie voor Rens spannend te houden, maakt zijn mama een speurtocht. Elementen uit het politieonderzoek worden naar boven gehaald om de speurtocht levensecht te houden. Maar die speurtocht krijgt een verrassende wending.

Het boek is geschreven door Frederik Baas, een pseudoniem voor Jan van Mersbergen. Hij debuteerde met de roman Grasbijter en mocht daarna nog zeven romans op zijn naam schrijven. Met "Dagboek uit de rivier" maakt hij zijn thrillerdebuut onder een andere naam.

"Dagboek uit de rivier" is een boek vol metaforen en prachtige zinnen. De eenvoud en schoonheid zorgen er voor dat dit boek een echt pareltje is. Als lezer leef je mee met de personages, leun je bijna over de schouders van Barbara en hoor je het deinen van de rivieren en beekjes.

Het verhaal wordt verteld door de schrijver. Baas zorgt ervoor dat er over de schrijver toch nog enige waas blijft hangen. Zijn herinneringen versmelten met het verhaal van Barbara en monden uit tot "Dagboek in de rivier".
Het is niet wat je noemt het gebruikelijke thrillergenre. Een bloedstollende en huiveringwekkende ontknoping is het zeker niet, maar op één of andere manier zorgt dit ook voor de schoonheid van het verhaal.

Laten we dus geen oneer doen aan het verhaal. Frederik Baas heeft met "Dagboek uit de rivier" een prachtig debuut afgeleverd dat zeker de moeite waarde is om te lezen.