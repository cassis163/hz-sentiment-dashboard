De tekst op de achterflap maakte me direct nieuwsgierig; een onvolledig manuscript en een onopgeloste moordzaak... gaat dat manuscript nog gevonden worden en hoe zit dat met die moord?
》》spoiler alert 《《
Het verhaal leest prettig en de stijl doet erg denken aan die van Joel Dicker (De waarheid over de zaak Harry Quebert). Ik vond de ontknoping van het boek onverwacht en erg sterk, juist omdat het allemaal anders blijkt te liggen dan je aanvankelijk denkt. De gedachte dat één gebeurtenis op verschillende manieren herinnerd wordt... je weet wel dat het zo werkt, maar toch vond ik het een eye opener. Dat is ook waarom het boek nog wel even nasuddert bij mij.