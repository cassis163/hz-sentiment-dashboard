Dit is het tweede deel van de Cazalet-kronieken, geschreven door Elizabeth Jane Howard.
Het speelt zich af in de oorlogstijd, en beschrijft een deel van het leven van de familie en het personeel. Vooral de jonge meisjes worden uitgebreid beschreven in dit boek. Op weg naar volwassenheid krijgen ze te maken met liefdesperikelen en denken na over het leven.

Er komen wel eens bommenwerpers over en voedsel komt op de bon maar de oorlog wordt niet uitgebreid besproken. Ook op het platteland worden de dingen anders, voedsel komt op de bon en kleding is niet zo makkelijk meer te verkrijgen.

Elizabeth Jane Howard kan situaties prachtig verwoorden. Er waren zinnen bij die ik prachtig vond zoals: "Dagdromen waren net gestolen oude chocolaatjes: na afloop voelde ze zich altijd vagelijk beschaamd en misselijk".
Er staan meerdere van dit soort uitspreken in, die je je gewoon voor kan stellen.

Ik heb deel 1 niet gelezen, het is goed te doen, maar niet zonder de stamboom. Doordat ik dit in een leesclub gelezen heb, worden sommige dingen duidelijker, ik denk wel dat het leuker is om deel 1 gelezen te hebben.
Af en toe moest ik even teruglezen of de zin nogmaals lezen, omdat iets me niet helemaal duidelijk was. Dit heeft misschien te maken dat het een ongecorrigeerd leesexemplaar was.

Ik leef erg mee met de personages en ben benieuwd hoe het met hun afloopt en kijk uit naar het volgende deel.