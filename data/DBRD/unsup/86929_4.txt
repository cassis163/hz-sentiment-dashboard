Psychiater Mats woont en werkt in Buenos Aires. Hij is hier vier jaar geleden naar toe gevlucht, zijn stervende vrouw en zijn dochter achterlatend, Nu heeft zijn dochter hem nodig en vraagt hem te komen bij de bevalling. Het heeft haast en hij kan alleen met een vliegtuig - non stop vlucht van 13 uur en 650 passagier - maar hij heeft vliegangst.

Dat op zich is al genoeg basis om een spannend verhaal mee op te bouwen. Mats weet zich echter te vermannen, boekt vier verschillende stoelen en geeft zich over aan het lot. Het lot laat hem echter niet met rust. Eenmaal in de lucht krijgt hij een telefoontje, zijn dochter is aan het bevallen, maar ze is niet in het ziekenhuis, maar is ontvoerd. Als Mats wil dat zij overleeft moet hij een oud patiÃ«nt aan boord weer zo gek maken dat ze moorddadig is.

Vanaf hoofdstuk twee weet Fitzek spanning in het verhaal te brengen, een constante spanning die niet meer stopt. In korte hoofdstukken die steeds vanuit een ander perspectief worden verteld, krijgt de lezer steeds een klein puzzelstukje in handen, maar evenzoveel nieuwe vragen. Elk hoofdstukje eindigt daardoor met een cliffhanger, Het verhaal is bizar en alles blijkt met elkaar samen te hangen, het is knap verweven.

Fitzek is een kei in het schrijven van verhalen waarbij de lezer op het verkeerde been wordt gezet. Denk je net door te hebben hoe is gaat, dan helpt een volgend hoofdstuk alles om zeep. Heerlijk leesvoer tot het einde.
Is alles even realistisch? Nee, maar soms zijn echte gebeurtenissen vaak nog ongeloofwaardig. Het gaat hier om een spannende psychologische thriller en daar is Fitzek gewoon opnieuw royaal in geslaagd.