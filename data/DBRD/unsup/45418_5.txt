Caf√© Zon & Zee vertelt het verhaal van Flora die voor haar werk het jachtige kantoorleven van Londen moet verruilen voor een verblijf op het eiland Mure, waar iedereen elkaar kent en een mening over elkaar heeft. Flora is opgegroeid op het eiland en heeft bij haar terugkomst een hoop uit te leggen aan de bewoners over haar vertrek. Het verhaal leest heerlijk weg, vooral door de prachtige beschrijvingen van het fictieve eiland Mure dat zo noordelijk ligt dat de zon niet onder gaat in de zomer. De verschillende personages in het verhaal blijven boeien. Je leeft mee met Flora die moet beslissen wie ze is en ook wie ze wil. Lees het boek niet als je honger hebt want Flora blijkt ook een keukenprinses en haar baksels worden zeer uitvoerig beschreven! Heel leuk is dat achterin het boek enkele recepten zijn opgenomen die een hoofdrol spelen in het verhaal. Kortom; een heerlijk romantisch wegleesboek dat zeker de moeite waard is om te lezen!