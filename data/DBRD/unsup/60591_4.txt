Aardig boek, maar hier en daar tamelijk ongeloofwaardig.
Het verhaal speelt zich af in twee periodes: in 1949 en in de tegenwoordige tijd.
Op een landgoed in Schotland groeit een camelia boom. Het is de enige van zijn soort die nog bestaat en bloemendieven zijn ernaar op zoek. De vrouw des huizes is van oorsprong Amerikaans. Ze leeft voor haar bloemen en planten en heeft een tuin vol camelia's aangeplant. Nadat ze is overleden blijven haar man en kinderen verweesd achter, de tuin raakt in verval.
Flora, een bakkersdochter uit New York, wordt kindermeisje. Ze wint het vertrouwen van de kinderen, en van andere personeelsleden. Zelfs een beetje dat van haar werkgever. Flora is echter geronseld door een van de bloemendieven. Zij moet uitzoeken, waar precies die bijzondere boom staat.
Maar Flora verdwijnt spoorloos.
Jaren later komt een Amerikaans echtpaar op het landgoed logeren. Zijn ouders hebben het gekocht, maar kennelijk nauwelijks gekeken, wat het allemaal omvat. De bijzondere plantenkas, meestal afgesloten, maar de sleutel ligt op een nogal opzichtige plaats onder een tapijt, hebben ze nooit opgemerkt, schijnt het. De huishoudster, die ook al in 1940 op het landgoed werkte is nog steeds in dienst en beschermt de oude bezittingen van de oude eigenaresse met haar leven.
De vrouw van het logerende echtpaar moet ook weer op zoek naar de bijzondere plant. Zij draagt ook sporen uit het verleden met zich mee, waar haar echtgenoot niets van weet.
Zoals gezegd: best aardig, best spannend, maar ik kon een aantal dingen maar moeilijk geloofwaardig vinden.