Iskari: De laatste Namsara is het Young Adult fantasy debuut van de Canadese schrijfster Kristen Ciccarelli, uitgegeven door Blossom Books.

Het boek volgt Asha, de meest gevreesde drakendoder van het land en tevens de dochter van de koning. Alsof het jagen op draken niet het meest uitdagende in haar leven is heeft haar vader haar ook nog eens beloofd aan de commandant van zijn leger. Het is een verschrikkelijke man waar Asha niets van wilt weten. Toch biedt haar vader haar een uitweg. Als zij hem binnen een paar dagen de kop van de legendarische draak Kozu brengt, wordt Asha verlost van haar gedwongen huwelijk.

De worsteling van Asha en haar strijd met de draken, de dwangbruiloft, de fouten die ze begaan heeft in het verleden en de acceptatie van welke rol ze gedwongen is om te vervullen is gedurende het hele boek sterk aanwezig. Als lezer kun je niet anders dan meegezogen worden op haar avonturen en ondanks dat het een fantasyboek is kon ik niet anders dan herkenningspunten vinden bij de hoofdrolspeelster Asha.

Kristen Ciccarelli heeft naar mijn mening een nieuwe klassieker neer weten te zetten. Een boek vol avontuur, intrige, liefde, haat, geheimen en verraad. Begin aan dit boek en je zult het niet meer neer kunnen leggen. Gemakkelijk een van de meest bijzondere boeken die ik ooit heb mogen lezen. Ik kijk met smacht uit naar het tweede deel!

Nog niet overtuigd? In een (spoilervrije) video op mijn YouTubekanaal Whatthevalk geef ik je 5 redenen waarom jij Iskari: De laatste Namsara gelezen moet hebben!
https://www.youtube.com/watch?v=RZN8aEAFrzY