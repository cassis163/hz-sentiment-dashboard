Het boek is werkelijk origineel. Nicky Zeevensloot was altijd al een 'vreemde' griet; dat zegt notabele haar beste vriendin. Als ze met haar vader een dagje naar zijn werk meegaat, ziet ze Hugo, een collega van haar vader, voor haar ogen veranderen. Is ze gek, of heeft ze een gave? In de Heksenwaag van Oudewater begint haar avontuur nog vreemdere vormen aan te nemen als de curator haar vreemd aankijkt en Hugo ook spoedig weer van zich laat horen; in zijn ware gedaante.. Ze vlucht de Heksenwaag uit. Spoedig bemerkt ze dat ze wordt ingesloten door een groep die veel weg heeft van heksen. Voor ze het weet bevindt ze zich ergens anders waar Nicky ongewenst is door de een, een lekker hapje voor een ander. Zal ze deze wereld nog kunnen ontvluchten? Lees het boek en je zult het weten.

Een prachtig jeugd fantasy boek met tekst van Martijn J. Adelmund en prachtige illustraties van en teksten van de fantastische kunstenares Iris Compiet. Een aanrader voor jong en oud (ook als voorleesboek).