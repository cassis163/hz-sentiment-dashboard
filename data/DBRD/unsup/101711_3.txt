De moeder van de zussen , Dani en Lucia, is in een verpleegtehuis is opgenomen. De zussen gaan het huis van hun moeder opruimen. Ze ontdekken tot hun verbijstering dat ze halfzussen ipv zussen zijn. Lucia heeft een andere vader… De waarheid moet in Italië liggen.
In de zomervakantie vertrekken ze op hun zoektocht naar de vader van Lucia, met een paar minimale aanwijzingen. Gaat het hen lukken?
Eenmaal in Italië aangekomen komen er alleen maar meer en meer vragen en onduidelijkheden. Zullen ze de waarheid vinden?

Natuurlijk komen ze achter de waarheid en komt alles op z’n pootjes terecht.
Maar het is allemaal wel héél onwaarschijnlijk wat er gebeurt.
Jammer, want dat stoorde me echt.
Verder is het een vlot geschreven boek, met lieve personages en zeker mooie beschrijvingen van Italië en Zuid-Frankrijk; een leuke manier van schrijven. Je krijgt er een heerlijk vakantie gevoel van.

Dit was mijn eerste kennismaking met Eva de Wit. Ik wil toch een van haar eerdere boeken nog lezen om te kijken of haar verhalen allemaal zo onwaarschijnlijk toevallig goed aflopen…
Ik heb dit boek gekregen van Zomer & Keuning in ruil voor een eerlijke recensie; dank hiervoor. Ik heb weer een boek, buiten mijn comfortzone gelezen, met gematigd enthousiasme dit keer!