Ik heb erg genoten van het boek Onschendbaar van Heleen van der Kemp. Van der Kemp weet verschillende verhaallijnen te combineren tot een spannende thriller met veel vaart. Erg leuk om te merken dat je het boek heel goed kan lezen zonder de andere boeken uit de serie gelezen te hebben (dit is het derde deel uit de Britt-serie). Het thema (kindermisbruik) is behoorlijk goed uitgewerkt en leuk gecombineerd met de gevolgen van de economische crisis op het gezinsleven. Want hoe ga je er mee om als je van een lease-bak naar een magere WW-uitkering gaat en er een kleintje op komst is? De personages, en vooral Britt en haar collega-rechercheur Karim, zijn goed uitgewerkt al werd Karim in het begin wat overdreven neergezet. Een zeer leuk boek om te lezen en de moeite waard om meer van Heleen van der Kemp te lezen.