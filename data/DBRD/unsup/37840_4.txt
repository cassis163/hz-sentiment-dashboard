Eva Burgers is geboren op 30 juni 1969 te Voorburg. Na 4 jaar als agent in uniformdienst werd ze in 2004 aangenomen als rechercheur op de afdeling Zware Criminaliteit. Dagelijks recherchewerk werd een inspiratiebron voor haar spannende boeken.

Het verhaal gaat over een meisje (Lynn) die na een gezellig avondje shoppen plotseling van haar fiets gesleurd en in elkaar geslagen wordt. Als ze weer bijkomt kan ze zich bijna niets meer van het voorval herinneren. Lynn wordt bang en achterdochtig en weet niet meer wie ze nog kan vertrouwen. De antwoorden lijken dichterbij te zijn dan Lynn denkt... Maar wil ze die wel weten?

Mijn dochter van 12 jaar heeft het boek eerst gelezen en daarna heb ik het ook nog gelezen. Het boek is voor kinderen vanaf ca 12 jaar. Mijn dochter vond het een spannend boek en wist tot het einde niet wie de dader was. Ik zelf vond het wel een goed boek, maar niet heel spannend ofzo. Mijn dochter zou het 5 sterren geven en ik zelf geef het 4 sterren!