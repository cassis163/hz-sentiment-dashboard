Boven water is het vervolg van Onder water. Het verhaal gaat dan ook verder waar het geëindigd is. Eerst Onder water lezen dus en dit stukje ook overslaan i.v.m. spoilers.
Ik was heel benieuwd hoe het met Liz gaat en of Liz en Tom na dit alles samen hun hoofd boven water kunnen houden?

Het boek zelf ziet er net zo verzorgd en mooi uit als deel 1. Ze passen heel mooi bij elkaar. Hoewel Boven water een stukje dunner lijkt, scheelt het maar zo'n 15 bladzijden. Er zal wel een ander papier gebruikt zijn. Op de flap aan de achterzijde staan (weer) quotes van de hoofdpersonages. Er staat ook deze anonieme belofte bij: “Ik ben radeloos en het enige dat ik je toewens is dat jou hetzelfde overkomt als mij: Dat je eens met lege handen staat en intens bedroefd terugdenkt aan wat je ooit had.” Het beloofd dus weer spannender te worden dan je van een roman verwacht.

Ik zat gelijk weer in het verhaal. Net als bij Onder Water lees je elk (kort) hoofdstuk vanuit een ander hoofdpersoon. De naam staat dan aan het begin van het hoofdstuk vermeld. Zo lees je het verhaal vanuit verschillende standpunten en loopt het toch soepel door. Tom en Liz gaan weer heel verschillend met de situatie om en dat wordt mooi beschreven. Voor beide heb ik dan ook begrip. Samen proberen ze er het beste van te maken, zodat ook voor hun dochtertje Lara het leven gewoon door kan gaan. Vriendschappen veranderen of lijken niet te zijn wat je er van gedacht/gehoopt had. En wat kan het leven soms onverwacht moeilijk zijn, net als je denkt alles weer op de rit te hebben.....

Ik heb weer erg genoten. Jammer dat het zo moet eindigen voor Tom, Liz en de kleine Lara.
**** van mij.