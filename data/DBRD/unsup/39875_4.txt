Snelwegen. We hebben er genoeg in Nederland. Dagelijks worden ze door ontzettend veel auto's bereden, met daarin de automobilist die een eindbestemming heeft. Allemaal hebben ze een doel op de snelweg. Zo ook de hoofdpersonages van A27, een verhaal dat zich (zoals de titel al doet vermoeden) afspeelt op en rond de A27.

Zo is er Henri. Een man die lijkt te leven voor zijn carri√®re, maar eigenlijk leeft voor de vrouwen.
Er is Malines. Een jonge vrouw die gezegd lijkt te zijn met een tweelingzus, maar het zelf eerder als een vloek ervaart.
En er is Sjors (maar dat spreek je uit als George) die in de knoop zit met wat het dorp van hem vindt, maar misschien nog wel meer met wat hij van zichzelf vindt..

In elk hoofdstuk lees je mee met een van de hoofdpersonen. Doordat hier geen vaste volgorde in zit, blijft het spontaan en interessanter om te lezen.

Allemaal hebben zij zo hun eigenaardigheden en typeringen.Het zijn net mensen. Van de een ga je houden en aan de ander ga je je ergeren. Net als in het echte leven. Dat is meteen ook de kracht van A27. Het dagelijks leven staat centraal, zonder al te veel poespas.