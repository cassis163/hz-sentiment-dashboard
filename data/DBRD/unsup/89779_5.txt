Een klassieke pageturner, met alle ingrediënten die je mag verwachten: een lekker knorrige commissaris (zonder in cliché's te vervallen, wat al heel knap is), een case die een echte kluif is, allerlei troubles met 'het gezag', en knappe plotwendingen.
De dialogen zijn vlotjes geschreven en doen heel realistisch aan. Ook de sfeer op het politiebureau is niet zo 'opgekuist' als in andere detectives. Hier wordt tenminste nog eens gevloekt! De hoofd- en bijpersonages doen levensecht aan, en je leeft ook met hen mee.
Uiteindelijk komen alle lijntjes samen, en heb je als lezer ook lekker kunnen meepuzzelen.
Een echte aanrader dus, voor de komende duistere wintermaanden!