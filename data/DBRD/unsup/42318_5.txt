In het tweede deel van deze serie gaat Aïn verder met zijn zoektocht naar de magische kristallen die benodigd zijn om de zwarte magiër Nemroth te verslaan en het koninkrijk Silkon te heroveren. Hij legt samen met zijn neefjes en goede vrienden een flinke tocht af die niet zonder gevaar is. Hij zal moeten samenwerken met de mensen. De mensen hebben een enorme hekel aan de elfen en het kost dan ook moeite om bij enkele mensen het vertrouwen te winnen zodat ze hem willen helpen. De tocht gaat o.a. over water waar ze kennis maken met waternimfen. Aïn raakt tot over zijn oren verliefd op een van de waternimfen. Aïn ondervind ook de kracht van Nemroth en heeft nog een zware strijd te strijden.

Ook dit deel leest weer heerlijk weg. De omgeving waar het verhaal zich afspeeld wordt mooi omschreven zodat je je weer heerlijk mee kunt laten voeren in dit avontuur. De personages zijn ook perfect uitgewerkt. Je krijgt een goed beeld van hoe ze eruit zien en hun karakter. Ook dit deel is een aanrader en doet je verlangen naar het vervolg.