‘Stil van jou’ is een soort vervolg op ‘Stuk van jou‘. In ‘Stil van jou’ vertelt Sophie Jackson het verhaal van Max, zijn voorgeschiedenis en hoe hij zijn leven weer oppakt.

Ik was weg van ‘Stuk van jou’, maar ‘Stil van jou’ vond ik iets minder. Max en Grace lijken constant om elkaar heen te draaien en dat irriteerde me op momenten echt heel erg. Max is een eigenwijze drol en wil vooral zijn eigen ding doen en wat zijn vrienden zeggen, gelooft hij niet zo in. Dat geeft hem wel karakter, maar soms wilde ik ‘m echt voor zijn kop slaan. Daarnaast vond ik de vertaling niet heel fijn lezen, sommige woorden klopten niet helemaal waardoor ik af en toe in de war raakte.

Wat een hoop goed maakte, waren de steamy scenes. Ja hoor, Sophie Jackson doet dat echt heel goed, ze zijn steamy en sexy maar niet grof. De stijl past heel goed in het genre New Adult en dat vind ik fijn. Het maakt het lezen van ‘Stil van jou’ wel wat hotter om het maar zo te zeggen!

‘Stil van jou’ van Sophie Jackson is een heerlijke NA, waarin je jezelf op momenten kunt verliezen. Maar lees vooral eerst ‘Stuk van jou’, om het verhaal compleet te begrijpen.