Een oude geoloog doet in de woestijn van New Mexico de ontdekking van zijn leven. Hij schrijft de exacte plek van zijn ontdekking op in een dun, zwart boekje. Voordat hij echter zijn vondst wereldkundig kan maken, wordt hij neergeschoten. De stervende geoloog kan nog net zijn notitieboekje in de handen drukken van Tom Broadbent. Die is toevallig in de buurt en hij belooft het boekje aan de dochter van de geoloog te geven. De wetenschapper Corvus wil echter koste wat het kost deze ontdekking in zijn handen krijgen. Hij huurt hiervoor de diensten in van de crimineel Maddox. Die schuwt het geweld niet en vervolgt de jacht op het notitieboekje. Tom en zijn vrouw zijn hierbij hun leven niet meer zekerâ€¦
Dit is een echte avonturenroman. De good en bad guys zijn vanaf het begin duidelijk en ook de afloop staat al vast. Maar dat doet niets af aan het plezier van het lezen, want leuk is het! Gebeurtenissen volgen elkaar snel op, er is een voldoende dosis spanning gecombineerd met recht toe recht aan avontuur.