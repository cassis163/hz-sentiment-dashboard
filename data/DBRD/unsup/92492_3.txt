Niet mijn familie is een autobiografie van Anja van Biene. Het is een bijzonder indrukwekkend en openhartig verhaal geworden over het gedwongen vertrek van haarzelf en haar man uit ItaliÃ«. Gedwongen uit zelfbehoud wel te verstaan. Er leek geen andere mogelijkheid te zijn, wilden ze alles kunnen overleven.

In haar boek geeft ze aan dat schrijven een behoorlijke invloed op de geest heeft en dat iedereen dat instrument kan gebruiken, het is gratis en altijd bij de hand. Dat heb ik zelf ook zo ervaren, nog niet zo lang geleden.
Dit verhaal van Anja over haarzelf, haar gezin en haar familie heeft me flink aangegrepen. Het ongeloof over zoveel verraad is herkenbaar en omdat ik goed kon aanvoelen wat haar bezielde om bepaalde stappen te nemen, duurde het even voordat ik deze recensie kon schrijven.

Het is een krachtig debuut geworden, met hier en daar een herhaling van wat ik al eerder in het boek gelezen had. Dat neemt niet weg dat het boek lekker vlot leest door de beeldende manier van schrijven. Je ziet het voor je ogen gebeuren en voelt de onrust die door haar lichaam raast.
Eerder had ik niets gelezen over het Stockholm-syndroom in deze bepaalde situatie. Ik zeg niet welke situatie, om niets weg te geven.
Ik kan niet anders zeggen dan: Graag gelezen!
Mijn waardering 3,5/5*