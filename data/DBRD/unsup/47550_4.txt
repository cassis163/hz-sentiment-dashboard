Cover; Ik vind dit een heel mooie cover, erg zacht van kleuren en het spreekt me geweldig aan. De foto laat een mooi landschap zien met een roodharige vrouw achter het stuur van een cabriolet. Ik geef deze cover 8 punten.

Samenvatting; Voordat Myrthe haar halfzusje leerde kennen woonde ze al vier jaar op de wijnboerderij. Ze was gestopt met haar baan als historicus om voor haar zieke vader te gaan zorgen die al spoedig overleed aan darmkanker.
Als erfenis heeft ze dus de wijnboerderij gekregen in de Achterhoek. Ze is volledig bezig om dit tot een succes te volbrengen en de boerderij ook op te knappen. Ze moet wel rekening houden met haar buur Willem Wassink die haar daar liever weg wil en er vinden dan ook geregeld rare dingen plaats op de boerderij waarvan Myrthe hem beschuldigd.
Als ze op een dag de rouwadvertenties leest ziet ze dat haar moeder is overleden. Haar moeder heeft haar en haar vader laten stikken toen ze pas dertien jaar was. Ze gaat naar de begrafenis en zo maakt ze kennis met haar halfzusje Eva. Eva vertelt haar dat haar moeder geen natuurlijke dood is gestorven. Ze houdt het hierbij en wil er verder niets over kwijt.
Drie dagen na de uitvaart staat Myrthe plots oog in oog met haar halfzusje die daar onverwacht op haar erf staat. Blijkt dat Eva haar man Dave heeft verlaten en dat ze zich nu hier wil vestigen. Myrthe is totaal van slag want dit wil ze absoluut niet. Ze leidt een rustig leventje en een wildvreemde in haar huis laten ziet ze echt niet zitten. Ondanks het onaangekondigde bezoek vind ze het toch aandoenlijk, ze is tenslotte haar halfzusje!
Volgende morgen belt Eva naar haar vader en zegt dat ze hier is met een plannetje. Ze heeft ook geen rooie cent en dus is het wel prettig om bij Myrthe te wonen nu. Ze heeft een plan opgevat om van deze boerderij een Bed & Breakfast te maken en dit zeer tegen de zin van Myrthe.
Myrthe weet dat Eva plannen heeft maar als Eva hier wil blijven zullen er toch een paar dingen dringend moeten veranderen. Myrthe kan met momenten het gezeik van Eva niet meer aanhoren. Ze wil terug wat rust in haar leven en ze heeft zelf een heleboel te doen met de wijngaard.
Eva zet haar willetje door en de plannen voor de B&B worden werkelijkheid. Eva brengt gans haar hebben en houden en Myrthe heeft het hier allemaal zeer moeilijk mee omdat haar halfzusje met momenten zeer onhandelbaar is en van die mood swings heeft. Desalniettemin laat ze Eva maar betijen want het is tenslotte familie.
Mythe probeert ook te achterhalen wat er nu feitelijk met hun moeder gebeurd is en Eva vertelt haar met mondjesmaat de details. Ze wil er eigenlijk niet over praten en ook haar achtergrond is voor Myrthe een groot vraagteken. Ze vertrouwt haar niet en gaat zelf op onderzoek uit.

Conclusie; Doordat Myrthe zelf op onderzoek uit gaat komt ze het een en ander te weten wat Eva voor haar angstvallig heeft verborgen gehouden. Ze is verbijsterd wat Eva allemaal achterhoudt maar beetje bij beetje vallen alle puzzelstukjes in elkaar.
Het verhaal is zeer goed verteld en ook hoe de zusjes zijn. Myrthe is heel verlegen en ze laat zit voortdurend bedotten door Eva. Meestal reageert ze niet en op momenten had ik zoiets van “doe dan toch je mond eens open”. Eva daarentegen gaat er echt voor en niets of niemand zal haar stoppen om haar doel te bereiken. Eva is heel dominant en is altijd gewoon geweest om haar zin te krijgen.
Dit boek heeft twee delen; het verhaal van de zusjes en het verhaal van een gepensioneerd Rechercheur die komt logeren in de B&B.

Beoordeling; Het verhaal is heel vlot geschreven en je wil constant verder lezen hoe dit allemaal gaat aflopen. Enige opmerking: Bij het verhaal van de rechercheur worden er soms dingen prijs gegeven die nog niet in het verhaal van de zusjes is voor gekomen. Dit vind ik een beetje een spoiler alert.
Dit is ook zo’n typische vrouwenthriller maar het is daarom niet minderwaardig. Het verhaal is zeer goed geschreven en ik vind het slot zeer verrassend. Dit is zo’n soort boek dat echt heel ontspannend en prettig leest. Ik zal zeker nog boeken van haar lezen.
Dit boek krijgt van mij 4 sterren