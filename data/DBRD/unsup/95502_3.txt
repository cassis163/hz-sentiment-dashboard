De verhaallijn zelf sprak me heel erg aan. Je ziet hoe jaren later een vrouw nog altijd last kan hebben van wat er haar als jong meisje is overkomen. Alles doet haar denken aan toen, ze heeft nare dromen, wordt ‘s nachts al zwetend wakker,… Ik zag het zo voor me hoe alle negatieve gevoelens terug werkelijkheid worden voor Sofie als haar vader opeens overal terug opduikt. Prachtig is hoe liefde en vriendschap hier een grote rol spelen en hoe Sofie langzaam aan het verleden achter zich kan laten.

Een prachtig boek waar het verhaal van 3 totaal verschillende mensen op regelmatige basis elkaar kruisen. Soms op te aangekondigde momenten, maar soms ook helemaal niet, wat het juist zo leuk maakt.

Ik heb met alle plezier dit boek gelezen. Het was fijn om te weten dat de schrijfster uit Aalst komt (waar ik elke dag wel de schoolbanken slijt). Het was niet moeilijk om het boek dan ook in deze omgeving te plaatsen wanneer de ‘Grote Markt’ er regelmatig in voorkomt. Ook geweldig om geregeld eens een ‘Vlaams getint zinnetje’ tegen te komen zoals; ‘Dag Peter, ça va kerel?‘.

Als laatste wil ik Katrien en haar uitgeverij bedanken voor het toesturen van dit boek!
http://booksandteacorner.wordpress.com