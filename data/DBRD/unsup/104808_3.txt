Wat is mijn mening over het boek? Ik vind het een erg goed en leuk verhaal. Ik kan het boek zeker omschrijven als een romantisch boek met tienerproblemen. Je moet ervan houden, maar mij ligt dit genre wel. In het boek neem je eigenlijk een kijkje in Teresa’s leven en dat van Jase. Teresa is onwijs verliefd op Jase maar hun relatie verloopt niet zo soepel. Ik ga nog niet verklappen wat er allemaal gaat gebeuren want dan is het boek niet meer interessant. Ik moet zeker toegeven dat ik meerdere keren erg ben geschrokken van bepaalde bekentenissen. Het boek is zeker niet voorspelbaar en dat vind ik erg belangrijk. Naarmate het boek vordert wordt het verhaal interessanter. In het begin is het redelijk oppervlakkig en gebeurt er niet veel, maar dat veranderd snel.

Het verhaal is realistisch en ik kan me goed in het verhaal verplaatsen. Het verhaal zou zo echt gebeurt kunnen zijn. Hierdoor word ik ook echt ‘meegetrokken’ in het verhaal en wil ik weten hoe het afloopt.

De schrijfstijl van J. Lynn vind ik in een woord geweldig. Ze schrijft zo fijn dat ik niet wil stoppen met lezen. Haar keuze voor bepaalde woorden spreekt mij aan en ze gebruikt gelukkig ook geen moeilijke woorden. Het is makkelijk te begrijpen, maar het is ook zeker niet in kindertaal geschreven. Het boek is zeker bedoelt voor de wat oudere leeftijd. Echt young adult dus.