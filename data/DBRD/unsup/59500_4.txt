SAMENVATTING
In het voorwoord vertelt Hester wat de aanleiding was om dit boek te schrijven en welk inzicht het haar heeft gegeven.

Echt gelukkig voelt Hester ze zich de laatste tijd niet. Ze heeft depressieve klachten. Herinneringen aan vroege komen voorbij. Ze ziet een stil kind dat gevoelig is voor sfeer. Soms had ze voorspellende dromen en wist niet goed hoe hiermee om te gaan. Terwijl ze zich nog eens in haar bed omdraait herinnert ze zich, dat ze ergens las dat een depressie betekent, dat je voor jezelf een ander leven wenst.

Haar intuïtie is scherp en ze is gevoelig voor energieën van anderen, waar ze soms moe van wordt. Sinds kort volgt ze een intuïtieve opleiding om te leren zichzelf beter te begrenzen.

Ze mijmert verder. Ze wil al jaren verre reizen maken. Nu heeft ze die kans, omdat ze geen werk heeft en dus geen verplichtingen. Even twijfelt ze, want ze laat haar twee kinderen achter. Bovendien brengt reizen in een ver vreemd land risico’s met zich mee. Ze wil graag naar Nepal, omdat ze daar kennis kan maken met het Hindoeïsme, mediteren en Healing en Reading. Ze bespreekt het met haar echtgenoot en gelukkig gunt hij haar deze ervaring en de kinderen zijn in zorgzame handen bij hem.

Twee weken later vertrekt Hester naar Nepal het land van de magische natuur en mythische cultuur, die als een magneet aan haar trekken.

MIJN MENING
In ‘Dromen; Durf te leven’ neemt Hester ons mee op haar reizen naar Nepal, Bali, Australië en Indonesië: Sumatra, Java en nogmaals Bali 14 jaar later.
Onderweg vertelt ze boeiend over de lokale bevolking, cultuur, natuur, gebouwen, godsdiensten, meditatie, spiritualiteit én de grote veranderingen die plaats hebben gevonden in Bali.

Tijdens het reizen door de verschillende landen neemt Hester ons ook mee op haar innerlijke reis. Gedurende deze reis gaat ze op zoek naar wat belangrijk voor haar is en wat ze moet loslaten. Ze hoopt innerlijke rust en vrede te vinden.

‘Bij elke inademing breng ik rust in mijn lichaam Bij elke uitademing glimlach ik Ik blijf in het moment van nu En ervaar het grote wonder van dit moment.’

Tich Nhat Hanh

In Nepal ontmoet ze de Australische Barry die haar veel kan leren over Healing en Reading. Barry heeft weinig tijd, omdat hij terug moet naar Australië, maar ze spreken af via e-mail contact te houden.

Eenmaal terug in Nederland kan ze moeilijk haar draai vinden. De indrukken van de reis zijn diepgeworteld. Vier maanden later neemt ze de weloverwogen beslissing om te scheiden. Ze heeft het ultieme gevoel van vrijheid ervaren, haar intuïtie te volgen en vertrouwen op zichzelf.

‘Het is goed dat je doet wat je goed voelt.’

Anderhalf jaar later heeft Hester haar leven weer op orde en neemt via de mail contact op met Barry. Tijdens het mailen groeien ze naar elkaar toe. Hester voelt vlinders. Barry stelt voor om samen naar Bali te gaan en uit te zoeken wat hun gevoelens voor elkaar zijn.

Hester haar leven in Nederland verloopt niet gemakkelijk. Na haar echtscheiding heeft ze de zorg voor haar twee kinderen. Ze werkt fulltime, wordt opnieuw werkeloos, start haar eigen bedrijf en krijgt een burn-out. Nadat ze deels hersteld is gaat Hester als vrijwilliger werken in een Hospice, waar ze kennismaakt met Harmen, die niet lang meer heeft te leven. Er ontstaat een bijzondere vriendschap. Hij is degene die haar een belangrijke boodschap meegeeft.

In deze roman zie je Hester uitgroeien tot een zelfstandige vrouw, die weet wat ze wel en niet wil en beslissingen durft te nemen. Langzaamaan word je meegenomen in de rust en vrede die Hester stap voor stap ervaart.

Hester is een geboren verteller en weet haar verhaal én dialogen realistisch en levendig te verwoorden in een vlotte schrijfstijl. Haar emoties gaat ze niet uit de weg en haar denkwijze en handelen zijn begrijpelijk. Karakters worden voldoende uitgediept, situaties en gebeurtenissen worden beeldend beschreven. De verschillende opleidingen die Hester heeft gevolgd om meer inzicht te krijgen in het leven én zichzelf worden prima uitgelegd.

Het ineen laten vloeien van buitenlandse reizen, opleidingen, liefdes, Hester haar leven in Nederland én innerlijke reis zorgen ervoor dat het verhaal genoeg afwisseling heeft en niet zweverig wordt.

Aan het eind van Hester haar verhaal is de cirkel rond, weet ze waar ze staat en kan aan een nieuwe fase in haar leven beginnen.

‘Op weg naar een zeker doel, realiseer ik mij dat datgene waar ik naar op zoek ben al die tijd in mezelf aanwezig was.’

In deze roman staat een aangrijpend gedicht van Hester.

Een knap debuut!