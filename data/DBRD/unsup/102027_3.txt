Een goed bedacht en huiveringwekkend avontuur, bovendien met een lekkere vlotte schrijfstijl op papier gezet. Ik ben een liefhebber van 'het spannende verhaal' in de meest brede zin, en dit verhaal is superspannend. Voor het eerst dat ik denk: dit boek had nog wel wat extra hoofdstukken verdient. Maar dat is ook om een andere reden: de missing link. Ik mis in de opbouw een paar hoofdstukken die je als lezer meevoeren in het gezinsleven van Richard. En dat er dan heel langzaam allemaal 'rare dingetjes' gebeuren met zijn vrouw en zijn dochtertje. Twee voordelen: je gaat je meer inleven in het gezin en wat hen overkomt en het komt de geloofwaardigheid ten goed. Aan dat laatste ontbreekt het nu: waarom laat iemand in vredesnaam een viezerik als Jack de Pater in zijn huis en zo dicht bij zijn vrouw en kind. Dat gevoel mis je volledig en dat blijft wel het hele boek in je achterhoofd rondzingen. En da's jammer.