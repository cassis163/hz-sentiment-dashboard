Opcop is het nieuwe geheime team van Europol dat wereldwijd ingezet wordt. Het is geheim, maar toch weet iemand ervan.
Ze worden een eerste keer ingezet nadat er tijdens de top van de G20 in Londen 2 zwaar mishandelde en gefolterde doden vallen. Een man, een Chinees zo lijkt het en een vrouw die gefolterd is. Ze is tentoongesteld als een schilderij.
Opcop is samengesteld uit leden van verschillende landen en ze moeten ook in veel verschillende landen actief zijn om deze zaak op te lossen die tentakels naar alle kanten heeft.

Ik had hier meer van verwacht omdat ik dacht dat dit een boek vergelijkbaar met een Tom Clancy zou zijn en dat viel toch behoorlijk tegen. Heel veel lopende tekst en weinig dialogen maakten het een zwaar boek.