Dit boek is het eerste deel in een tweeluik over de 14 jarige Alya, ze leeft in de 9e eeuw in het islamitische Cordoba. Haar vader werkt aan het hof van de emir als hofmeester en heeft Alya de talen geleerd van de omliggende landen, iets dat in die tijd ongebruikelijk is, Omdat haar slavin Oncha uit het Frankische Navarra komt, heeft Alya deze taal ook geleerd. Dit is een gave maar niet altijd een zegen. Zeker niet al de emir haar als tolk meestuurt met een gezantschap naar het christelijke Navarra. Het wordt en lange en zeker niet ongevaarlijke reis voor een jong meisje met haar slavin .Meerdere keren moet ze zich voordoen als iemand anders om niet opgepakt te worden. Ziet Alya haar vader ooit nog terug?
Het karakter van Alya wordt niet heel uitgebreid verteld maar je hebt genoeg informatie om je in haar te kunnen inleven. Ze is jong , maar zeker niet bang uitgevallen en doordat ze haar talen spreekt kan ze zich overal wel uitredden. Slim is ze in elk geval. Ze bedenkt steeds weer een manier om uit een benarde situatie te komen. Soms komt dit nogal ongeloofwaardig over voor een jong meisje. De andere hoofdpersonen worden genoeg uitgediept om je in hen te kunnen verplaatsen. Oncha en Yanti zijn mijn favorieten omdat zij het dichtst bij Alya staan. Er zijn ook genoeg engerds in het verhaal, zoals Jimenez en Alonso. Die wil je niet tegenkomen, wat een smerige mannetjes.
Het verhaal begint langzaam en het duurt een tijdje voor het wat meer vaart krijgt maar het is wel meteen al een pakkend verhaal. Je kan je goed in Alya verplaatsen en leeft echt met haar mee. De auteur heeft de sfeer en de omgeving in dit boek goed beschreven ,waardoor je precies weet hoe het gebied er toen uitzag. Er zit zelf een landkaart in en een lijst met alle personages .De hoofdstukken zijn niet al te lange en de woordkeuze is simpel waardoor je zo door het boek heen vliegt. Het is een historische YA roman met spanning en avontuur .De opbouw naar het eind is goed, al vind ik het eind nogal onverwacht. Dit komt omdat het een tweeluik is, ik hoop dat de vragen die ik nog heb, in het volgende deel worden beantwoord.
3.5 sterren, afgerond op Hebban naar 3