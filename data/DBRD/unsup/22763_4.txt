Een boek met meerdere gezichten: spannend, bij vlagen grappig, historisch bepaald en in sommige passages ook heftig.

Spannend vanwege de verschillende wendingen die het plot heeft.
Grappig vanwege de cynische stijl die de hoofdpersoon hanteert, grotendeels een overlevingsstrategie gegeven de barbaarse omstandigheden in WOII.
Historisch interessant, gegeven de belangrijke en tragische rol die Praag heeft gespeeld in de tweede wereldoorlog.
En bij vlagen heftig en grimmig als het gaat om de onmenselijke daden van de nazi's.