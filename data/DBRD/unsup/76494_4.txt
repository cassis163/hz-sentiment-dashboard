Maan en Zon gaat over drie generaties Tromp: Roy, de vader van Max, Max de vader van Sonny en Sonny en wordt verteld door broeder Daniel. Broeder Daniel is eerst onderwijzer daarna schoolhoofd van een school in Barber, Curaçao. Broeder Daniel is zelf een van de eerste zwarte broeders uit Curaçao.
Broeder Daniel vertelt niet alleen uitvoerig wat hij allemaal heeft meegemaakt met de familie Tromp. Maar ook de geschiedenis van Curaçao komt voorbij, de neergang van Shell, de overname van de raffinaderij, de werkloosheid, de armoede en de criminaliteit.

Ik ben een groot fan van Stefan Brijs. Dat hij kan schrijven heeft hij al eerder bewezen met De Engelenmaker en Post voor mevrouw Bromley.
Brijs heeft zich goed ingeleefd in Curaçao, de Curaçaoënaar en de geschiedenis van het eiland. Zijn schrijfstijl is soepel en beeldend.