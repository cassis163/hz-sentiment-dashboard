Als echte fan van Elizabeth George, was ik erg benieuwd naar de boeken van Corine Hartman. Er is niets teveel gezegd: Nederland heeft haar eigen Elizabeth George gekregen en ze heet Corine Hartman! Tweede adem leest in één adem uit, naarmate ik dichter bij het einde kwam, ging ik steeds sneller lezen. Ik moest en zou zo snel mogelijk weten hoe het afliep. Corine is er in geslaagd om het verhaal zo in elkaar te draaien, dat aan het eind van het boek precies iemand anders de dader is dan ik had verwacht. Deze who-done-it is een absolute aanrader voor de fans van een goede detective.