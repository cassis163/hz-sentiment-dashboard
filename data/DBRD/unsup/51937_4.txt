Twee korte verhalen (ca 100 bladzijden per verhaal) over mannen op leeftijd die het nog één keer allemaal anders gaan doen. Haagse Liefde gaat over een stijf verzekeringsmannetje die vooral meewarigheid op zijn pad vind bij zijn collega’s. Hij is van de oude stempel en gaat op onderzoek uit zoals dat hoort als hij een zaakje niet vertrouwt.. Hij wordt verliefd op een overleden vrouw van een client waarop de hele boel op uiterst absurde wijze volledig ontspoort.

In de Vieze Engel krijgt een plafondrestaurateur bezoek van een engel. Die hem aanspoort zijn roeping te volgen. Niet restaureren, maar creeëren. En ook hier gaat het niet zoals de hoofdpersoon gehoopt dan wel verwacht had. Twee maffe verhalen die ondanks het lage tempo (want ik hou niet van trage boeken) mij beide konden bekoren. Rare verhalen, vreemde mooi neer gezette hoofdpersonen.