Van de auteur Jonathan Holt is eigenlijk weinig anders bekend als dat hij in Londen woont en op dit moment directeur is van het grootste reclamebureau in Engeland. Een bezoek aan Venetië gaf voor hem de doorslag om Het labyrint van Venetië te gaan schrijven. Het is het eerste deel van de Carnivia trilogie.

Capitano Kat Tapo is al jonge agent bij de Carabinieri gestationeerd en wordt aan hoofdrechercheur kolonel Aldo Piola gekoppeld. In haar eerste zaak krijgt ze grote bewondering voor haar oudere collega.
Het duo wordt naar het lichaam van een vermoorde priester gestuurd, dat na een kort onderzoek een vrouw blijkt te zijn. Die conclusie betekent direct een aantal vragen omdat een vrouwelijke priester in de katholieke kerk niet mogelijk is.
In een tweede verhaallijn is 2e luitenant Holly Boland met een onderzoek bezig naar de inmiddels bekende Operatie Storm in het voormalige Joegoslavië. Een derde verhaalllijn beschrijft het ontstaan van de site Carnivia dat feitelijk een chatroom is die is opgebouwd uit een driedimensionaal virtueel Venetië. Het grote geheim van deze site schuilt in de privacy waar de ontwerper en beheerder, Daniel Barbo, veel aandacht heeft besteedt aan niet te achterhalen IP-nummers.
Maar de moord op de gevonden vrouw is de basis waar het geheel op rust en de andere verhaallijnen langzaam naar toe kruipen.

Jonathan Holt heeft met Het labyrint van Venetië en buitengewoon sterk verhaal geconstrueerd waarin veel actualiteiten aanwezig zijn. Vrouwensmokkel en –handel, de politieke situatie en consequenties voor de bevolking, het zijn zomaar twee uiteenlopende onderwerpen die toch goed te combineren zijn. De spanning haalt Holt uit de verschillende verhaallijnen dus ook daar zet hij alles niet in op een paard. Heel knap is ook het altijd aangename stukje romantiek dat een thriller extra kleur geeft, het hoort er gewoon bij.
Toch met redelijk weinig personages waardoor het verhaal redelijk goed volgbaar blijft, weet de auteur een grote spreiding in het verhaal te geven. Indrukwekkend ook is de toepassing van het gebruik van veel moderne middelen zoals drones en internet tegen het historische decor van Venetië. Hierbij maakt de vertelkunst van Holt het geheel af want de Italiaanse sfeer is voor de lezers bij te proeven. Een indrukwekkend verhaal dat het niet van een hoog aantal doden moet hebben maar wel van de opzet van de plot en het schrijftalent van de auteur. Het tweede deel van deze trilogie wordt voorlopig node gemist!

Eindoordeel: 4 sterren

Spanning: 4 sterren
Plot: 5 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 4 sterren