Voor de buitenwereld is Tom Brandt beroepsfotograaf voor National Geographic, en maakt hij prachtige en indrukwekkende fotoreportages op en van bijzonder plaatsen en gebeurtenissen.

Als tijdens zo’n fotoreportage in een vulkaankrater in IJsland een ernstig ongeval gebeurd, blijkt Tom ook nog een tweede werkgever te hebben, de Militaire inlichtingen en Veiligheidsdienst, waarbij zijn kennis en vaardigheden als oud-marinier goed van pas komen.

Terroristen verbonden aan IS willen de Westerse wereld ontregelen en daarbij gebruik maken van de bijzondere middelen die op IJsland voor handen zijn, te weten vulkanen en gletsjers.

Frank van Zwol de auteur is beroepsavonturier en bekend met de natuur van IJsland, dit is goed te merken vooral door de sfeer van de beschrijvingen van het landschap en de werking van vulkanen. Hij neemt je mee op reis door IJsland, over gletsjers en in vulkaankraters. Hij heeft een verhaal geschreven wat van begin tot eind spannend is, zonder ongeloofwaardig te worden. Sterker nog, als lezer heb je het idee dat zo’n aanslag echt zou kunnen gebeuren. We weten allemaal wat de vulkaanuitbarsting tot ontregeling van het vliegverkeer in 2010 geleid heeft en dat was dan nog een relatief “kleine” uitbarsting.
Voor mij was dit de eerste kennismaking met deze auteur en hij heeft er een fan bij.