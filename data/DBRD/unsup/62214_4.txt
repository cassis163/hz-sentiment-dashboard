Ik heb nu kort achter de boeken van Camilla Läckberg gelezen (IJsprinses, Predikant en Steenhouwer). Ik vind ze alle drie erg goed: ijzersterk verhaal, uitstekend plot en in alle gevallen knoopt de schrijfster de draden uit het verleden heel behendig aan de daden in het heden.
Ik vond dat ze op het eind van Steenhouwer de verklaringen van Agnes en Lilian iets te kort door de bocht in het verhaal weefde, maar afgezien daarvan zag je de uitkomst natuurlijk al geruime tijd aankomen. Maar Läckberg weet je dan door haar subtiele bewoordingen en vlotte schrijfstijl zo te blijven boeien dat je alleen maar door wilt lezen. 's Ochtends vlak voor ik naar het werk moest, 's avonds tussen de bedrijvigheid van koken e.d. door, het boek was nooit ver uit het zicht. Elke vrije seconde werd aangegrepen om nog een stukje te lezen. Zometeen maar eens even op de site van de bieb kijken of ik het volgende deel kan reserveren.....