Een recensie van mij over dit boek is natuurlijk niet helemaal blanco....Robin Hobb is namelijk mijn lievelingsschrijfster. Ik heb de boeken van de levende schepen, de boeken van de zieners en de boeken van de wilde regenlanden al diverse keren gelezen. Ik was dan ook ontzettend blij toen ik hoorde dat er een nieuw boek kwam. Ik was al in het boek begonnen op mijn e-reader toen ik las dat ik de wedstrijd op Hebban had gewonnen! De volgende dag bracht de postbode mij het pakje met het boek al. Het was ook nog een gelimiteerde versie met handtekening van Robin Hobb! Helemaal geweldig natuurlijk om toe te voegen aan mijn collectie, bedankt Hebban!

Het voelt zo natuurlijk en vertrouwd om terug te kruipen in de persoon van Fitz, echt heerlijk! Je zit er meteen helemaal in. Het is gewoon ongelooflijk wat Robin Hobb weer weet te verzinnen. In dit boek komt een nieuw belangrijk personage tot leven dat je meteen in je armen sluit, zo heerlijk.
Het einde van het boek is zo tragisch dat ik met pijn in mijn hart (tijdelijk) afscheid moet nemen en weer moet gaan zitten wachten op het volgende deel!