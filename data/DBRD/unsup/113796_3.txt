Na een prima debuut heeft Viveca Sten zich gewaagd aan een tweede thriller waar een aantal personages van haar eerste boek hun opwachting wederom maken. Toch kunnen beide boeken zelfstandig gelezen worden.
Na het startschot van de jaarlijkse zeilwedstrijd rond het eiland Gotland blijft een enorm jacht achter. De doodgeschoten kapitein blijkt Oscar Juliander te zijn, succesvol zeiler en vicepresident van de Koninklijke Zweedse zeilvereniging en daarnaast een succesvol en gerenommeerd advocaat. Thomas Andreasson, Margit Grankvist en de rest van het politieteam starten een onderzoek wat enkele weken in beslag gaat nemen. Er komen veel personages voorbij en dat maakt het in eerste instantie lastig maar de korte hoofdstukken daarentegen zorgen voor een vlotte verteltrant. In de loop van het verhaal wordt duidelijk welke rol ieder speelt.
De uitgebreide beschrijvingen van de zeilwereld maken het voor mij ietwat langdradig maar als je dit terzijde schuift blijft een uiterst prettig leesbaar boek over. In de wereld van de hogere kringen stuiten we op ontrouw, drugs, bedreigingen en duistere transacties. De schrijfstijl van Viveca Sten is als zoals meerdere Scandinavische thrillers, uitgebreid, beeldend en ogenschijnlijk kabbelend. Maar vergis je niet, er zijn verborgen agendaÂ’s en niet alles is zoals het lijkt. Onderhuids broeit er van alles. De verhaallijn is goed opgebouwd en vanaf bladzijde 150 komt er meer vaart in, het plot is verrassend en mooi uitgewerkt. Viveca Sten bewijst hiermee dat ze een blijver is, de personages in het boek hebben voldoende potentie om in een volgend boek een vervolg te krijgen. Een dikke voldoende!