Het wordt misschien een beetje vervelend maar ik heb maar weer eens een boek van Sebastian Fitzek uitgelezen. Er volgen op korte termijn nog drie boeken van onze grote Duitse Thriller vriend!

Het boek draait om een radiozender 101.5, waar een "psychopaat" de ideale en goed uitgedachte gijzeling heeft uitgedacht en gaat uitvoeren. Ira is een psychologe en politieagente in verval.Ze heeft twee dochters waarvan er één zelfmoord heeft gepleegd, zij geeft zichzelf hiervan de schuld, daarnaast wil haar andere dochter al een tijdje niet meer met haar praten. Laat die dochter nou eens onderdeel van de gijzeling worden waar Ira als onderhandelaar moet optreden. Tel daarbij op dat de gijzelnemer handelt uit liefde, er doodgewaande geliefden terugkeren en samenzweringen op alle vlakken en je krijgt: "De Gijzeling"

Het is weer een niets is wat het lijkt verhaal waar Fitzek zo enorm in uitblinkt. Hij schuwt het macabere niet en heeft daarnaast goede research gedaan naar de daadwerkelijke processen. Het is een heerlijk geschreven thriller met een aantal onderliggende lagen.. Het is geen literair meesterwerk en niet mijn meest favoriete boek van Fitzek maar spannend is het zeker!!