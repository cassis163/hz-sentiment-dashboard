Mijn beeld van jou is zeker geen slecht boek, maar het verhaal is een beetje "met grote stappen, snel thuis". Er zit zoveel vaart in het verhaal, dat je er niet in wordt meegenomen. Het meest storend is dat voor de liefde tussen Emma en Boris, die overweldigend zou moeten zijn, maar helaas komt dit niet geloofwaardig over. Het is lastig om je echt in te leven en te voelen WAAROM de vonk tussen hen overslaat en waarom het verhaal loopt, zoals het loopt. De thema's in het boek bieden kans voor verdieping, maar door de reeds genoemde vaart, blijft het allemaal een beetje aan de oppervlakte.