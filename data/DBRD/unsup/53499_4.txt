Buiten de bekendste fantasy-verhalen (LOTR en Game of Thrones) had ik nog nooit een fantasy gelezen. Ik was aangenaam verrast met 'ontworteld'. Het boek heeft naar mijn mening een sterk sprookjesachtig verhaal, mede-lezers deed het wat denken aan Beauty and the beast. ('gemene' tovenaar zoekt elke 10 jaar een meisje uit om in zijn kasteel onder te brengen.) Ik vroeg me direct af waarom hij dat doet, wat ze daar moeten doen en wat het doel is van de tovenaar.
Naarmate het verhaal vordert leren we dat de tovenaar (bijnaam de Draak) eigenlijk een goed hart heeft.
De tekst zelf wordt heel erg poÃ«tisch neergezet, naar mijn smaak soms iets te overdreven waardoor ik sommige zinnen af en toe eens moest herlezen om de volle betekenis ervan te begrijpen.
Het is een vrij dik boek (dik in de 500 pagina's) en het verhaal werd voor mij op een bepaald moment een klein beetje langdradig. Tot we dan bijna op het eind van het boek bij de oorsprong van het Woud komen en daar plots in luttele bladzijden de uitleg gedaan wordt. Jammer, ging voor mij op dat belangrijke moment te snel.
Al bij al vond ik het een zeer aangenaam boek om te lezen, mooie citaten ook uit gehaald, maar ik zou het niet opnieuw uit de kast halen om te herlezen. Wel om door te geven aan anderen. Dus een goeie 4 sterren.