In dit boek maak je kennis met het leven op het eiland Minelotte. Je reist samen met de 11 jarige Mick door de wondere wereld van de gerechten. Met het kookboek : Recepten van de zeven wereldzeeën beleeft Mick een geweldig avontuur. Op Minelotte regeert keizer Linus I, de keizer regeert met hele strenge hand en iedereen die de regels overtreed word verbannen naar de Witte Rots.
Al in het begin maakt Mick een grote fout en word berecht, kan Mick dit oplossen en tegelijk zijn ouders redden van de Witte Rots.
Om zijn doel te bereiken kookt Mick 9 geweldig recepten die achter in het boek te vinden zijn. Zal het Mick lukken om samen met zijn vrienden Remo, Piekie, Ari en Kokkie en zijn zusje Lori iedereen van de Witte Rots te redden of krijgt hij van Keizer Linus daar geen kans toe. In dit af en toe spannende boek weet Marloes Morshuis je het water in je mond te laten lopen.
Laat je niet overmannen door de dikte van het boek, de schrijfstijl van Marloes Morshuis zorgt dat je door wil lezen. Dit boek is natuurlijk geweldig voor de echte kook fan. Maar ook voor kinderen die niet zo veel lusten en waar eten een beetje een ding is, door het spannende verhaal vergeet je dat het om eten gaat en de moeilijke eter zal zich zelf zeker kunnen herkennen in de eetgewoontes van Limus. Het boek bevat behoorlijk spannende momenten en daardoor is dit boek pas geschikt voor kinderen vanaf 10 jaar. Al zijn de gerechten al veel eerder super vooral de pasta en gebakken aardappels doen het goed en en lezend over de zalmkoekjes werd iedereen helemaal blij. Koken voor de keizer leest alleen zo heerlijk weg dat die nu nog niet op tafel hebben gestaan.
Marloes Morshuis verrast de lezer door de wendingen die het boek zo af en toe krijgt en blijft ze de spanning tot het einde bewaren.
Dit boek verdient zeker 4sterren waarom geen 5 als je het zo goed is mist het toch wat. Zo af en toe springt het boek van A naar B. Ook mist het afbeeldingen. Misschien omdat bijna elk kookboek die bevat. De 5 sterren blijven ook nog even achter voor het moment dat er een versie verschijnt van twee boeken in één. Hoe mooi zou het zijn als het kookboek Recepten van de zeven wereldzeeën als uitneembaar boekje in het boek zit, met de geweldige tekeningen van alle kruiden en planten zoals beschreven in Koken voor de keizer. Zodat de lezers zich, in zijn eigen keuken, even Mick kunnen voelen.