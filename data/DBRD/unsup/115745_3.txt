Ik had laatst toevallig een heel rijtje boeken uit de Prentenboek Top 10 te pakken in de bibliotheek. Eerder recenseerde ik al Kom uit die kraan! en Lente, zomer, herfst, winter. Vandaag is het de beurt aan Hé, wie zit er op de wc? van Harmen van Straaten.

Beer moet heel nodig.
Hij loopt naar de wc.
Maar de deur is op slot…
Wat moet hij daar nu mee?
Beer klopt aan en vraagt:
‘Hé, wie zit er op de wc?’

Er komt geen antwoord. Dan komt Varken aangelopen, met een rol wc-papier onder zijn arm. Die moet dus ook. Beer zegt streng dat hij achteraan moet aansluiten. Dan volgen Olifant, Tijger, Pinguïn, Aap en Giraf, allemaal met hoge nood. Maar de wc blijft dicht en wie er op zit blijft lang een raadsel.

Van Straaten heeft al zo’n 400 kinderboeken geïllustreerd en er ruim 50 geschreven. Ik vind in Hé, wie zit er op de wc de tekeningen het sterkt. Varken ziet er heel schattig uit, met zijn knuffelvarkentje en een speelgoedhondje aan een touw. Ook grappig: alle beesten houden hun poten stijf tegen elkaar aan, zo nodig moeten ze, behalve de giraffe. Die maakt juist een spagaat. Het is leuk hoe Van Straaten de spanning opbouwt. Je wordt zelf ook wel erg nieuwsgierig wie er zo lang bezig is op die wc.

Lees verder op mijn site