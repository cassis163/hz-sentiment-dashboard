In Verlaten (deel 3 van de Wayward Pines trilogie) gaat het er vooral in het eerste gedeelte van het boek nogal heftig aan toe. De hekken zijn open wat betekent dat niemand in het dorp meer veilig is voor wat zich eerst alleen buiten de hekken van Wayward Pines bevond. Dorpelingen slaan massaal op de vlucht, niemand is nog langer veilig en de paniek is dan ook groot. Waar deel 1 en 2 nog prima beschreven konden worden als spannende thrillers, daar is deel 3 toch beter op zijn plek in het genre horror. Blake Crouch had blijkbaar de smaak te pakken en doet er in deel 3 nog even een flink schepje bloederige spanning bovenop en dat tot in de kleinste details beschreven. (knap stukje auteurswerk). Laat de horror je echter niet afschrikken, wanneer je doorleest komt je maag vanzelf weer tot rust. Zoals het een echte held betaamt weet Ethan zichzelf uit de meest benauwde situaties te redden en net wanneer je denkt dat het gedaan is met de mensheid ………

De Wayward Pines trilogie is zeker een serie om te koesteren. Er zijn de laatste tijd al veel boeken, films en televisie series met vergelijkbare verhalen opgedoken, maar Wayward Pines heeft toch net even meer en verdient het om gelezen te worden en daarna een eervol plekje te krijgen in je boekenkast.