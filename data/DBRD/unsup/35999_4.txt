Auteur: Anita Terpstra
ISBN: 978 90 234 9429 4
Aantal pagina’s: 320
Uitvoering: Paperback
Uitgever: Cargo
Genre: Literaire Thriller
Verschijningsdatum: september 2016

Cover:
Een Amerikaans aandoende cover en prachtige kleurstellingen! De vrouw in de auto…het maakt nieuwsgierig, op naar de achterflap!

Achterflap:
Vier vrouwen zijn verdwenen. Mijn man weet waar ze zijn.

Wanneer MacKenzie trouwt met Matt, een gevangene die in death row zit, laat iedereen in haar omgeving haar vallen. Matt is veroordeeld voor de ontvoering van vijf vrouwen. Een van hen wist te ontsnappen en op basis van haar getuigenis wordt Matt veroordeeld. Hij blijft echter volhouden onschuldig te zijn; de andere vrouwen zijn nooit gevonden. Maar dan verdwijnt er opnieuw een jonge vrouw. Om Matts leven te redden zet MacKenzie alles op alles om zijn onschuld te bewijzen. Wanneer dat niet lukt, besluit ze hem te helpen bij zijn ontsnapping uit de zwaarbewaakte gevangenis.

Voor haar staat er namelijk nog veel meer op het spel…

Mening:
Het zou eens tijd worden, mijn eerste kennismaking met Terpstra en wat voor één! Samen gaf me precies wat ik zo graag beleef in een thriller. Het is spannend, je vraagt je continue af wat het addertje onder het gras zal zijn en ook de personages en side-kicks wisten me uit te dagen. Het verhaal wordt in de ik-vorm verteld vanuit met name MacKenzie en wanneer ze na een briefwisseling notabene trouwt met Matt dacht ik alleen maar: Hoezo?

Ook de ontvoerde vrouwen Rosie en Vicky komen tussendoor aan het woord en de ontberingen die worden ondergaan zijn niet van de lucht. De schrijfstijl is bijzonder fijn en je waant je gewoon in Amerika. Na een pakkend begin is het verhaal zeer onderhoudend, en blijft het een groot vraagteken wie nu wel te vertrouwen is en wie niet, hoe het met de vrouwen zal aflopen ook en wie de dader nu is. Tot daar zomaar één zinnetje tevoorschijn kwam dat ik dacht: Lees ik dit nu goed?

En ja hoor, je kon er de klok op gelijk zetten, daar kwam dan de plottwist! De spanningsboog staat ineens op knappen, de actie en mishandelingen lieten me zowel grinniken als mijn maag ineenkrimpen. Wat zit er een vaart nu in het verhaal en het leest als een speer. Richting einde werd het wel wat veel allemaal en ietwat rommelig her en der. Who cares, ik zat de bladzijden te verslinden en Terpstra heeft er een fan bij.

Conclusie:

Schrijfstijl: 4
Originaliteit: 4
Plot: 4
Leesplezier: 4.5
Spanning: 4
Psychologie: 3.5

Vier sterren voor Samen.

Karin Meinen.