Allesbehalve oké gaat over het leven van de 18jarige wees Izzy O’Neil. Ze is 13 jaar geleden haar ouders kwijtgeraakt door een auto ongeluk en sindsdien woont ze bij haar oma Betty. Betty kan zich het niet veroorloven om met pensioen te gaan, omdat hun financiële situatie dat niet toe laat. Naast haar oma Betty heeft Izzy twee beste vrienden: Danny en Ajita. Als Danny ‘opeens’ besluit verliefd te zijn op Izzy komt de vriendschap in een rare vriendschapsdriehoek terecht. Izzy weet niet zo goed hoe ze hier mee om moet gaan, want het is wel haar beste vriend. Ze weet wel dat ze niets meer voor hem voelt dan vriendschap en dat maakt de hele situatie ongemakkelijk, want hoe kun je vrienden blijven als de een veel meer voelt dan vriendschap?

Door Izzy’s blog word je op de hoogte gebracht van alles wat er in haar leven gebeurt. Ze gaat op een avond met twee jongens naar bed en als daar een site van word gemaakt (inclusief foto’s) dan is dat het begin van het einde. De slutshaming* begint. Hier word ook duidelijk in beeld gebracht dat het niet uitmaakt dat er twee mensen op de foto staan, want alle aandacht gaat uit naar Izzy. En dat is natuurlijk alleen maar negatieve aandacht.

*Slutshaming is het bestempelen van een meisje of vrouw als slet of hoer omwille van haar seksueel gedrag.

Omdat ze eigenlijk continue grappig wil zijn, want dat is voornamelijk haar overlevingsmechanisme kwetst ze haar enige en beste vriendin en daardoor valt Izzy in een zwart gat. Dat is meteen het dieptepunt van het boek. Door haar humor en sarcasme heeft ze een muur om zich heen gebouwt. Die na een dieptepunt eindelijk afbreekt en dáár wacht je als lezer op. Het moment waarop je de echte Izzy ziet en dat is het moment waarop je smeekt naar meer, want ook al bevat het boek de nodige clichés (die mij inziens onnodig zijn) de personages Izzy, Betty en Ajita sluit je vanaf moment een meteen in je hart.

* Bij deze wil ik boekhandel de Kler bedanken voor het boek.