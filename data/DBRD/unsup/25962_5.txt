Camilla Greve en Paul Leander-Engstrom hebben met hun hoofdpersoon Tom Blixen een spion tegen wil en dank geschapen. Een geloofwaardig personage met een verborgen geschiedenis die hem in Rusland houdt. Er zit veel vaart in het verhaal. De kennis over Rusland komt van Paul Leander-Engstrom en is tot in details verwerkt in de verhaallijnen. Ik ben na het lezen blij dat ik niet in dat land woon.
Tom Blixen gaat werken bij het bedrijf waar de vermoorde Oscar Rieder voor zijn dood werkte. Hij komt erachter dat bij de moord een Zweeds wapenbedrijf betrokken is. Alsof dit nog niet genoeg is, speelt in zijn persoonlijke leven ook nog een scheiding.ik vind het verhaal nergens ongeloofwaardig. Het boeit van begin tot einde. Dat je iets meekrijgt van een heel andere cultuur dan de Nederlandse, is een mooie bonus.