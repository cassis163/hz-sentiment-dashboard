Wow! Verward blijf ik achter na het lezen. Aan de ene kant ben ik laaiend enthousiast over het boek en aan de andere kant is dit niet het vervolg op ‘De Oversteek’ wat ik had verwacht.

Fantastisch vond ik het dat er zo veel personages weer terugkwamen, hun leven verder werkt uitgewerkt en hun verhaal werd vertelt. Deze trilogie telt zo veel interessante personages.. Wat dat betreft sloot het boek naadloos aan.

Vreemd vond ik dat De Twaalf begon met hoe het vlak na de uitbraak was. Zo eindigde het eerste deel niet.. Hé, moeten we nu weer terug in de tijd? Leren we wéér nieuwe personages kennen? ;-) Na deze eerste gedachtes werd ik toch weer het zinderende verhaal ingezogen en kwam ik er achter dat Cronin ook deze personages met een reden in het leven had geroepen.

Cronin heeft een wereld gecreëerd waarvan je hoopt dat je er nooit in terecht komt. Griezelig realistisch zijn de menselijke reacties op de uitbraak van het virus. Het doet me afvragen hoe ik zou reageren, hoe ver ik bereid ben om te gaan. Want het zal toch maar gebeuren dat een of andere hooggeplaatste pief besluit een experiment te doen wat misschien wel goede intenties heeft maar alleen maar mis kan gaan. En dat is een reëlere angst dan we allemaal willen weten, vrees ik.

Wow, ik kan niet anders zeggen. Wow. Wat een boeken. ‘De Oversteek’ is net wat beter dan ‘De Twaalf’ en samen schitteren ze op eenzame hoogte. Een serie dat je bij blijft. Waarvan je nooit zal vergeten dat je hem hebt gelezen. Een serie die je met liefde wil herlezen. En herlezen. En dan nog een keertje zal lezen.

En het smaakt naar meer!
Gelukkig maar dat er nog één 3e deel van de trilogie is!  Ik vrees dat ik daarna in een gat val…