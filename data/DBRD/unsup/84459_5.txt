Een waagstuk, dit boek. Schrijven over een van de meest schokkende gebeurtenissen in de menselijke geschiedenis is op zijn minst een zeer moeilijke uitdaging. Toch, durft Andrew Gross het aan.

‘Alleen hij’, begint met enkele hoofdstukken die leiden tot de uiteindelijke entree in de meest verschrikkelijke plekken op aarde: Auschwitz. Hier is een Poolse professor geïnterneerd die een grote rol kan spelen in de uiteindelijke afloop van de Tweede Wereldoorlog. Fantasie, ontsproten aan het brein van Gross, maar verrassend goed en erg spannend opgeschreven.
Ik had er bij voorbaat een hard hoofd in, maar het verhaal is grotendeels geloofwaardig en van begin tot eind, zoals gezegd erg spannend. Zal Nathan, die speciaal voor hem het kamp binnengaat, professor Mendl kunnen redden? Onmogelijk, zou je zeggen. Zoals er zoveel onmogelijk lijkt en het boek zit vol met die toevalligheden. Toch komt Gross ermee weg, omdat je hoe dan ook hoopt dat het goede overwint.

Als je de afloop wilt weten, dan moet je het boek dus gaan lezen. Ik kan alleen maar zeggen dat ik zelf het boek van meer dan 400 pagina`s in twee dagen heb uitgelezen. En alleen al hierom, 5 sterren.