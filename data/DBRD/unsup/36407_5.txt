Wederom genoten van het tweede boek uit de Miss serie, Miss Match. In dit boek heeft Lein (afkorting voor Marjolein) de hoofdrol. Zij heeft van haar tante, in ruil voor de zorg van de 2 katten, het recept van het afslankmiddel Gingibas gekregen. Stond zij eerst nog in haar eigen keuken in brouwen, nu is het een groot bedrijf met aandeelhouders geworden. Daar komen allerlei uitdagingen bij kijken.

Astrid Harrewijn heeft een heerlijk vlotte pen en weet de gebeurtenissen met een flinke dosis humor op de schrijven. Heel beeldend, makkelijk om je een beeld te vormen. Het eerste hoofdstuk is al gelijk vol met humor, ik zie het gewoon voor me.

Ik heb weer genoten van het boek en nu wachten op deel 3 met Iris in de hoofdrol, Miss Verstand komt in Februari 2014 op de markt.