Ik kreeg dit broek in mijn handen gedrukt, en na het lezen van de flaptekst wist ik dat dit helemaal mijn ding was. CIA, KGB, Koude oorlog, Langley en Moskou, allemaal termen zie mijn hart sneller doen kloppen. Niet omdat ik verlang naar die tijden, maar omdat ik enorm geinteresseerd ben in wat er zich toen allemaal afgespeeld heeft. Hoe was het om gedurende 50 jaar op de rand van oorlog te leven? En met dit boek kon ik hier meer over te weten komen. Ik ben er aan begonnen en heb het niet meer losgelaten. Het is zo'n 500 pagina's dik, en vrij vol gedrukt. Maar geloof me, je vliegt er doorheen. Dit verhaal, wat dus waargebeurd is, barst van de snelheid en spanning. In dit boek wordt uiteengezet hoe de koude oorlog zich ontwikkelde binnen de geheime diensten. We stappen in in 1985, het jaar waarin de CIA de ene na de andere spion door ontmaskering van de KGB verliest. Al snel trekt de CIA de conclusie dat er zich een mol in de organisatie bevindt. Maar de vraag is, waar? De zoektocht naar deze mol zou de dienst gedurende de daarop volgende jaren bezighouden.

De details waarmee alles uiteen wordt gezet is verbluffend. Het verhaal, wat draait om de carriere van Milt Bearden (die de ik-figuur is in het boek) en de zoektocht naar de mol, wordt afgewisseld met pagina's lang details, persoonsbeschrijvingen enz. Milt Bearden is natuurlijk een produkt van de CIA, maar wat hier allemaal het licht ziet is onvoorstelbaar. (En dan te bedenken dat de CIA toestemming heeft gegeven voor publicatie van dit boek.) Er is geen moment dat het boek zijn vaart verliest. Alleen kunnen de vele namen en operaties die beschreven worden (vooral van Russische zijde) een beetje te overweldigend zijn. Maar juist doordat het boek verdeeld is in drie delen, is er ook eens soort van afwisseling te zien. Het eerste en laatste deel handelen puur over de koude oorlog en het "gevecht" tussen de CIA en de KGB. Terwijl het tweede deel handelt over de oorlog in Afganistan. Wat vooral goed naar voren komt in de verschillende delen van het boek, is dat de CIA gedurende mid jaren '80, erg veranderd is. Door de veranderingen op het wereldtoneel (instorting van de sovjetunie enz.) is ook het taken pakket van de amerikaanse inlichtingendienst gewijzigd. Het is mooi om te zien dat de dienst een tijdje in het slop gezeten heeft, doordat de taken nog toegepitst waren op de historie. Maar door nieuw bloed erin te pompen, heeft de dienst langzaam de weg omhoog terug gevonden. (Milt Bearden speelde hierin een sleutelrol)

Concluderend wil ik zeggen dat je hier een unieke blik in de keuken van de geheime diensten van Rusland en Amerika kunt nemen. Met heel erg veel gevoel voor detail wordt alles wat er gebeurd is vanaf 1985, uiteen gezet. Het boek is werkelijk perfect gedocumenteerd. Voor alle liefhebbers van dit boek is het (fictieve) verhaal van Robert Littel: De machtsfabriek ook een absolute aanrader. Milt Bearden en James Risen hebben een topprestatie geleverd.