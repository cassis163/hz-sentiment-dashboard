Het is echt handig om de voorgaande boeken uit de "dagen" reeks te hebben gelezen, anders is er niets aan om dit boek te lezen. Als fan van de boeken van Nicci French ben ik toch weer aan dit boek begonnen, ondanks eerdere twijfels. Ik vind de hoofdpersoon in deze boeken namelijk een ontzettend eigenwijs mens. Komt ook vaak in een beetje ongeloofwaardige zaken terecht met nog ongeloofwaardigere einde. En TOCH leest ook "denken aan vrijdag" weer lekker weg. Sandy , de ex van Frieda wordt drijvend in de Theems gevonden en Frieda is hoofdverdachte. Als ze dan ook nog vlucht is ze helemaal verdachte nr 1. Zoals ik al schreef , niet helemaal geloofwaardig, maar onderhoudend is dit boek zeker! Ik twijfelde tussen 3 en 4 sterren.