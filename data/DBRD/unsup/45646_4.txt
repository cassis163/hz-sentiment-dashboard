Ik heb net het boek: Droombeeld uit, een echte Loes den Hollander. Je herkent direct haar schrijfstijl en haar keuze voor onderwerpen. Een boek dat je....als je door blijft lezen....in één dag uit kan hebben. Het is moeilijk weg te leggen want regelmatig komt aan het eind van een hoofdstuk een cliffhanger waardoor je verder wilt lezen.

Het speelt zich vaak af in een gewone stad: Alkmaar en in gewone gezinnen of personen, die zich op dat moment in afschuwelijke situaties bevinden en daar op hun eigen manier proberen uit te komen. Hoe ze het doen is vaak verrassend en verontrustend. En dat weet de schrijfster op een spannende manier te beschrijven.

In dit boek gaat het over Maartje van Duren, die in haar eigen huis wordt overvallen maar dat valt in het niet door de gebeurtenissen, die daarna volgen. Er zijn drie hoofdpersonen, waarvan twee een verleden hebben, dat ze geheim willen houden voor Maartje

De verhaallijnen worden consequent vastgehouden en pas aan het eind wordt duidelijk wat het motief is van de meest intrigante dame, die op slinkse wijze anderen probeert voor haar karretje te spannen om haar doel te bereiken.

Mysterieus zijn de brieven, die aan Maartje worden geschreven maar die niet worden verstuurd. Wie is de schrijver en wat is de reden dat deze brieven geschreven worden. Pas op het laatst wordt dat duidelijk.

Ik mag deze schrijfster graag lezen, het is een format waar ik van houd, korte hoofdstukken in een snelle schrijfstijl, waar de spanning oploopt en het eindigt meestal in een plot, dat je niet ziet aankomen. Ook deze keer werd het pas op het laatst duidelijk waar het heen zou gaan