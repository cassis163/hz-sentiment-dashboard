Solomon was mijn eerste echte luisterboek via de app Storytel. Corine Hartman schreef het speciaal als luisterboek, een Storytel original zogezegd. Dat is duidelijk merkbaar, door de combinatie van gedachten, dialogen en relatieve kort beschrijvende delen is het heel prettig om te luisteren en niet saai. Eerdere ervaringen met een letterlijk voorgelezen boek als luisterboek, konden dat soms wel zijn. Gelukkig Solomon niet en het was een plezier om de tien afleveringen van een klein uur te luisteren.

Solomon is de naam van de serie en impliceert dat er nog meer volgen? Ik hoop het in ieder geval. De ondertitel van dit deel van 'De zoete dood'. Hoofdpersoon is Malou 'Solomon' Rijcken, werkzaam bij de politie, bij een speciale eenheid een beetje onder de radar. Haar partner Thomas is gewond geraakt tijdens op Zaventem een jaar geleden met als gevolg een leven in een rolstoel en daarom krijgt ze een nieuwe partner, Nick Flint. Vertrouwen en Malou is een dingetje en ze besluit hem te bespioneren. Ze worden al snel bij een nieuwe zaak betrokken, de dood van de dochter van de minister van Veiligheid. Is het een ongeluk of toch een moord?

Iedere aflevering van 'De zoete dood' eindigt met een sterke cliffhanger, nog eens versterkt door muziek. Birgit Schuurman leest het heel prettig voor en voegt daarmee daadwerkelijk spanning toe aan het verhaal. De thema`s is het boek zijn heftig, maar boeiend en daarmee is het weer een echte 'Hartman'. Er zijn geen woorden verspilt aan onnodige details en de lezer moet actief meedenken om niets van de clou te missen.