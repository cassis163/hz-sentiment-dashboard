Op een dag besluit Emily om haar gezin achter te laten en te kiezen voor een nieuw begin. Ze heet vanaf dan Cat en vertelt niemand iets over haar verleden. Ook de lezer nietâ€¦

Elk hoofdstuk van Een stap te ver speelt zich op een ander moment af, en dat gaat niet chronologisch. Als lezer moet je soms even zoeken om te ontdekken wanneer een bepaald hoofdstuk zich afspeelt. En wat de bedoeling hiervan is in het grotere geheel.

Toch leest Een stap te ver heel vlot. Het boek is aangenaam geschreven en opgedeeld in 3 delen. Vooral vanaf deel 2 krijg je beetje bij beetje meer informatie over waarom Emily de beslissing nam om te veranderen in Cat. En tegen het einde van het boek blijk je helemaal op het verkeerde spoor gezet.

Kortom, Een stap te ver is een boek dat vlot leest en dat de lezer regelmatig voor verrassingen zet. Geen echt spannende thriller en ook de diepgang van de personages ontbreekt hierbij wat. Maar het is wel een goed verhaal dat je af en toe een moment van verwondering geeft.