Het perfecte boek die je naar het einde toe een ‘huh? wat?!’ gevoel geeft…

Ik heb dit boek me een paar weken geleden aangeschaft omdat ik op vele Facebook groepen de cover voorbij zag komen. De korte inhoud sprak me meteen aan; het deed me eigenlijk een beetje denken aan de Twilight-reeks, wat voor mij al een positief punt is! Een onbereikbare jongen en zijn familie die niet veel prijsgeven over hun leven, gecombineerd met mysterieuze verhalen die de ronde doen op school. Kan niet anders dan spannend zijn, toch?

Zoals bij vele meisjes in het echte leven word River aangetrokken door een mysterieuze, knappe en stoere jongen. Ze zeggen altijd dat onbereikbaarheid juist aantrekt, en dat is een aspect die Eve hier mooi heeft neergepend. River zou er alles aan doen om toch maar een klein beetje contact te hebben met Fenrin. Geef toe, wie zou het niet doen? Maar op een gegeven moment gaat ze toch misschien een beetje te ver…

In het boek worden ook enkele serieuze onderwerpen aangekaart. Het opnieuw moeten beginnen in een andere stad, een nieuwe school en geen vrienden hebben bijvoorbeeld. River voelt zich ‘niet normaal’ tussen alle jongeren. Daarom dat ze alleen eet in de kantine of zelfs zich afsluit en in de bib gaat zitten om alleen te zijn. Vele jongeren zullen zich hier in herkennen *, en zullen door dit boek misschien een beetje meer vertrouwen hebben dat alles goed komt in de toekomst.

Als het verhaal op zijn einde loopt beginnen alle puzzelstukjes in elkaar te vallen. Er gebeuren werkelijk rare dingen, maar op het einde had ik toch wel even het gevoel van ‘wauw, dit kan niet waar zijn?’. Eve heeft wat mij betreft de lezer toch goed in de ban kunnen houden van wat eigenlijk allemaal leugens blijken te zijn…

Een heel fijn boek die je op regelmatige momenten op het puntje van je stoel laat zitten! Een aanrader van formaat!
http://booksandteacorner.wordpress.com