Goed uitgediept thema; smetvrees. De roman verhaalt het leven van een vrouw die na 20 jaar huwelijk aan de kant wordt gezet door haar man. Hij steekt het op haar smetvrees en dat ze geen belangstelling heeft voor hem of voor hun zoon. Als hun zoon in het ziekenhuis terechtkomt wordt ze heel erg teruggeworpen op zichzelf en probeert ze te achterhalen wat er precies met haar aan de hand is. Mede door dat proces komt ze erachter dat het mislukken van haar huwelijk en het ontstaan van de smetvrees niet alleen haar schuld is.