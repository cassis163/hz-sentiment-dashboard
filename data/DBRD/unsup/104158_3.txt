Als je aan het eind van een thriller 18 pagina's nodig hebt om het plot toe te lichten, heb je het wel erg ingewikkeld gemaakt. Té ingewikkeld. Dat die toelichting wordt gegeven via in de nalatenschap van de dader gevonden tape is dan wel leuk bedacht, maar het blijft gekunsteld.
P.D. James heeft met Unnautural causes (Tot de dood erop volgt) - een van haar eerste Adam Dalgliesh thrillers - een verhaal gecreëerd dat voor de lezer een absoluut onmogelijk te voorspellen eind heeft. Er zijn vanaf het begin diverse verdachten en diverse motieven, maar uiteindelijk is de dader een verrassing en haar motieven al helemaal.
Als een lichaam, netjes in het pak maar met afgehakte handen, wordt gevonden in een stuurloos dobberende boot en als er een groep duistere leden van een literaire kring ten tonele wordt gevoerd, ga je er eens goed voor zitten. Dat belooft wat! Maar hoe goed James ook schrijft, in deze thriller maakt ze haar faam niet waar. Naar mijn mening een van de mindere in de reeks.