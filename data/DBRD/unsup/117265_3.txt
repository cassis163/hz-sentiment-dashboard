De roman Anju start met het verhaal van Thomas; een succesvolle Nederlandse zakenman in India. Hij ontmoet de beeldschone Anju en is opslag verliefd, ze starten na enige terughoudendheid toch een relatie en zijn zielsgelukkig met elkaar. De veertig jaar jongere Anju wordt ook hartelijk ontvangen door de zoons van Thomas. Dan komt de Thomas onverwachts te overlijden. Anju, dochter van een Nederlandse vader en Indiase moeder worstelt na dit verlies meer dan anders tussen de twee voor haar vertrouwde culturen, in India heeft men andere normen en waarden dan in de Westerse wereld. Anju merkt dat ze als weduwe niet door iedereen geaccepteerd wordt in haar geliefde India. Wanneer ze er met vier zoons alleen voor komt te staan heeft ze het moeilijk en maakt ze een verkeerde beslissing die haar lang zal achtervolgenâ€¦..

Anju vertelt het ontroerende leven van een jonge vrouw in India, op zoek naar zichzelf. Een zoektocht die iedere lezer wel min of meer zal herkennen. Het is een romantisch verhaal, maar ook een boek over een strijd die veel mensen in het complexe India nog dagelijks voeren. Het kastenstelsel, hoewel deze is afgeschaft, is bij vele daar nog steeds een begrip, wat de nodige problemen veroorzaakt. Vrouwen hebben daar nog vaak een onderdanige rol ten opzichte van de man. In het verhaal van Anju worden de verschillen binnen de samenleving herhaaldelijk aangekaart. Hoewel de dialogen in het boek soms wat langdradig zijn is Anju toch vooral een boeiend verslag over cultuurverschillen verpakt in een aangrijpend verhaal vol romantiek, familiebanden en de kracht van vriendschap. Anju leest als een feelgood roman; gemakkelijk en geeft tegelijkertijd toch ook stof tot nadenken.