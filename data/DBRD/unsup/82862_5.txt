Wat ben ik blij dat ik voor Vrouwenthrillers.nl het debuutboek: Een nieuw begin, van Angelique Haak mocht lezen.
De ontknoping is geweldig goed, dus ik vind het boek zeer geslaagd.

De plot: Jennifer Brugman begint naar een nare ervaring met haar nieuwe baan als rechercheur in Rotterdam en wordt meteen het diepe ingegooid als een seriemoordenaar actief is die verwijst naar de Griekse mythologie. Uit alle macht probeert haar team de moordenaar op te sporen, terwijl Jennifer angstvallig ook haar nare ervaring geheim probeert te houden.

De schrijfstijl is prettig, je leest zo een eind weg. Tijdens het lezen komt ook de moordenaar (of de stalker van Jennifer?) aan het woord waardoor je nieuwsgierig en geboeid blijft lezen.
Ik dacht dat ik door had wie de slechterik in het verhaal was, maar dat was totaal anders, wat een plotwending! Alleen daarom raad ik het boek al aan.

De verwijzen naar de Griekse mythologie komt sporadisch voor, ik had daar meer van verwacht, maar dat neemt niet weg dat het een razend spannend verhaal is. Plotwendingen zijn er alom, je denkt dat je iets weet, maar dan gaat het verhaal een heel andere kant op.
De ontknoping was heel verrassend. Het verhaal is heel goed opgebouwd.

De auteur kende ik niet, maar ik ga haar zeker in de gaten houden. Het lezen van dit boek smaakt naar meer. Een schitterend debuut, chapeau!
Ik kan dit boek van harte aanbevelen!