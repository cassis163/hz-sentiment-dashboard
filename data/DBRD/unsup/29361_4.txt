Het boek gaat over drie jonge Afro-Amerikaanse mensen. Roy en Celestial zijn een getrouwd stel en Andre is hun beider vriend. Er wordt een vrouw verkracht in het hotel waar Roy en Celestial ook verblijven en Roy wordt daarvan verdacht. Hij heeft een alibi maar wordt toch opgepakt. Ook de jury gelooft het allemaal niet en hij gaat voor 12 jaar de cel in.
Het leven van Roy ligt totaal overhoop. Zijn carri√®re weg en hoe moet het verder met zijn huwelijk? Ook Celestial moet alleen verder nu en hoe gaat ze dat vorm geven? Andre wil ook helpen maar worstelt ook met zijn mogelijkheden.
De schrijfster vertelt via de verschillende ik personages (Roy, Celestial en Andre) hoe ze denken en wat ze willen. Daarin zie je hoe complex de relaties in elkaar zitten. De relaties met elkaar maar ook met hun ouders.
Het is een boek waar de liefde de boventoon voert, je tot nadenken brengt dat er aan een verhaal verschillende kanten zitten en door iedereen weer anders beleeft wordt.