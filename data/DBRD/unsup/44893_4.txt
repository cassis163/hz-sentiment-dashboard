Maarten, een wat gezette en onzekere man, werkt bij het callcenter van Xeros. Hij vindt zijn baan niet echt leuk en heeft na zijn relatiebreuk de levensvreugde langzaam verloren. Stilletjes kijkt hij vaak naar de blonde Lisa. Zij is de teamleider van de afdeling. Manager Hans heeft ook zijn oog laten vallen op Lisa. Maar voor andere doeleinden. Hij heeft begrepen dat zijn baan op de tocht staat, maar negeert dit, want hij heeft nog een belangrijke opdracht af te ronden.

Alle drie de personages zijn op een manier met elkaar verbonden. Daarnaast krijgt Maarten sinds kort hulp van een stemmetje, die hij voor het gemak Amelie noemt. Door de stem gaat hij weer nieuwe impulsen. Hij krijgt weer zin in het leven en de liefde. En gaat extra moeite doen voor Lisa. Maar die heeft zo haar eigen problemen. Hoe loopt dit af?

De elementen

De cover is echt een blikvanger en ook ik ben hier voor "gevallen". De titel heeft betrekking op de stem, die Maarten steeds hoort en hem ook helpt. Qua vertelperspectief is het verhaal van Maarten geschreven in de ik-vorm. En over Lisa en Hans wordt verteld in de 3e persoon. Per hoofdstuk lezen we over deze karakters, die heel verschillend zijn maar ook dingen met elkaar gemeen hebben. Of zelfs gemeen of gewiekst tegen elkaar zijn. In het begin maken we kennis met de 3 personages en naarmate het verhaal vordert, loopt er een spanning die telkens op klimt. Het sluimert zo naar het einde toe. De schrijfstijl van Suzanna Esther is prettig, de personages worden helder en voldoende toegelicht. De karakters ondergaan stuk voor stuk een verandering. Mede door de stem gaat Maarten zich beter voelen. Voor teamleider Lisa breken er onzekere tijden aan en Hans wil te veel, wat niet erg slim is. Wat wel slim en knap is, is deze spannende roman met plottwist. Om van te smullen!

Conclusie

De Stem is een mooie verstrengeling van personages. Een verrassende roman vol boeiende personages, fraude en verleidingen. Voor de liefhebbers van psychologische thrillers. Met een mooi plot.

Waardering

4 sterren , en genoten van dit boek.

Hartelijke groeten,

Annette Overvoorde
Birdy's Boeken