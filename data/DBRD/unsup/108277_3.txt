Ian Rankin heeft met John Rebus een kwetsbare politiespeurder neergezet met een niet verwerkt verleden en enkele zwakheden. Dit geeft Rebus een menselijk gezicht en zijn overpeinzingen over het leven en de stad zijn leuk om te lezen. Kat & muis is een realistische thriller die zich afspeelt in Edinburgh. John Rebus krijgt enveloppen met raadselachtige boodschappen door zijn brievenbus maar kan er geen touw aan vastknopen. Langzamerhand vallen de stukjes echter op hun plaats. Het is een dun boekje van slechts 222 blz. en ik had het dan ook snel uit, maar dat had ook zeker te maken met de boeiende schrijfstijl van Rankin.