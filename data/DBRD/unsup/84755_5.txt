Ik las ondertussen de reeds 12de thriller van onze Vlaamse Sterre Carron.
Het is voor mij elke keer smachtend uitkijken naar een nieuwe thriller van haar want ze kan zo heerlijk gruwelijk schrijven. Heel beeldend!
Sterre heeft de gave om van elk persoon, onschuldig of niet, een verdachte te maken... dat maakt het zo spannend! Iedereen komt zo aan de beurt.
Ook in dit boek "Amla" gebeuren er vanaf de eerste bladzijde enge en spannende dingen en wordt iedereen en niemand verdacht. Je wordt constant op het verkeerde been gezet en vaak denk je : "dit is de dader" maar die is het dan weer niet, of wel?
Redelijk veel personages spelen mee in dit verhaal maar omdat alles heel duidelijk en chronologisch is beschreven, heb je echt geen extra notities nodig om te onthouden wie wie is, alles blijft helder.
In dit boek gebeuren er vreemde en beangstigende zaken in een gezin en met het feit dat er meerdere slachtoffers vallen op andere plaatsen krijgt het politieteam van Rani Diaz (hoofdinspecteur) het heel druk. Dit boek geeft een grotere inkijk in het speurwerk wat het voor de lezer ook leuk maakt, dat je mee in de hoofden van deskundigen kunt kijken en stilaan meer en meer te weten komt.
Het boek Amla is redelijk dik, dus goed voor veel fijne uren leesplezier en spanning.
Het plot is prima uitgewerkt, duidelijk en onverwacht.
Ook dit keer krijgt Sterre Carron van mij de volle 5 sterren.