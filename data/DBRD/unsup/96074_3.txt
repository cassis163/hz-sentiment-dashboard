Aanrader voor de liefhebbers van het betere detectivewerk. Niet eens zo vernieuwend qua opzet, maar de overbekende clichés van de getergde detective, fatale vrouwen en geraffineerde boeven krijgen een hele andere lading als ze vertaald worden naar het moderne Egypte. Hier worden ze gekoppeld aan machtsvelden als corruptie en moslimfundamentalisme. Elk hoofdstuk heeft wel één of meerdere verrassingen in petto en het komt allemaal tot een zeer imposante climax. Parker Bilal weet met gevoel voor stijl en met aansprekende karakterbeschrijvingen een duister avontuur te beschrijven dat van begin tot eind amuseert.