Ik weet niet goed wat ik van het boek moet vinden. Het kwam wat traag op gang en leek in eerste instantie op een verhaal over verdoemde geliefden, maar eindigde in een onduidelijke paranormale situatie waarin de magie geen grenzen lijkt te hebben. Meerdere gebeurtenissen gaven me echt zo een uhm...oke dan-gevoel. Het boek heeft weinig vat op me kunnen krijgen en ik kan niet echt beoordelen of ik het spannend heb gevonden. De personages daarentegen vond ik heel goed uitgewerkt en allen uniek. Het is duidelijk dat je met de serie verder moet om meer van het geheel te begrijpen, maar ik weet niet of ik dat binnenkort zal doen.