In dit boek is Marcus Sunday, Alex grote tegenstander. Sunday beweerd dat hij het ultieme boek over seriemoordenaars heeft geschreven. Alex heeft in een review het tegendeel gezegd. Al snel in het boek blijkt Sunday een gewiekste tegenstander te zijn die probeert steeds dieper in het leven van Alex en zijn familie te duiken om hem kapot te maken. Alex die nog geen flauw idee heeft wie zijn tegenstander is is druk bezig om een aantal moordzaken op massagesalons op te lossen. Alsof Alex het al niet druk genoeg heeft helpt hij ook Bree met haar onderzoek naar twee ontvoerde kinderen en gaan ze in hun spaarzame vrije tijd op zoek naar hun verdwenen pleegdochter Ava. Wat hebben al die zaken gemeen en wat staat de familie nog te wachten

James Patterson weet de gemoederen weer bezig te houden. Al direct zit je in het verhaal en waar het vorige deel eindigde gaat dit weer verder met de zoektocht naar Ava. De personages zijn weer goed beschreven, al komt Alex er in dit deel niet zo goed vanaf. Hij is alles behalve oplettend en heeft dit keer geen vooruitziende blik. De schrijfstijl is prettig en leest eenvoudig weg. Korte hoofdstukjes en ruim opgezette paginas zorgen ervoor dat je het boek in no time uit hebt. Elke keer denk je nog een hoofdstukje, maar voordat je er erg in hebt heb je het einde van het boek alweer gereikt. De plot zit goed in elkaar, wel wat heftig, maar het houdt de gemoederen bezig. De ontknoping komt niet als een donderslag bij heldere hemel, maar is allesbehalve wat je ervan verwacht. In zijn nawoord geeft Patterson dan ook enige uitleg over waarom het boek zo eindigt. Ondanks dat ik de kritiek van vele fans deel, kijk ik toch weer uit naar een volgend boek aangezien dit boek wel wat paginas te kort komt. Het schreeuwt om een vervolg want het einde is wel erg bizar. Geef deze dan ook 3 sterren.