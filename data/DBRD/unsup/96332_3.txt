Het boek Anders van Anita Terpstra begint met de terugkomst van een jongen, die een aantal jaren daarvoor werd vermist met zijn vriendje. Al gauw blijkt dat er dingen anders zijn dan gehoopt. Er spelen veel personages in het boek, ieder met zijn/haar eigen geheim. Voor mij waren dat er iets teveel, waardoor ik in het begin de draad een beetje kwijt raakte. Later in het boek kwam ik er weer in en het eind van het verhaal vond ik sterk. Alhoewel gedeeltelijk ook een beetje vergezocht. Ik vind het knap om onderhuidse, psychologische spanning een heel boek lang interessant te houden, daar slaagt Anita aardig goed in. Zeker de wanhoop en vertwijfeling bij de moeder komt goed naar voren. Haar schrijfstijl is lekker vlot, met korte hoofdstukken. Voor mij is zo'n psychologische thriller een welkome afwisseling op de recht-toe-recht-aan-moordthrillers.