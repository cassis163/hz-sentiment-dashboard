Twee pubers groeien op in een liefdeloze en gewelddadige thuissituatie.
Samen sluiten zij een pact om weg te lopen en altijd samen te blijven als een soort hedendaagse Bonnie en Clyde.
Door een dramatische gebeurtenis wordt de vriendschap verbroken en beide levens worden zwaar beschadigd.
Jaren later leeft Lisa samen met haar dochter Aya een rustig leven. Zij is gescheiden van haar man, heeft een leuke baan al is zij wel zeer beschermend naar haar dochter toe.
Ook heeft zij een lieve vriendin Marilyn dus het leven is goed zou je denken maar het verleden haalt haar in.
Er zijn een aantal verhaallijnen in het boek over: Lisa, zij, ervoor, erna.
Wat nu volgt is een spannend psychologische verhaal, wie liegt er, wie kan je nog vertrouwen, wie zijn je echte vrienden, en wat gaat er allemaal nog gebeuren.
Dit houdt je op het puntje van je stoel, de ene gebeurtenis volgt de ander op.
Het is helder en beeldend beschreven en de karakters goed uitgediept.
Dit boek zit geweldig in elkaar en de spanning is tot de laatste bladzijde voelbaar.
Het plot is verrassend en triest. De prijs van een belofte is hoog.
Dit boek heeft mij geen moment teleurgesteld en ik geeft het een verdiende 4 sterren.