Ik las al eerder "Zie jij mij?" van Saskia Oudshoorn en dat was mij wel bevallen. Dus liet ik in mijn Belgische bib het boek reserveren (aankopen zelfs!).
Naar mijn gevoel begon kwam alles nogal traag op gang, met heel wat herhaling van het vorige boek: haar stalker Dirk, hoe Eva haar voetballiefde Colin vond, de dood van haar vader, ... Het was ook overwegend 'feelgood' in het eerste deel, met de Australische Brian die Eva's leven helemaal om lijkt te gaan gooien.
Ik keek heel erg uit naar het moment dat Dirk weer op de proppen zou komen... En dat stelde niet teleur! Vanaf het moment van Eva's ongeluk (supergoed opgebouwde scene trouwens) en het verlamd ontwaken met haar stalker Dirk aan haar zijde is het een enorme rollercoaster! De spannende gebeurtenissen stapelden zich op en ik heb mij geen seconde verveeld... De acties en het dreigende gevoel vanuit Dirk is jammer genoeg wel veel minder subtiel dan in het eerste boek. En er gebeuren naar mijn gevoel wel een paar ongeloofwaardige dingen in het verhaal, maar toch een mooie 3 sterren recensie waard.