Emma heeft een afspraak bij de notaris om de erfenis van haar moeder te bespreken. Ze dacht dat ze alleen een handtekening ging zetten en dat het huis en de kwekerij dan van haar zouden zijn. De notaris vertelt echter dat er een tweede erfgenaam is, haar Halfzus Lucy. Emma is helemaal van de kaart door het nieuws. Haar emoties, de flashbacks uit het verleden en de financiÃ«le moeilijkheden van de kwekerij maken het haar erg lastig. Daar komt nog bij dat er iemand is die de boel saboteert. Maar wie?

De cover van het boek vind ik heel origineel. Geen twee dames of een gezicht. In de winkel zou ik het zeker oppakken en de achterkant lezen. Na het lezen van de korte inhoud beginnen de radertjes al te draaien. Hoe zit het in elkaar, wie in de slechte? Gaat de kwekerij failliet? Happy end voor de halfzusjes?

Elisabeth Mollema heeft al verschillende boeken geschreven. Dit is het eerste boek wat ik ga lezen van haar, ik weet dus niet zo goed wat ik kan verwachten. Op internet word ze vergeleken met schrijfsters die ik erg goed vind. Tijd om een nieuwe auteur aan mijn lijstje toe te voegen.

Tijdens het lezen van de eerste helft van het boek, blijven de vragen nog wat rondspoken. Het verhaal is door de vele vraagtekens interessant om door te lezen, maar niet super spannend. De hoofdstukken lees je of vanuit Emma of vanuit Lucy. Zo leer je beide vrouwen beter kennen. Je krijgt steeds iets meer informatie over hun verleden en hun plannen in het heden. De tweede helft is spannender. Er is wat meer actie rond de kwekerij. Een leuk verhaal, maar niet iets wat blijft hangen. Het boek bevat 222 bladzijden en ik denk dat er meer in gezeten had. Misschien uitgebreidere flashbacks/ scenes of een extra verhaallijn. 3 sterren van mij.