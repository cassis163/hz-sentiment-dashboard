Vanaf het moment dat ik de omschrijving van Cody las, was ik ge√Øntrigeerd door dit verhaal. Het hele leven van Jelka en Oscar lijkt het perfecte huisje-boompje-beestje totdat op een ochtend alles anders is. Vanaf het eerste hoofdstuk leef je meteen met de verwarde Jelke mee. De antwoorden op de vragen liggen voor de hand, maar tegelijkertijd weet je ook dat het te simpel zou zijn. Tijdens het lezen en vooral als je meer richting het einde komt, weet je dat er iets moet zijn wat je als lezer niet ziet. Iets wat alles zou verklaren.

Het woord pageturner vind ik altijd een beetje een afgezaagd begrip, maar bij dit verhaal is het wel echt van toepassing en begrijp ik het ook. Nog nooit heb ik een boek zo snel uitgelezen. Ik heb de 270 bladzijdes in iets meer dan een dag gelezen. Zo nieuwsgierig was ik naar hoe het verhaal zou aflopen. Het einde stelde dan ook niet teleur.

De enorme plottwist op het einde is door de auteur geniaal gedaan. Alle gebeurtenissen komen samen en zorgen voor een indrukwekkend einde die je niet ziet aankomen. Als je van spannende verhalen houdt waarin er veel wordt gelogen en je niet weet wie de waarheid spreekt. Dan is Cody zeker een aanrader!