In Dagen van Schaamte van Lieneke Dijkzeul wordt de zakenman Pieter Elting ontvoerd en opgesloten in de kofferbak van zijn eigen auto.
Daarna wordt hij naar een woning gebracht en in een lege kamer op een bed vastgebonden.
Hij heeft daar twee "verzorgers " , nou ja, echte verzorgers zijn het niet.
Ze vernederen hem en laten hem regelmatig aan zijn lot over . Hij krijgt slecht de hoognodige "zorg. "
Gemist zal hij niet worden, althans niet heel snel, omdat hij net een week vakantie gepland heeft.
Waarom hij ontvoerd is wordt hem niet verteld, daar moet hij volgens zijn ontvoerders maar zelf achter zien te komen.
Hij krijgt een luier om en is vervolgens geheel afhankelijk van deze twee mensen.

Terwijl hij op bed ligt, denk hij na over zijn leven en over wat de reden zou kunnen zijn van zijn ontvoering.
Na verloop van tijd komt hij daarachter en dan wordt hem alles wel duidelijk.

Lieneke Dijkzeul heeft dit actuele en maatschappelijke thema heel goed beschreven en uitgewerkt.
Mooie zinnen, zoals de lezers van haar boeken van haar gewend zijn.
Mooie beschrijvingen van vooral het proces waar Pieter Elting doorheen gaat.
Dagen van Schaamte, een titel die de lading volkomen dekt.
Ofschoon het hoe en wat al snel duidelijk wordt, is het proces van de diverse betrokken personen heel goed beschreven.
Een echte thriller is het boek niet, meer een spannende roman.
Een roman die heel goed de bezuinigingen in de zorg en de gevolgen daarvan voor betrokkenen weergeeft.
Toch heb ik persoonlijk een voorkeur voor de boeken van Lieneke Dijkzeul met Paul Vegter in een hoofdrol.
Misschien in een volgend boek?