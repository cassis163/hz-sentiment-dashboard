‘Ik reis alleen’ is een degelijk, maar weinig origineel detectiveverhaal. Het past perfect in de traditie van Scandinavische detectives: briljante vrouwelijke rechercheur die sociaal niet helemaal aangepast is, geflankeerd door een strenge maar sociaal vaardige mannelijke collega. Rond beide rechercheurs draaien heel veel personages, waardoor het lang duurt tot het boek tot de kern van de zaak komt. Ik vond het frustrerend dat verschillende verhaallijnen geen meerwaarde aan het kernverhaal te bieden hadden en/of niet verder werden uitgewerkt. Verhaallijnen die louter en alleen aan bod komen om de lezer op een verkeerd been te zetten, zonder iets toe te voegen aan het geheel, vormen een zwak punt in dit boek. Voor wie maar af en toe een detective leest, zijn er betere boeken op de markt. Voor fans van detectiveverhalen kan dit wel een aanrader zijn.