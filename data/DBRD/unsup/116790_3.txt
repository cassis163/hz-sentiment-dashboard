Kleine helden van Almudena Grandes speelt zich af in een volkswijk in Madrid. De bewoners krijgen te maken met de gevolgen van de crisis en moeten daarmee omgaan, wat niet voor iedereen even makkelijk is of goed afloopt. Samen blazen ze de wijk nieuw leven in.

De cover geeft de sfeer van het boek goed weer. Grandes brengt de wijk in mooie zinnen tot leven en beschrijft veel details. Het boek kent, behalve de wijk, een groot aantal hoofdpersonen zoals Amalia die een kapsalon runt en te maken krijgt met Chinese meisjes aan de overkant van de straat die voor acht euro permanente manicure aanbrengen. Je voelt bij het lezen de verwarring, de verslagenheid, de pijn en het onbegrip van de wijkbewoners. Je merkt hoe ze ondanks alle tegenslagen er iets van willen maken.

Door de vele personages is het lastig om met allemaal mee te leven en blijft het boek ondanks de details wat oppervlakkig. Het maakte het inleven een stuk moeilijker bij het wisselen naar weer een ander verhaal. Regelmatig terugbladeren was noodzakelijk. De sfeerbeschrijvingen maken ongemak dat enigszins goed en hebben voor het leesplezier gezorgd.