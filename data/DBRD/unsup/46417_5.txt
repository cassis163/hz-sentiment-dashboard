Ik ben Eleanor Oliphant is een verhaal met interessante personages en dialogen en een hoog meeleefgehalte, waarin eenzaamheid en traumaverwerking subtiel maar duidelijk neergezet worden.
De sociaal onhandige Eleanor werkt als financieel medewerker op kantoor. Ze heeft een merkwaardige kijk op het leven en leeft volgens een vast patroon:, ze draagt altijd dezelfde kleren, eet altijd dezelfde maaltijd, werkt al jaren voor dezelfde baas, drinkt in het weekend standaard twee flessen wodka en belt wekelijks met haar moeder, met wie ze een gecompliceerde relatie heeft. Om haar eenzame leven zonder vrienden of familie door te komen praat ze tegen haar kamerplant, Polly.
Als Eleanor op een dag samen met Robert, een collega, een oudere man helpt die gevallen is, verandert haar hele leven. Ze leert te genieten van kleine dingen, ontdekt de bijzondere waarde van vriendschap en familie en ervaart hoe helpend het is als je je traumatische jeugdervaringen kunt delen met iemand die jou volledig accepteert
Een meeslepend, ontroerend boek, dat je nog lange tijd bij blijft.