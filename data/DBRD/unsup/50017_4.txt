De Wieg is de eerste roman van Hilbrand Vinckers, werkzaam geweest in het onderwijs als leraar en mentor aan middelbare scholen. Eerder verscheen van hem de dichtbundel 'Van ver'
Deze 180 blz tellende roman, met als hoofdpersonage docent André, geeft een indruk hoe het is kind te zijn van 'foute' ouders, een thema waarop een taboe rust. Immers, hoe kan een kind aangekeken worden op het gedrag van z'n ouders?

Verhaal speelt zich af in 1983 en begint met een werkweek in Westerbork waar André een déja vu krijgt bij het zien van een weg met boerdeijen, dit herinnert hem aan een gebeurtenis uit het verleden, hij is er als jochie eerder geweest met zijn ouders. Het geheel, informatiecentrum, wachttoren en jeugdherinneringen bezorgen André een onbestendig gevoel en hij gaat een andere levensfase in.
Dit betekent dat hij gaat spitten in zijn verleden, zijn leven komt op z'n kop te staan en weinig wordt hem bespaard.

De zoektocht brengt hem niet alleen op het spoor van een waarheid achter het verleden van zijn ouders, maar is ook een zoektocht naar zichzelf. Waarom is hij zo onzeker, waarom voelt hij zich vaak eenzaam en geremd?
Als lezer is het niet moeilijk je te identificeren met het hoofdpersonage, ook wanneer hij onredelijk gedrag vertoont, het is hem vergeven.

De schrijfstijl is fragmentarisch, veel witregels en flashbacks. De verteller loodst je door het hele proces, je zit er met de neus bovenop.
Motieven die terugkomen zijn heftige politieke gebeurtenissen uit de jaren 60, 70 en 80, deze illustreren het thema schuld en keuzes.
Er wordt spanning opgebouwd, wat is er precies gebeurd, er komen aanwijzingen en de oplossing lijkt steeds dichterbij te komen.
Zoals te verwachten is hier de schuldvraag essentieel, verplaats je in een ander en stel jezelf de vraag: 'Wat zou je zelf doen?" Hiermee mag de lezer verder wanneer het boek is dichtgeslagen.

Een boeiend verhaal over schuld, vergeving, keuzes en levenshouding.
Ik geef het boek tussen de 3,5 en 4 sterren uit 5.