Glansrol is weer een heerlijk boek om te lezen. In Glansrol maken we kennis met Irma. Een goed uitgewerkt personage waarin je jezelf direct in kan leven. Zo af en toe heeft ze een scharrel, werkt in een Grand Café, is lid van een toneelvereniging en onderneemt regelmatig wat met haar vriendin Denise, zo op het eerste oog een heel gewone dame. Totdat een stem uit het verleden haar lastigvalt was er dan ook niets aan de hand met Irma. Ze had dan ook alles onder controle totdat niets is wat het lijkt.

Glansrol is dan ook weer een echte pageturner. Er eenmaal in begonnen is het boek slecht weg te leggen. Je wilt maar één ding, en dat is zo snel mogelijk doorlezen om te weten hoe het verhaal in elkaar steekt en hoe het afloopt. Al direct vanaf de eerste hoofdstukjes voel je de onderhuidse spanning en vraagt je af of Irma wat te verbergen heeft of juist niet. Het houdt de gemoederen bezig. De plot zit dan ook goed in elkaar en de ontknoping mag er wezen. De schrijfstijl is prettig en mede door de korte hoofdstukjes heb je dit boek in no-time uit.

Kortom, weer een aanrader voor de liefhebber van een goed spannend boek van eigen bodem. Ik heb mij in ieder geval weer uitstekend vermaakt en kijk dan ook weer uit naar een volgend boek.