Meegenomen worden in de wonderlijke wereld van flora en fauna in Alaska. Dit wordt beeldend en soms fotografisch weergegeven. Tegelijkertijd een verhaal waarin de schrijver zijn verloop van een vriendschap vertelt met de natuurfotograaf Michio Hoshino. Samen gaan zij op zoek naar de zilverbeer. De schrijver Lynn Schooler werd voor mijn gevoel naarmate het verhaal vorderde, steeds openhartiger. De ontmoeting met Hoshino lijkt een belangrijk gegeven te zijn in het opnieuw aangaan van vriendschappen. Het zet Schooler aan tot denken over het leven en het zien en ervaren van vele verbanden tussen de schakels in de natuur in zijn algemeenheid. De verbanden tussen leven en dood en dat deze zeer met elkaar verbonden zijn. De een niet zonder de ander. De plotselinge dood van zijn vriend Hoshino (door een beer gegrepen) benadrukt nogmaals dat het gezamenlijk volgen van de weg (het spoor van de zilverbeer volgen) vaak belangrijker is dan het uiteindelijke doel (het vinden van de zilverbeer).