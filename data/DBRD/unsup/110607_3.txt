Een familie kroniek doet het altijd goed en verhalen over de oorlog ook! Dat deze combinatie hier ook goed uitpakt is deels te danken aan de eigen ervaringen van Elizabeth Jane Howard in deel twee van de Cazalet Kronieken : Aftellen. De familie Cazalet is een gegoede familie in Engeland. Een generaal en barones met hun zoons en dochter vormen het gezin. Maar ook de kleinkinderen, broers en zussen van de familie én het personeel nemen de lezer mee in het wel en wee van de roerige jaren.
Hoewel het los te lezen is van deel 1 ( de lichte jaren) krijgt de lezer wel een overdaad aan namen voor zijn kiezen in de eerste hoofdstukken. Als dan de familie verbanden nog niet duidelijk zijn is dit best een hobbel die genomen moet worden.
Het boek is ingedeeld in 4 periodes van seizoenen in de eerste 2 jaar van de tweede wereld oorlog en heeft daarnaast een indeling op hoofdpersonen.

Als twee zoons daadwerkelijk opgeroepen worden heeft dat uiteraard gevolgen voor hen zelf maar ook voor het familiebedrijf en de kleinkinderen.
Maar nog los van de oorlog spelen er de nodige geheimen en verborgen relaties in het gezin waar het juist zo belangrijk is om aanzien te hebben en aan de verwachtingen te voldoen.
Vooral dat laatste valt de kleinkinderen zwaar. Zoals Louise (1923) wil actrice worden en moet aanvankelijk alle zeilen bijzetten om haar ouders zover te krijgen om haar naar deze opleiding te laten gaan. Polly ( 1925) ziet zich zelf het liefst als schrijfster. Clary ( 1925) heeft het moeilijk met haar tweede moeder én een nieuw baby in de familie. De onzekerheid omtrent haar vader drukt op haar als een loden last en maakt nog meer duidelijk dat volwassenen anders omgaan met dat probleem.

En ook hier geldt dat de jongeren zich helemaal niet meer kind voelen maar het in de ogen van hun ouders nog heel lang zijn. Aan de ene kant zijn ze nog erg wereld vreemd en bleu en anderzijds in hun uitspraken erg wijs. Vooral de meisjes Poly, Louise en Clary worden hier door Howard boeiend neergezet.

Howard slaagt er in om een familie op te tekenen die gedwongen door de oorlogsperikelen en de sociale controle en verwachtingen ieder hun eigen gevecht moeten voeren. Een boeiend tijdsbeeld en inkijkje bij een welgestelde familie bij wie de oorlog steeds dichterbij komt.

En voor wie aan dit deel ook nog niet genoeg heeft: er komt nog een deel drie!