Deze reactie bevat spoilers, selecteer de tekst om de spoilers te lezen.  Nadat ik enige tijd geleden De kleine vreemdeling van Sarah Waters gelezen had, wat ik ook prachtig vond, heb ik me door mede-dizziers laten adviseren om ook eens Vingervlug van haar te proberen en daar ben ik maar w√°t blij mee!
Wat een heerlijk boek om te lezen was dit weer! De sfeer waarin het verhaal zich afspeelt, Engeland zo'n 150 jaar geleden, en de schrijfstijl van Sarah zijn werkelijk fantastisch! Het verhaal is ook met veel humor geschreven wat ik hierin erg knap vind. Maak kennis met de twee verschillende werelden van de slinkse Sue en Maud, het brave meisje en de ontluikende liefde tussen deze twee vrouwen en het duivels plan wat hierachter steekt. Maar pas op, niets is wat het lijkt! Het verhaal wordt om en om verteld door deze twee jonge vrouwen wat ook heel knap gedaan is, de karakters worden erg mooi neer gezet. Ik heb lang over dit boek gedaan, wat ik overigens helemaal niet erg vond, maar je moet ook goed opletten want je wordt telkens op het verkeerde been gezet. Ik ben Sarah Waters verslaafd! Ik heb fluwelen begeerte al klaar liggen om te lezen!