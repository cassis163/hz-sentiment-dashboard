Een ongehuwde hoogleraar in de latinistiek verliest zijn kijk op de werkelijkheid wanneer hij de mooie Sarah ontmoet op het internet.
Na jarenlang oude teksten te hebben bemint, bemint hij nu een fotomodel die via catfishing aan hem gepresenteerd wordt. Via chatten gaat hij haar beminnen en idealiseren en daardoor krijgt zijn leven een wel heel hilarische wending. Hij geraakt door Sarah ver weg van zijn werkzame bestaan. Haar aantrekkingskracht is zo groot dat hij zijn vliegangst 'overwint' en naar haar toe reist.

Gebaseerd op een waar gebeurd verhaal van een zekere Paul Frampton; een in Oxford gepromoveerde deeltjesfysicus : "The professor, the Bikini Model and the Suitcase Full of Trouble".

Vanaf hoofdstuk 2 kom je er als lezer achter dat de hoofdpersoon in de gevangenis in Argentinië zit. De vraag is wat is er gebeurd en hoe is hij daar terecht gekomen?

De zinsbouw is vaak lang en ingewikkeld door de academische taal en de veelvuldig aangehaalde voorbeelden uit de klassieke literatuur. De stijl is prachtig, vaak poëtisch, dat maakt de romans van Pfeijffer zo mooi.

Een filosofische roman over klassieke oudheid, onvoorwaardelijke liefde, oplichterij, feit en fictie...