Casey Hill heeft met Inferno een dijk van een thriller geschreven. Een verhaal dat je vanaf het eerste moment vastgrijpt en niet meer loslaat. De spanningsboog stijgt snel tot een bepaald niveau en als het een beetje in dreigt te zakken, volgt er een volgend dramatisch moment. Knap werk.

Gruwelijk gepleegde moorden volgen elkaar in rap tempo op. Opvallend is dat de levenloze lichamen van de slachtoffers allemaal in een typerende houding aangetroffen worden. De Ierse politie tast in het begin volkomen in het duister en de lezer ook. Langzaam maar zeker begint het net zich te sluiten en haast blijkt geboden voor er nog meer vreselijke moorden gepleegd zullen worden. Wat heeft de moordenaar voor motief en kan hij gestopt worden? En heerlijke race tegen de klok.

Het boek heeft iets weg van het lugubere van de serie van Hannibal Lecter maar je zou het ook kunnen vergelijken met het Bernini Mysterie van Dan Brown. Ondanks dezelfde titel is het geen kopie van Dan Browns laatst boek.

Al met al een zeer goed boek. Het laatste stuk was echter een beetje teleurstellend. Ze werken het hele boek naar een ongekende climax toe en bereiken die ook. Het stukje dat er vervolgens volgt kan echter als een anti-climax gezien worden en kost hem 1 ster. Desondanks zeker goed voor 4 sterren dit boek.