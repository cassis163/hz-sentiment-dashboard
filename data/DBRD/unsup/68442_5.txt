Het stramien is ondertussen bekend en dit boek sluit naadloos aan bij vorige delen met hard-boiled detective Toby Peters in de hoofdrol. Ondanks het feit dat er geen "vernieuwing" in zit, verveelt het geen ogeblik, deze formule is nog lang niet uitgeput, mede of hoofdzakelijk natuurlijk door het talent van schrijver Stuart Kaminsky.
We krijgen een erg sympathieke zij het ietwat excentrieke kijk of Errol FLynn en Humphrey Bogart en weer een heel wat minder sympthiek zicht op Hollywood achter het witte doek.
Zoals gewoonlijk krijgt Toby weer de nodige klappen, waarvan een flinke dosis van zijn broer de politie inspekteur. Psychologisch weer goed uitgewerkt waarbij de goeden eigenlijk de slechten zijn maar je er toch op een bepaald niveau medelijden mee hebt, ze blijven gewoon menselijk.
Doordat dit het zoveelste boek in een reeks is waarbij de hoofdpersoon en heel wat nevenkarakters telkens terugkomen, krijg je een steeds beter zicht op het geheel van deze mensen en worden ze meteen ook weer wat meer "eigen".
Spanning, aktie, humor... maar wel van de harde, cynische soort.