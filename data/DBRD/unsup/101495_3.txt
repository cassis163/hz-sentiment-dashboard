Had veel verwacht over dit boek en was heel benieuwd hoe ze Poirot tot leven zou wekken.
In het begin beschreef ze Poirot zoals we hem kennen maar alles werd te veel uitgesmeerd en te overvloedig uitgelegd.
De plot op zich was heel goed maar jammer genoeg zijn grote delen zeer langdradig en sommige zinnen veel te ingewikkeld.
Je wordt toch wel regelmatig op het verkeerde been gezet alhoewel de ontknoping niet echt verrassend is.
Het personage van Catchpool is voor mij totaal ongeloofwaardig. Hoe kan het dat een politie inspecteur geen interesse heeft voor daden en motieven en alles wat men hem zegt slikt als zoete koek?
Waarom kiest iemand dan dit beroep?
Spijtig, maar voor mij is dit boek een gemiste kans en kan ze zeker niet tippen aan de echte Agatha Christie.
Toch heb ik geen spijt dit boek te hebben gelezen en heb er toch ook wel plezier aan beleefd.