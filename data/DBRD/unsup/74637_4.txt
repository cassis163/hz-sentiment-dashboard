In oprecht staat kunst centraal. De illustraties die in het boek staan geven net iets extraâ€™s aan een standaard New Adult. Wat nog bijzonderder is, zijn de betekenissen achter de schilderijen. In het boek verzamelt Owen bekentenissen van wildvreemden en aan de hand daarvan maakt hij de schilderijen. De betekenissen heeft Colleen Hoover echter niet zelf verzonnen, maar ze zijn allemaal echt. Voordat ze begon met schrijven heeft ze een oproep gedaan voor echte bekentenissen en de bekentenissen zijn dus afkomstig van echt bestaande mensen, bijzonder toch?

Toen bekend werd dat er weer een nieuw boek van Colleen Hoover vertaald zou worden, werd ik enthousiast. De flaptekst maakte mij erg nieuwsgierig en ik vormde een bepaald beeld van het verhaal en de personages in mijn hoofd. Ik had kunstenaar Owen heel anders voorgesteld dan hij werkelijk doet voorkomen, erg grappig!

Oprecht bevat de originele bekentenissen, maar heeft wel de standaard formule van een New Adult. Dat is op zich niet erg, want als je een NA gaat lezen, weet je wat er over het algemeen gaat gebeuren. Maar de standaard formule van een New Adult werkt, dus waarom zou je daar geen gebruik van maken? Het geheim van Owen kwam daarentegen voor mij wel een beetje onverwachts, al had je dat denk ik ook wel kunnen zien aankomen.

Oprecht is niet zo spectaculair als andere boeken van Colleen Hoover (zoals bijv. Onvoorwaardelijk), maar zeker een prachtige New Adult die niet in je rijtje met Hoovers mag ontbreken. Met echte bekentenissen en sterke personages is dit weer heerlijke read!