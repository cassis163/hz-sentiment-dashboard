Met Verzegeld heb ik het 3e boek in deze reeks gelezen, dat zich Anno 1597 in Lier en zijn begijnhof afspeelt. Het boek is zelfstandig te lezen, maar naar mijn gevoel lees je alle boeken best in volgorde.
De meeste personages zijn oude bekenden, en zijn subliem neergezet. Je gaat weer helemaal met hen meeleven en -denken.
Het verhaal stelt op zich niet zo heel veel voor, maar het is de manier waarop, de gedachtekronkels van sommige personages en de reacties erop van anderen, die het zo goed maken.
Lydia Verbeeck is er weer in geslaagd om een boek te schrijven dat je niet opzij kan leggen. Ik kijk al uit naar het vervolg.