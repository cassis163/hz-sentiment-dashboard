Feo woont met haar moeder in een huisje midden in de bossen van Rusland. Ze is meer gewend aan het gezelschap van wolven dan van mensen. Dat komt omdat haar moeder wolvenverwilder is: wolven die door rijke mensen als huisdier zijn gehouden leert ze weer in het wild te leven. Generaal Rakov wil hier een eind aan maken omdat de wolven veel schade zouden toedoen aan de boeren. Bovendien kan Rakov er niet tegen dat Feo en haar moeder niet naar hem luisteren en opstandig zijn. In een gevecht steekt Feo het oog van Rakov uit en wordt haar moeder gevangen genomen. Feo vlucht met haar wolven het bos in. Ze ontmoet de jonge soldaat Ilja die haar eigenlijk moet aangeven. Samen maken ze een barre tocht door de sneeuw om uiteindelijk de moeder van Feo te willen bevrijden. Feo maakt langzamerhand steeds meer contact met mensen. Een spannend, meeslepend verhaal over hoe een klein meisje een revolutie kan ontketenen. Voor niet te tere zieltjes vanaf 10 jaar.