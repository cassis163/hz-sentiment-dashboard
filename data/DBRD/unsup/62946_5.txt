Wie kan je vertrouwen

Namens de gezellige leesclub van Samenlezenisleuk mocht ik het boek Liam van Miranda Hillers lezen.
Eerder mocht ik Kai al lezen en daar had ik van genoten dus deze keer was ik reuze benieuwd.

Op de cover zie je een knappe stoere man met een beanie op en zijn shirt omhoog. Dit is na dat je het verhaal hebt gelezen duidelijk Liam. De titel is in het blauw net zoals bij de andere boeken uit de WWW serie van Miranda Hillers

Miranda Hillers schrijft geweldig vol passie en liefde. Van Kai heb ik genoten maar het boek Liam vond ik nog beter.

Liam is een echte vrouwengek die de vrouwen ook gebruikt voor zijn eigen plezier en behoefte. Per toeval komt hij op Schiphol een mooie brunette Charlie tegen. Ze komen aan de praat en nadat Liam haar uitnodigt voor een kop koffie wijst zij hem keihard af. Dit is voor Liam onbegrijpelijk want hij krijgt altijd wat hij wil.
Hij kan haar niet vergeten.

Als huisgenoot Kai een nieuwe schoonmaakster Lize in dienst neemt kan hij haar even vergeten. Liam is het niet eens met de werkwijze van Lize en ze krijgen via een schrift een correspondentie.Dit vond ik een leuk extraatje van het boek evenals de appjes die verstuurd worden. Lize weet Liam keer op keer op zijn nummer te zetten en ook zij wijst Liam af.
Liam raakt hier een beetje verward door.

Vanaf dit moment wordt het boek echt een rollercoaster van gevoelens. Hoe zit het nu precies en wie kan Liam vertrouwen. Liam is een sterk en goed uitgewerkte personage. Op het begin vond ik hem een vreselijke eikel maar dat veranderd al snel. Ook Lize/ Charlie en Walter worden goed neergezet. Brrrr, koude rillingen kreeg ik van die vent. Mooi om te lezen over de worstelingen van Liam en ook over de angsten van Lize.
Over de andere jongens uit de WWW lees je ook af en toe en dat vind ik toch wel heel erg leuk aan deze boeken. De echte vriendschap tussen de jongens vind ik geweldig.

Het verhaal zit erg goed in elkaar en leest als een trein. Het heeft een fijn lettertype en de hoofdstukken zijn van een goede lengte. De opbouw naar de climax vond ik geweldig en ik heb er van genoten. Een prachtig new adult boek om heerlijk bij weg te dromen.
Ik geef het 5 sterren