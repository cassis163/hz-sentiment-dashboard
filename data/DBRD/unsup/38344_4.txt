Via een winactie op de facebook site van Arjan Alberts heb ik dit boek gewonnen. En daar werd ik heel blij van.

Arjan Alberts werkte bij het ministerie van Veiligheid en is nu werkzaam als jurist. Hij heeft naast zijn werk als jurist zijn debuut thriller Natan Z. geschreven.

Natan is een man die 8 zieke vrouwen met jonge kinderen heeft vermoord. Hiervoor heeft hij nu een tbs-maatregel opgelegd gekregen.
Reinier, zijn advocaat, doet er alles aan om, onder druk van Natan, zijn cliënt vrij te krijgen. Hij is bereid hier ver in te gaan, maar als uiteindelijk blijkt wat hij op het spel zet, doet hij de nodige moeite om het terug te draaien.
Daarnaast hebben we nog Hannah, zij is schrijfster met een writers block, en echtgenoot van Reinier. Om haar block te doorbreken vertrekt ze naar een afgelopen huis in de Franse Alpen. De omgeving wordt zo goed beschreven dat je je een goede voorstelling kan maken van hoe het daar is.
En dan zijn er nog Suus en Peter. Zij zijn beiden werkzaam in de TBS-kliniek waar Natan verblijft en zij hebben daar beide zo hun redenen voor.

Het boek is geschreven vanuit de verschillende hoofdpersonen. De hoofdstukken zijn niet al te lang en het leest mede hierdoor makkelijk weg. Het verhaal is actueel en redelijk realistisch. Het is zo’n boek waar je in wil blijven lezen. Ik vond het eind verrassend, maar ook wat chaotisch. Er gebeurt veel en het was soms wat moeilijk te volgen.
Al met al heb ik genoten van het boek en een eventueel volgend boek zal ik ook zeker lezen. Al heeft Arjan de lat met dit boek wel al hoog gelegd voor zichzelf.