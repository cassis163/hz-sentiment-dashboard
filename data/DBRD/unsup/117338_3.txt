Eileen Bright is zwanger van haar vierde kind wanneer ze autopech heeft op een warme zomerdag in 1998. Ze gaat te voet over de pechstrook naar een praatpaal om hulp te halen. Jack, de oudste zoon moet op de kinderen passen tot ze terug is.
Drie jaar later past Jack nog altijd op de kinderen al is hij zelf een kind. Hij wil vermijden dat kinderbescherming zijn twee zusjes weghalen en doet alsof zijn vader ook in huis woont. Dat zijn moeder vermoord is, weet hij ondertussen ook al.
Jack onderhoudt het gezin met diefstallen. Hij zet daarbij de politie voor het blok want ze krijgen hem maar niet te pakken.
Jack droomt heel veel over zijn moeder. De moord is nooit opgelost. Tijdens een van de inbraken vindt Jack een aanwijzing naar de moordenaar.

Een mysterie met niet zo heel veel actie, maar je wil wel weten hoe het nu precies zit, wat is er met Eileen gebeurd en wie heeft het gedaan en waarom en hoe komt de ontknoping tot stand?
Jack is voor een kind heel volwassen, hij neemt zijn verantwoordelijkheid, ook al is het niet op een legale manier. Ik vond het boek af en toe ook grappig en de rechercheurs komen er nogal knullig vanaf.