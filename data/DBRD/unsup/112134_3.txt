De mannen van Raan gaat over Per Pennings, programmeur, die als hij naar het werk gaat een vrouw ontmoet en als een blok voor haar valt. Raan blijkt een innemende, maar gecompliceerde vrouw te zijn, die Per waarschuwt voor het einde van de relatie, of eigenlijk de periode daarna.
Raan komt uit een familie met 2 broers en een moeder. De vaders is geen onderdeel meer van het gezin. Daarnaast zijn er andere mannen in het leven van Raan die, naast Per en de broers ook belangrijk zijn voor haar. Het verhaal wordt voornamelijk vanuit Per verteld, wat ervoor zorgt dat je echt zijn beleving meekrijgt. Dit is erg sterk gedaan. De hints die De Jong geeft zijn zeker aanwezig, maar doordat Per ze zelf mist, kijk je er als lezer ook regelmatig overheen. De zinnen zijn erg goed geschreven en het verhaal steekt goed in elkaar. Humor is er zeker onderdeel van. Op het einde zak het verhaal iets weg, waardoor het boek toch geen vier sterren heeft weten te behalen. Zeker een lekker lezen boek, ook al doet het verhaal je sterk denken aan het Rosie Project.
Ben benieuwd naar het volgende boek van Martine de Jong!