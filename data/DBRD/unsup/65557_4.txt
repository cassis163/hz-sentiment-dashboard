Een heel lekker geschreven verhaal, dat zich afspeelt op het Engelse platteland. En dat is door Grimes erg goed weergegeven, je proeft tijdens het lezen echt die karakteristieke sfeer van het Engelse landelijke leven.

Het is een heel leuk boek met goed uitgewerkte karakters, die wel in al haar boeken doorlopen als ik het goed heb, want er word nog wel eens terugverwezen naar vorige "avonturen" en dan is het eigenlijk beter dat je ze op volgorde van uitkomen leest. Verder bevat het verhaal ook een gezonde dosis humor, er zitten zowel hele grappige als ook voldoend sinistere momenten in. Kortom, het is een boek dat zeker niet verveelt, in tegendeel zelfs.