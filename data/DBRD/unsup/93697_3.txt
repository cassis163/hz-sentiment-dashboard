Geen veilige plek is het vervolg op het thrillerdebuut Zonder een woord van Linwood Barclay. We zijn zeven jaar later en Cynthia heeft nog niet alles verwerkt van wat haar ouders en broer haar hadden aangedaan, waardoor ze een overbezorgde moeder is voor haar dochter Grace. De tiener heeft geen zin om steeds gecontroleerd te worden en rebelleert dan ook door met het foute vriendje om te gaan. Wat er dan ook voor zorgt dat ze op een avond samen met haar vriendje Stuart in een huis inbreekt en ze bij een moord wordt betrokken. Waardoor haar ouders terug contact krijgen met de crimineel Vince, die hun in het vorige boek ook had geholpen.

Zonder een woord is een fantastisch boek. Maar dit vervolg is een grote teleurstelling. Er komt van alles aan bod dat ongeloofwaardig is. Vraag is of Zonder een woord wel een vervolg nodig heeft, want nu is het een grote teleurstelling. Buiten de hoofdpersonages die terug komen is er geen enkel verband met het vorig boek, dus toch wat zonde. Gelukkig is de schrijfstijl van Linwood Barclay nog niet verandert en leest het boek wel gemakkelijk.