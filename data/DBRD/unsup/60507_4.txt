Wat een lekker boek heeft JK Rowling afgeleverd. Ooit heb ik de eerste Harry Potter van haar hand gelezen, maar dat was niet echt mijn soort boeken.
Met 'Een Goede Raad' heeft Rowling een prima roman afgeleverd.
Voor ik het wist zat ik midden tussen de bewoners in Pagford en later leefde ik ook mee met de familie Weedon in The Fields.
De personages worden goed beschreven, ik zag ze voor me door het dorpje schuifelen. Het verhaal heeft een serieuze ondertoon. Relaties worden scherp neergezet, maar ook de bewoners van The Fields zouden zomaar in onze huidige maatschappij kunnen worden geplaatst. In Pagford blijkt eigenlijk niets te zijn wat het lijkt en in The Fields blijkt helaas 'what you see is what you get'.
Persoonlijk vind ik het een aanrader, vele uren leesplezier voor een breed publiek.