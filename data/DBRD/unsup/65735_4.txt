Samenvatting:

De mooie verschijning van Gia de Leeuw wordt door velen graag gezien, behalve door haarzelf. In een wereld van concerten en evenementen, waar zelfvertrouwen juist heel belangrijk is houdt ze zich staande. Hoewel geliefd door iedereen om haar heen, zien maar weinig personen de echte Gia. Beschadigd door haar ervaringen begeeft ze zich niet meer op het liefdespad tot een spontane ontmoeting in BelgiÃ« er voor zorgt dat dit alles verandert en haar leven op zijn kop zet. Wie weet het hart van Gia te stelen en wint de prijs van vertrouwen?

Mening:
Het boek Prijs van vertrouwen was voor mij een fijn ontspannend boek om te lezen. Hoewel ik het genre niet zo spontaan zou kiezen om te lezen, ben ik blij dat ik het toch las. Het is een heel romantisch boek en heeft alles in zich wat ik veronderstel dat chicklit hoort te zijn. Ergens doet het me denken aan de romantische boeken uit de boucquetreeks, maar dan toch met iets meer realiteitszin en diepgang. Het boek zit vol vlot uitgeschreven dialogen. De schrijfster heeft een goede pen, en je wordt al vlug in het verhaal ingezogen. Het verhaal loopt als een trein in een context van snelle wagens, mooie verschijningen, concerten met begeerde en bekende zangers, security, troepen fans, modellen en meer van dat. Toch wordt heel deze context een stukje genormaliseerd door de manier waarop de schrijfster de personages tot echte mensen van vlees en bloed maakt. T. Zaan slaagt erin de personages doorheen het verhaal te ontwikkelen en je raakt sterk op hen betrokken.
De personages zijn kwetsbaar en dragen een verleden mee.
Al bij al een mooi debuut.
We zijn al in blijde afwachting voor haar volgende boek.
Viviane Gerits