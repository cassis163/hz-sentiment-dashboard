Mijn eerste kennismaking met deze vrij onbekende schrijver. En ik moet zeggen dat het mij wel aanspreekt. Beetje Tess Gerritsen-achtige stijl. Met medische onderwerpen: dokters, ziekenhuizen, sensationeel nieuwe behandelmethodes etc. Zo ook dit boek, waarin een hersenchirurg een gedwongen operatie op een massamoordenaar moet uitvoeren met behulp van de allernieuwste robottechniek. Het boek begint erg spannend met onverwacht grof geweld, waardoor je aan het boek gekluisterd wordt en verder moet lezen. Het verhaal speelt zich vrijwel volledig in het ziekenhuis af en dat zorgt, zeker de eerste helft, voor de nodige onderhuidse spanning. In de tweede helft neemt de actie beduidend toe. Dit is een boek dat zich uitstekend loont voor verfilming.