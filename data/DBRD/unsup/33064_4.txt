Dit is het derde boek over een van de beste Snipers van Amerika: Kyle Swanson.
Het boek begint in 1992, Kyle is dan in Somalie, Mogadishu. Hij neemt daar de Cobra ( een zeer gevaarlijke man, met terroristische banden, Bijvoorbeeld Osama Bin Laden) gevangen en deze man besluit niet te rusten totdat hij wraak heeft genomen op Kyle.
Hij valt als een blok voor een Ierse vrouw, die in ene klein ziekenhuisje in de stad werkt. Daar ontmoet hij ook het echtpaar Shariff en hun kleinzoon Lucky. Na een vreselijke gebeurtenis gaat Kyle weer terug naar Amerika en probeert daar zijn leven weer op te pakken.
Dan is het twintig jaar later en Lucky is opgegroeid en werkt nu bij de FBI. Hij ziet Kyle nog steeds als zijn held. Maar hun rustige leven is voorbij, als de Cobra na al die jaren weer opduikt en een aantal zware terroristische aanslagen op gang zet. Hij geeft het startsein, aan zijn getrainde moslimbroeders. Het is allemaal om de angst zo groot mogelijk te maken, uit naam van Allah. Meedogenloos worden er veel Amerikanen afgeslacht. En hij werkt langzaam naar het grootste doel toe: Het grote Winkelcentrum in Bloomington. Dat is een stad op zich, heeft pretpark attracties en is levensgroot. Elke dag komen er duizenden bezoekers. De Cobra is van plan de nieuwe leider te worden van Al Shabaab. Kyle kan geen rust meer vinden, totdat deze nachtmerrie uit zijn verleden, voorgoed verleden tijd is. Dus hij zet alles op alles, om de Cobra te vinden en te doden. Het is een persoonlijke kwestie voor hem. Ook al voert het hem terug naar Mogadishu, de stad van zijn grootste nachtmerries.

Je leert Kyle ook iets beter kennen. Erg heftig zijn de stukjes dat hij last heeft van PTSD. Niemand kan mensen om het leven brengen, zonder er iets aan over te houden. Zelfs de sterkste marinier niet. Je wilt hem bijna een knuffel geven. Verschrikkelijk, maar hij geeft het op zijn eigen manier een plekje. Dat vind ik heel bijzonder. Het is een heel sterk personage, maar ook gewoon een mens!

Het is spannend en ik kon het boek echt moeilijk wegleggen. Het is ook van deze tijd. Niemand wil er te veel over nadenken. Maar Terreur kan overal gebeuren. En de plaatsen van de aanslagen in dit boek zijn zo openbaar, het kan overal gebeuren. Ben je eigenlijk wel veilig in een winkelcentrum? Daarom valt de Cobra deze doelen aan. Zodat wij ons nergens meer veilig voelen.
Ik vind dit echt een zeer goede thriller. Vanaf het begin tot het eind zit je in het verhaal. En je denkt af en toe angstvallig: Dit zou zomaar eens echt kunnen gebeuren. Dat maakt het een levensecht verhaal, waar je af en toe de bibbers van krijgt.

Ik geef het boek 4,5 sterren.