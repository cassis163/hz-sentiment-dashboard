Tijdens het lezen vraag je je af hoe het kan dat één man als leider van een sekte een hele groep naar zijn hand kan zetten. Zijn alle leden van die groep zo dom en/of labiel dat zij makkelijk te manipuleren zijn? Dat komt in het verhaal niet naar voren. De leden van de sekte lijken normale mensen te zijn. Zo ook Sofia Bauman, de hoofdpersoon in het verhaal. Ook zij laat zij zich alles welgevallen wat Franz Oswald, de charismatische leider van de sekte, met haar doet en tegen haar zegt. Maar dat geldt niet alleen voor de hoog opgeleide Sofia, maar voor alle leden van de sekte. Als lezer snap je niet dat leden van de sekte alles van Oswald pikken. Daarom lopen de rillingen tijdens het lezen over je rug. Als er één persoon in de groep is die op alle fronten niet deugt, dan is het Franz Oswald zelf. Eigenlijk is niet deugen nog te zacht uitgedrukt. Oswald is een heel slecht mens. Intens slecht.

De Sekte, geschreven door Mariette Lindstein, betreft een pakkend en tevens intrigerend verhaal. Het laat je niet meer los. Hoewel de gebeurtenissen in het verhaal fictief zijn, passen zij in elke willekeurige sekte.