THE ACCIDENT is het tweede boek van Chris Pavone. Zijn werk verschijnt in vertaling.

Isabel Reed is een literair agent die het liefst manuscripten op papier ontvangt in plaats van digitaal. Op een dag krijgt ze anoniem een manuscript waarin de verdorven geheimen van mediamagnaat Charlie Wolf worden onthuld. Wolf gaat letterlijk over lijken om te voorkomen dat het manuscript gepubliceerd wordt, al is het maar omdat hij senator wil worden. Zijn missie lijkt een onhaalbare zaak door de vele kopieën die van het manuscript gemaakt worden.

THE ACCIDENT speelt zich af binnen het tijdsbestek van één dag. Het is een plotgedreven boek, waarbij de karakters ondergeschikt zijn aan de gebeurtenissen. Dat pakt niet verkeerd uit, want Pavone heeft een gedegen plot opgesteld voor zijn boek. Hij houdt de vaart erin en zorgt voor voldoende scènewisselingen, waarbij hij voor de lezer op eind nog enkele onthullingen heeft die de plot helemaal rond maken. (Door: Anne Terwisscha)