Toen ik hoorde dat er een herschreven versie van Hij is van mij uit kwam van Chinouk Thijssen, maakte ik een klein gilletje van enthousiasme. Blindelings had ik vlak daarvoor gelezen en was ontzettend enthousiast over dit boek. Een herschrijving van een boek hoor je niet vaak, tenminste, ik niet. In ieder geval heeft het voor Hij is van mij ontzettend goed uitgepakt!

Wanneer je het verhaal begint te lezen, lees je allereerst uit het perspectief van een stalker. In het begin kreeg ik al kippenvel van de gestoorde geest die uiteindelijk voor heel wat onrust heeft gezorgd. Zara zorgt voor haar oma nadat haar ouders zijn overleden, haar oma is al iets ouders en heeft steeds meer hulp nodig. Zara regelt dat er iemand van de thuiszorg komt als zij gaat werken. Zara werkt namelijk als assistent manager en kan het niet over haar hart krijgen dat er iets met haar oma gebeurd. Daarnaast krijgt Zara ook nog een relatie met Arthur, een collega van haar werk. Aan hun relatie heb ik af en toe wel eens twijfels gehad en Arthur was bij mij ook heel lang verdachte nummer één. Boy, wat zat ik verkeerd!

De schrijfstijl van Chinouk is ontzettend verslavend waardoor je wilt blijven lezen en daardoor is het boek ook redelijk snel uit. Je wordt direct in het verhaal gezogen en dat vind ik echt ontzettend fijn. De hoofdstukken zijn niet te lang maar ook niet te kort, ze zijn precies perfect voor iedere scene. Hierdoor blijft het verhaal ook geloofwaardig. Naast het personage van Zara lees je ook stukken vanuit de stalker. Deze stukken gaven mij echt kippenvel en hierdoor krijg je al een klein beetje een vermoeden wie de stalker is.

Het einde was een knaller die ik even heb moeten laten bezinken, mijn mond hing open toen ik de laatste pagina uit las. Man! Chinouk heeft een ontzettend goed staaltje werk neer gezet. Spannend, geloofwaardig, en kippenvel over je hele lichaam. Het boek krijgt van mij een wel verdiende acht.