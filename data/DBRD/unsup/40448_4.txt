Als eerbetoon aan zijn overleden vader Hugo Brandt Corstius, besluit Jelle Brandt Corstius een fietstocht te maken van Amsterdam naar de Middelandse Zee. In één van zijn fietstassen een kostbare lading, de as van zijn overleden vader, Met de reeds opgetuigde fiets opgehaald bij het crematoruim op de Nieuwe Ooster, verpakt in een in een zakje van purper satijn met een strik erom.

Hugo Brandt Corstius heeft het heel lang voor de buitenwereld verborgen gehouden, maar een half voor zijn overlijden, krijgt hij de diagnose "frontotemporale dementie", een aandoening die niet zo zeer invloed heeft op het geheugen, maar op motoriek en taalgebruik. Jelle verzorgt zijn vader in het laatste halfjaar. Een fietstocht maken zoals ze in ieder voorjaar deden, zit er helaas niet meer in. In April, na het overlijden, besluit Jelle op de fiets te stappen voor de 1.620 kilometer lange tocht.

De hoofdstukindeling in As in tas zijn de verschillende etappes op Jelle`s reis. Vaak is hij de enige op de camping als hij s'avonds zijn tentje opzet. Genoeg tijd om na te denken over het leven met en nu zonder zijn vader. Gedurende zijn reis, vind hij langzaam rust. Het gewicht van de bagage wordt vergeleken met Yolanthe Cabau van Kasbergen, 40 kilo en op het einde wordt Jelle zo sterk dat Xess Xava ook mag meerijden. Humor is er volop in As in tas afgewisseld met emotie, overpeinzingen en anekdotes over zijn vader. Ook is het een reisverslag langs de plaatsen welke hij aan doet, waar hij altijd weer Nederlanders tegenkomt, welke consequent naar het Oosten wijzen met de woorden "Jelle, Rusland ligt daar hoor".

As in tas een prachtig boekje van ruim 15o bladzijden, welke alles in zich heeft wat een goed boek nodig heeft. Relatief korte hoofdtukken met een goede afwisseling van verschillende stadia van emotie en reisverslag. De reis heeft een therapeutische werking gehad voor Jelle en geeft je als lezer ook een soort rustg gedurende het lezen. Zijn emoties zet hij scherp op papier, waardoor het direct voelbaar is en dat maakt het tot een prachtig boekje