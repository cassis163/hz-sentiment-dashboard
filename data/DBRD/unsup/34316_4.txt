Wendela Walta heeft dit boek geschreven nadat ze zelf met haar gezin van Friesland naar New-Zeeland is geÃ«migreerd.

In Verder dan ver emigreert Marloes, 12 jaar, samen met haar ouders en twee jongere broertjes naar New-Zeeland. In eerste instantie heeft ze het er moeilijk mee om haar vriendenclubje en vertrouwde omgeving te verlaten. Ze is boos en opstandig. Ook moet ze haar poes Roetje achterlaten. Verder dan ver de titel geeft aan hoever New-Zeeland verwijdert ligt van Nederland "Het ligt aan de andere kant van de wereld".

In Nelson gaan haar ouders op een appelboomgaard werken. Marloes gaat naar de "Mountain Valley High School". Hier is alles anders, je draagt daar een uniform, de Engelse taal lijkt niet op die we in Nederland leren. In haar klas zijn de meisjes verdeeld in twee groepen. Je hebt de "Stoere" meiden en de "Gewone", Marloes sluit zich aan bij de laatste groep die bestaat uit Sarah, Tahi en Bree "Gelukkig maakt het hun niet zoveel uit als ik een fout maak" "We ain't populair anyway, nobody pays attention to us".

Marloes moet deelnemen aan Engelse bijles en krijgt hierdoor de bijnaam DBD Dumb Blond Dutchie. Later verhuizen ze naar een plaats enkele kilometers verderop waar haar vader assistent manager wordt op een wijngaard.

Dit is een leuk boek om te lezen op een regenachtige zondag. Het verhaal loopt lekker. Bovendien leer je veel dingen over New-Zeeland, bijvoorbeeld over de bevolking. De Maori's een Polynesisch volk dat daar al 5000 jaar woont hun eigen cultuur met tattoos, dans en een onbegrijpelijke taal. Ook maak je een walvisstranding mee, dit wordt zo uitgebreid en mooi vertelt dat het lijkt of je er zelf bij bent.

Uiteindelijk voelt Marloes zich daar thuis en wil alleen nog terug naar Nederland voor vakantie.