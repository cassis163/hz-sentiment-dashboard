Ik ging af op de naam Jeffery Deaver, ik weet dat ik al zijn boeken heb verslonden, en heb zonder de achterflap te lezen (want waar ging dit boek eigenlijk over??) het boek aangeschaft. Pas thuis bedacht ik me dat het onderwerp me helemaal niets zei. Huurmoordenaar, Nazi's..... mwah.

Maar deze schrijver heeft me nog nooit teleurgesteld en ik ben door het boek gevlogen. Nooit geweten dat Nazi Beiers is voor 'sukkel' en dat het eigenlijk Nazo hoort te zijn. Er staan meer van die leuke weetjes in maar dat is eigenlijk maar bijzaak want allemachtig wat een spannend boek is Brandend ijs. Jeffery Deaver heeft me weer gegeven wat ik zo graag wil, een vreselijk spannend boek.