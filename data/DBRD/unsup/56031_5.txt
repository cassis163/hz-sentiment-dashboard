Jeroen van Unen is zonder enige twijfel beter gaan schrijven en dat heeft hij laten zien in De slang van Havilah, het tweede deel van De Nachtuilen. Ook deze keer zit het verhaal vol met mysterie en magie. Boeiende personages, verhaallijn en plot blijven de lezer bezighouden.
Ondanks dat we kritisch moeten blijven als het gaat om de aanbevolen leeftijd, is het eigenlijk een verhaal dat jong en oud blijft boeien. Deze serie zal altijd naar meer blijven smaken en is zeer zeker de moeite van het lezen waard. Het zal jammer zijn als het ooit eindigt. Hopelijk mogen we nog veel van deze auteur lezen.