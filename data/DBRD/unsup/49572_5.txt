Hybrid is het prachtige debuut van Greet Ilegems en het eerste deel uit een serie.
Hybrid vertelt het verhaal van Amina een jong meisje die opgroeit in een tehuis voor wezen in een verpauperde stad. Haar moeder ligt al vanaf haar geboorte in een coma, daarom is Amina in het tehuis. Zij heeft daar geen leven wordt gepest met haar anders zijn en op enig moment vlucht ze met een paar andere wezen, leidt met hen een dakloos en gevaarlijk bestaan want er zijn altijd Jagers in de buurt om ze op te pakken. Amina weet op slinkse wijze een overheidswedstrijd te winnen waardoor ze op een eliteschool belandt. Ze is daar een briljante studente, maakt vrienden en leeft als het ware in het paradijs. Daar valt ze met een enorme klap uit wanneer haar vrienden haar laten vallen, haar als minderwaardig beschouwen. Amina staat er weer helemaal alleen voor maar geeft niet op, is vindingrijk, slim en vindt uiteindelijk onverwacht hulp in de persoon van de raadselachtige Mathan. Hybrid kent naast het verhaal over Amina nog andere verhaallijnen, er worden veel personages ge√Øntroduceerd en de auteur speelt met heden en verleden. In het begin maakt dat het lezen vermoeiend maar doordat het verhaal spannend blijft, heb je dat als lezer er wel voor over. Greet Ilegems werkt langzaam maar bekwaam toe naar het einde van het eerste deel waarin duidelijk wordt hoe de verhaallijnen met elkaar verbonden zijn. Het einde laat voldoende vragen over om zeer nieuwsgierig te zijn naar het volgende deel uit deze serie.