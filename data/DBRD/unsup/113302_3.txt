Korte inhoud

‘Nomadologisch Manifest’ is een redelijk dun boekje, amper 90 pagina’s. Om geen spoilers prijs te geven, is deze korte inhoud zeer beknopt.

‘Nomadologisch Manifest’ is een essay over de relatie van de mens tot de natuur in een nomadisch perspectief. De auteur neemt ons mee op zijn reizen waar hij tot bezinning is gekomen en tot inzicht over de verstoorde relatie tussen mens en natuur waardoor we nu een verstoring hebben van het natuurlijk evenwicht en de klimaatverandering.

Conclusie

Huig De Groot heeft 15 jaar aaneengesloten gereisd doorheen verscheidene landen. Vandaar ook zijn fascinatie voor het nomadisch bestaan. Tijdens zijn reizen las hij vaak filosofische werken, waarna hij deze verbond aan zijn eigen natuurbeleving. Hieruit ontwikkelde hij zijn eigen ‘Nomadologische’ levensvisie. Het ‘Nomadologisch Manifest’ is een essay en het resultaat hiervan.
Huig ziet zichzelf vooral als activist en een bezorgde wereldburger.

‘Nomadologisch Manifest’ is een klein boekje die je als lezer toch tot een beter inzicht brengt over de huidige klimaatveranderingen. De auteur laat ons kennismaken met zijn eigen inzichten die hij vergaarde tijdens zijn reizen. Het lijkt wat saaie materie, maar niets is minder waar. De auteur schrijft op een heldere en duidelijke manier. Hierdoor is het ‘Nomadologisch Manifest’ toegankelijk voor een breder publiek.

Het boekje bestaat uit verschillende kortere hoofdstukken, waardoor het ook vlot leest. Afwisselend heeft hij het over zijn reiservaringen en zijn ‘eigen’ filosofie over het nomadologische. Hij stelt dat het settelen van de mens aan de basis ligt van onze huidige klimaatveranderingen en zorgde dat het evenwicht tussen mens en natuur verstoord werd. Maar ook gekende filosofen komen aan bod en hoe Huig hun theorie interpreteert. Lezers die graag filosoferen, zullen zeker van het ‘Nomadologisch Manifest’ genieten.

Het is een actueel thema en ook al ga je niet 100% akkoord met Huig zijn filosofie het zet je zeker aan tot nadenken. Het boek is een leuke afwisseling tussen zijn reisverslagen en filosofie. Van mij krijgt het boek dan ook een 3,5 sterren.