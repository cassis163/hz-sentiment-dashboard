Het beste uit Delicious. is een eerbetoon aan het tienjarige jubileum van het bekende culinaire magazine en ik zal maar meteen met de deur in huis vallen … het was niet wat ik had verwacht. Persoonlijk had ik echt een kookboek voor ogen met een selectie van de meest favoriete recepten uit de magazines die de afgelopen tien jaar gepubliceerd werden. Er zijn ook heel wat recepten terug te vinden in dit boek. Daar wil ik echt geen twijfel over laten bestaan alleen voelde het voor mij niet echt als een kookboek aan.

Dit boek leest immers eerder als een magazine. Er wordt met kolommen gewerkt, je kan er artikels in terugvinden, interviews lezen met medewerkers van het magazine, … De lay-out geeft echt de sfeer van het tijdschrift weer en op zich is daar natuurlijk niets mis mee. Alleen is het niet datgene dat ik voor ogen heb wanneer ik aan een kookboek denk. Gelukkig kunnen we wel nog steeds genieten van prachtige foto’s.

...