De nachtmanager van een groot hotel in Zwitserland is een Britse spion, die probeert een puissant rijke handelaar in criminele zaken te ontmaskeren. Ik moet eerlijk bekennen dat ik het boek als eerste heb gepakt, omdat Hugh Laurie op de voorkant stond. Ik ben een grote fan van hem. Daarnaast las ik ook dat de BBC het boek ook verfilmde tot een indrukwekkende televisie-serie. Meestal zijn boeken die verfilmd worden erg goed. Ik kan dit boek alleen lastig beoordelen. In het begin had ik echt moeite om er doorheen te komen, maar ik wilde het toch ook weer uitlezen. In mijn hoofd was ik meteen ook aan het bedenken hoe ze het verfilmd zouden hebben. Ik denk dat de serie leuker zal zijn dan het boek,althans in mijn hoofd wel. Ik zou het 2,5 sterren geven, omdat dat niet gaat geef ik 3 sterren, daar neigt het iets meer naar.