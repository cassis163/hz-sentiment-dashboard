Kat vermist is het waargebeurde verhaal van auteur Caroline Paul, dat voorzien is van humoristische illustraties van Wendy MacNaughton.
Nadat Caroline een onfortuinlijk ongeval heeft gehad, in de gips zit en verbannen is tot haar huis wordt ze een beetje depressief. Gelukkig heeft ze haar twee poezen, Tibby en Fibby.
Op een gegeven dag verdwijnt Tibby… voor weken. Niets helpt… roepen, brokken schudden, flyers… Tot hij op een gegeven moment terug op de drempel staat.
Maar Tibby wil niet meer eten bij Caroline en hij ziet er niet onderkomen uit dus wil ze weten waar hij iedere keer terug naar toe gaat. Hiervoor gaat ze eerst een gps-tracker aan zijn nek hangen maar aangezien het een wirwar van plekken aangeeft, besluit ze over te stappen op een detective. Dit brengt ook geen soelaas. Uiteindelijk wordt ze compleet paranoia en gaat ze samen met Wendy langs de buren voor meer informatie. Blijkt dit dan toch ook zijn voordelen te hebben want nu leert ze tenminste haar buren kennen…
Ik had nog niet eerder een boek van Caroline Paul gelezen. Maar dit is zo supergrappig geschreven dat ik het zeker ga doen. Bovendien zijn de illustraties ook keileuk.
Dit kattenboek is een mustread voor iedere dierenliefhebber, huisdiereigenaar en iedereen die ooit iets uit wanhoop en liefde gedaan heeft. Aanrader voor jong en oud!

Rating: 4,5/5