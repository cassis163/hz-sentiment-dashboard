Een voor een tv-serie geschreven scenario wat afgewezen werd maar bij de uitgever een contract opleverde voor 3 boeken waarvan de rechten inmiddels aan meer dan 30 landen verkocht zijn, Daniel Cole (1983) zet met Ragdoll een dijk van een debuut neer.
Het verhaal start in het verleden bij de rechtszaak van een moordenaar. Daarna volgt in het heden de ontdekking van een lijk. Het lijk lijkt een lappenpop; het bestaat uit de aan elkaar genaaide lichaamsdelen van zes verschillende slachtoffers. Even later wordt er een lijst bekend gemaakt waarin de namen en data van de volgende zes staan...
De vraag wat de slachtoffers en de mensen op de lijst met elkaar te maken loopt als een rode draad door het boek. Zal rechercheur William Fawkes met collega's Emily Baxter en Alex Edmunds de personen op de lijst kunnen redden? William is zelf de laatste persoon op de lijst.
Cole heeft een krachtige manier van schrijven en het verhaal heeft net zo veel snelheid als een film.
Er wordt veel gebruik gemaakt van onverwachte wendingen waardoor het verhaal verrassend en onvoorspelbaar blijft. Het is wel een boek waar je je hoofd bij moet houden, anders kun je de draad makkelijk kwijtraken.