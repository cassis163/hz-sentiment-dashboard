Bij het horen van de naam Woodstock komt natuurlijk meteen het legendarische muziekfestival uit 1969 in gedachten.
Werd trouwens niet in Woodstock gehouden, maar in Bethel, 70 km van Woodstock.
Deze roman gaat over het koppel Nola en David. Zij restaureert antieke houten meubels, de schrijfster geeft er interessante informatie over, hij schrijft toneelstukken. David wil nu een toneelstuk schrijven over Woodstock en samen vertrekken ze naar Balance Inn, B&B, om dicht bij de bron inspiratie op te doen voor het schrijven.

Er zijn meerdere verhaallijnen, de belangrijkste twee: ten eerste van de wens van Nola en David een kind te maken, de tweede het schrijverswerk van David.
Tegelijkertijd maakt Nola een bijzondere periode mee wanneer zij in het gastenboek van de B&B brieven vindt van een vader, die in 1969 zijn zoontje verliest tijdens het festival. Hierbij leest zij over het schuldgevoel en verdriet van de ouders.
Ook dit is weer een link naar het ouderschap evenals het het bezoek dat David brengt aan het huis waar zijn vader opgroeide. Daar treft hij een jong gezin aan en ziet en hoort hij zaken die hem aan het twijfelen brengen.

Het onderwerp kind loopt door het hele boek, het wil maar niet lukken, Nola wordt wordt maar niet zwanger ondanks de uitgebreid beschreven talloze pogingen. In het verhaal wordt precies duidelijk hoe en waarom het niet lukt.
Het stel communiceert helemaal niet goed en dank zij de alwetende verteller kan ook de lezer in de hoofden kijken van de personnages. Wordt heel spannend bij de ontknoping.
De slechte communicatie is, zoals vaak, de reden van de twijfel en uiteindelijk ook van het bedrog.

Het schrijven van David laat ook al te wensen over, hij probeert wat op papier te krijgen, maar waarschijnlijk wordt hij geblokkeerd door zijn persoonlijke problemen.

Kortom een roman over (aanstaand) ouderschap, eerlijkheid in de relatie en een vleugje nostalgie.
Het was fijn geweest wanneer er wat meer inhoud gegeven was aan het intense Woodstock gevoel, nu werd er behoorlijk wat van de magie weggenomen door de beschrijvingen van de regen, de boterhammen met pindakaas.
Maar neemt niet weg dat er ook wel weer extra informatie gegeven werd over bijvoorbeeld de eigenaar van het terrein.
Een onderhoudende roman met een boodschap.