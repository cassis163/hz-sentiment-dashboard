Een humoristisch verhaal waar religieuze zaken en aardse beslommeringen aaneen geschakeld worden. Grappige wendingen en rare situaties komen aan de orde, zoals je kunt verwachten bij de boeken van Arto Paasilinna. Ook in dit boek tipt de auteur even aan de verschillende maatschappelijke en wereldproblemen, zonder hier diep op in te gaan. Dit keer speelt het zich niet alleen in Finland af, maar over de gehele wereld. De volgende passage geeft denk ik wel een voorbeeld van wat je kunt verwachten. "Aartsengelen en heiligen kunnen weliswaar moeiteloos de spirituele wereld naar hun hand zetten, maar een zware leunstoel van de ene staat naar de andere verslepen, tegen de wil van de koppige bureaucratie in, was lastiger dan je op het eerste gezicht zou denken."
De Hemelse ruimte krijgt in deze roman wel een heel bijzondere plaats. Naast de humor waren er ook kleine gedeelten waarin te veel opsommingen werden gegeven, waardoor de vaart uit het verhaal werd gehaald.