Er is geen discussie over mogelijk: Catherine Gildiner kan schrijven. En goed ook. Verleiding is een pittig boek waar je niet even aan het strand liggend doorheen walst.
De personages worden overtuigend neergezet waarbij met name de (erotische) spanning tussen Kate Fitzgerald en Jack Lawton - die gedwongen worden om samen te werken aan de zaak  perfect wordt beschreven. Ook de gesprekken tussen Kate Fitzgerald en Anna Freud zijn meeslepend. Op de plot en de verhaallijn is ook weinig aan te merken. Het zit allemaal knap in elkaar. Maar het had voor mij wat pittiger gemogen. Je zit zelden op het puntje van je stoel. Geen echte cliffhangers, geen bloedstollende of tenen bij elkaar knijpende scènes.
Verleiding is zonder enige twijfel een prima boek met diepgang. Smaken verschillen natuurlijk maar bij een thriller zit ik ook graag af en toe te thrillen. Dat ontbreekt er bij Gildiner een klein beetje aan. Om die reden één sterretje minder.