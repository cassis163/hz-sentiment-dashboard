Lara Lington heeft altijd al een grote fantasie gehad. Maar nu gelooft ze dat ze echt gek aan het worden is. Normale jonge vrouwen kunnen toch geen geesten zien?
Onlangs is Lara's oudtante Sadie overleden. Vlak na de dienst neemt zij contact op met Lara. Blijkbaar is zij nog niet klaar voor het hiernamaals. Ze kan niet rusten voordat haar laatste verzoek is ingewilligd. Lara moet voor Sadie een zoekgeraakte ketting opsporen.
Alsof Lara zelf al niet genoeg problemen heeft. Haar nieuwe bedrijfje is bijna failliet, haar zakenpartner is er vandoor, en haar ex heeft een ander. Gelukkig wordt het leven met de sprankelende Sadie een stuk spannender. Hun schattenjacht zorgt voor glamour, intrige en ouderwets warme romantiek.

De cover is echt mooi en past helemaal bij het verhaal. Om te beginnen, een grappig boek dat je in één keer wilt uitlezen. De boeken van shopaholic kende ik al van Sophie Kinsella maar een ander boek had ik nog niet van haar gelezen. Echt de moeite waard. Het gaat over Lara die naar de begrafenis gaat van haar oudtante Sadie en ineens een stem hoort die tegen haar begint te spreken. Omdat alleen Lara dit hoort komt het tot hilarische situaties. Als je je dan inbeeld hoe Lara dan praat met Sadie en andere mensen haar zien praten maar zonder dat er iemand bij staat is het wel lachwekkend. Lara probeert Sadie’s laatste wens te vervullen maar dat gaat niet zonder allerlei komische toestanden. Soms is het er echt over maar dat maak het boek net goed. Ook is het niet omdat het een chicklit is dat het verhaal daarom niet goed zou zijn. Er zit meer diepgang in dan in de shopaholic verhalen en is een boek dat je graag nog eens leest. Omdat ik heel het boek door met een lach om mijn gezicht zat geef ik 5 sterren