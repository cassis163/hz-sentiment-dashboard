Geschreven: Erin Hunter
Mini avontuur
Uitgeverij: Fantoom Amsterdam
Uitgave: 2018 Nederland, oorspronkelijk 2013
ISBN:978 90 5924 591 4
Paginaâ€™s: 129
Kosten: 5.95 (bol.com)

Erin Hunter is een pseudoniem dat wordt gebruikt door een schrijv erscollectief bestaande uit Cherith Baldry, Kate Cary, Tui Sutherland, Gillian Phillip, Inbali Iserles en Victoria Holmes als redactrice. Erin Hunter is vooral bekend van de boekenserie Warrior Cats. Andere werken die onder dit pseudoniem worden uitgegeven zijn de series Seekers, Bravelands en Survivors.

Op Sutherland na, die in de Verenigde Staten woont, wonen alle schrijfsters in het Verenigd Koninkrijk. Het idee voor Warrior Cats en Seekers komt van Holmes, die de personages en verhaallijnen bedenkt. Baldry, Cary en Sutherland, die elkaar nog nooit ontmoet hebben en voornamelijk via email communiceren, zijn verantwoordelijk voor het schrijven van de manuscripten. Holmes verricht redactiewerk om ervoor te zorgen dat het hele boek leest alsof het door een schrijfster geschreven is (Erin Hunter). Phillip en Iserles voegden zich als laatste bij het collectief en werkten aan Survivors.

Waar gaat Wolksters reis over?
Wolksters reis is een los te lezen avontuur. Wolkster, de leider van de HemelClan, waakt aan de rand van het bos al vele seizoenen over zijn Clangenoten.
Maar tweebenen (mensen) dringen het territorium binnen, en de Clan loopt gevaar verdreven te worden.
Wolkster ziet zich gedwongen de andere Clans om hulp te vragen, maar zijn die bereid om hem en zijn Clan te helpen.

Wat vond ik van dit mini avontuur?
Ik zou dit miniavontuur niet hebben willen missen. Ondanks dat het een los te lezen avontuur is, zegt het veel over de geschiedenis van de warrior cats. Zonder al teveel spoilers te willen melden hier, kan ik wel het volgende vertellen:
In alle boeken van de warrior cats, wordt gesproken over vier Clan: de DonderClan, de WindClan, de SchaduwClan en de RivierClan. Deze Clans worden begeleid door de SterrenClan (overleden katten). Al vanaf het eerste boek aan, de wildernis, wordt er gesproken dat er oorspronkelijk vijf Clans in het woud waren. En dat de Clans er in het verleden waarschijnlijk niet goed aan hebben gedaan, deze Clan te laten vallen. Tot op heden was er niet bekend wat er met de vijfde Clan was gebeurd.
Deze vijfde Clan was de HemelClan. Springende katten van boom naar boom.
Dit kleine miniavontuur gaat over de HemelClan, Wolkster was hun leider (en de vader van Spikkelblad, de toekomstige medicijnkat van de DonderClan).
Wat is er precies gebeurd, dat de vijf Clans vier werden? Dit verhaal is duidelijk. Ik vond het een echte aanvulling op een geweldige serie.
Er is maar een minpunt die ik zwaar aanreken, het is een miniavontuur. Het verhaal had veel groter mogen zijn. Hierdoor geef ik ipv 5* (zoals aan zoveel van de boeken van warrior cats), maar 4*. Dit boekje is een echte aanvulling, dat je als fan gelezen moet hebben.