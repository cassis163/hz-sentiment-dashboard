Kennedy Clarke is super gefocust op haar studie. Niets zal haar daarvan afleiden, vooral geen jongens, al helemaal geen sporthunks. En player Shay Coleman al helemaal niet! Eén keer goed bedonderd worden is genoeg.
Maar als quarterback Shay haar in het vizier krijgt en haar begint uit te dagen is het wel heel erg moeilijk om niet te happen.

“Als ik je in het openbaar zie, behoud ik me het recht om naar je toe te komen en je kwaad te maken. Ik begin er net een beetje lol in te krijgen om dit dagelijks te doen. ‘Nee.’ Ik hapte bijna naar adem. ‘Dagelijks?’”

Zolang ze niet toe geeft aan haar gevoelens gaat het goed toch?
Tot het moment dat Kennedy akelige dingen beleeft en blijkt dat Shay haar veilige haven is.

“Wanneer was dit gebeurd? Dat ik hem ook buiten de slaapkamer om nodig had? Het was een verontrustende gedachte en ik schudde hem van me af zoals ik altijd deed als iets me een beetje te veel werd.”

Kan ze hem toelaten? Kan ze hem vertrouwen? En vooral, kan ze zichzelf en haar intuïtie vertrouwen?


Oké, het is soms een beetje ‘over the top’. Maar dat mag best bij dit soort Amerikaanse college verhalen. Het zorgt ervoor dat je gewoon lekker door wilt blijven lezen en meegaat in de drama’s en belevenissen van Kennedy. Ook al kan je je niet altijd vinden in de (re)acties van Kennedy, begrijpen doe je ze uiteindelijk wel. Alleen had dat wel wat eerder uitgelegd mogen worden, het sleepte nu wat voort en miste wat verdieping. Gelukkig maakt sexy Shay een hoop goed!
Dus duik de schoolbanken weer in met Kennedy en Shay! Sexy, hot en steamy, maar ook een mooi verhaal over liefde, familie en ware vriendschap.