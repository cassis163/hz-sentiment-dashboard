Dit was mijn eerste kennismaking met schrijver Michael Koryta (32), uit de Verenigde Staten. 

Marie, het zusje van Adam en Kent Austin, wordt in hun tienerjaren vermoord. Kent houdt Adam verantwoordelijk voor deze tragedie. Twintig jaar later is Kent de succesvolle en geliefde coach van het plaatselijke footballteam. Adam houdt zich afzijdig van het gewone leven en verdient wat bij als borgtochtbemiddelaar. Vlak voordat de play-offs beginnen, worden de stad en het team opgeschrikt door de afschuwelijke vondst van het lichaam van de vriendin van een speler.

Het boek heeft een mooie schrijfstijl wat gemakkelijk leest. Hoewel het verhaal af en toe wat langdradig is, blijft het verhaal wel boeien en wil je weten hoe het afloopt. Wel zijn sommige gebeurtenissen wat te toevallig en soms wat vreemd, maar dit maakt niet dat het gaat storen tijdens het lezen.