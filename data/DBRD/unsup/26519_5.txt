Aanvankelijk aarzelde ik De Grote Stilte te lezen. De drama's in de RK kerk trokken me niet erg aan. Toch ben ik aan zijn boek begonnen en heb het met veel aandacht gelezen. Op bijna integere wijze schrijft hij wat er is gebeurd en beschrijft hij hoe de hoofdpersoon Odran weggekeken heeft van wat er gebeurde. Dat houdt een spiegel voor en is erg confronterend op een mooie manier.
Het is een aangrijpend en indringend verhaal. Prachtig opgetekend en geeft een schets van een drama waar we nog te weinig van weten en wat de kerk nog steeds tracht weg te stoppen.
Het boek getuigt over dit drama in de RK kerk, met name in Ierland. Het is schitterend geschreven, ingetogen bijna maar het vertelt genoeg. Kortom een prachtig werk van John Boyne.