Een Mann van Rindert Kromhout, dit boek was een kennismaking met de auteur, Het verhaal beschrijft de jeugd van Klaus Mann de zoon van de grote schrijver Thomas Mann, en ook zijn oom de broer van zijn vader Heinrich is een beroemd schrijver. Het verhaal begint in April 1926 in Parijs. Klaus een jonge man 19 jaar en beginnend schrijver , die vooral van zijn vader de bevestiging wil hebben dat hij het goed doet, maar het gevoel heeft dat zijn vader hem niet voor vol aan ziet. Klaus is in Parijs met een vriend, waar hij bijzondere gevoelens bij heeft, ook dat is iets waarbij hij bij zijn vader geen erkenning krijgt, althans dat is zoals Klaus het ervaart. Zijn vader geeft geregeld het commentaar dat hij zich te opzichtig kleed en teveel geurwater gebruikt.
Met zijn zus Erika heeft hij een heel bijzondere band zo sterk dat ze de tweeling genoemd worden. Ook de problematiek van Duitsland komt aan bod, Hitler maakt al veel propaganda. Klaus vind het moeilijk om met zijn vader een echt gesprek aan te gaan en komt op het idee hem een brief te schrijven. Hij gaat daarvoor naar een klooster, waar hij al eerder is geweest om vooral zichzelf te vinden. De brief geeft het verloop van zijn jeugd weer, ook de verhouding met zijn grootouders, moeder en broers en zussen komt aan bod. Het boek heeft een toegankelijke schrijfstijl die ook de problematiek van de homoseksualiteit beschrijft en ook al speelt het verhaal in 1926, dit toch heel actueel is.
Heb het boek met plezier gelezen vooral ook omdat de geschiedenis van rond die tijd, je uitnodigt om er meer over te weten te komen. Geef het boek 3 sterren.