Mooie, veelzijdige biografie over het leven van misschien wel de grootste zangeres die ons kikkerlandje gekend heeft. De schrijver heeft als startpunt het Rotterdam van de jaren dertig genomen en neemt je al gauw mee naar Nederlands-IndiÃ« waar zich gruwelijke dingen in het dan nog jonge leven van Liesbeth (dan nog Elly hetend) voltrekken. Met die kennis op zak krijg je des te meer bewondering voor de vakvrouwe tot wie Liesbeth is uitgegroeid. Interessant ook dat er in de biografie uitgebreid stilgestaan wordt bij het literaire gehalte van Liesbeths liedteksten en dat er eveneens duiding wordt gegeven aan haar plek in de Nederlandse modegeschiedenis (door onder meer interviews met fotograaf Erwin Olaf en couturier Ronald Kolk). Je merkt dat de auteur veel research heeft gedaan en dat maakt het boek tot een heerlijk, vlot geschreven geheel!