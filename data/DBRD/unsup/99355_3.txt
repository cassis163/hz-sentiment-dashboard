Ik heb Zomerdruk met veel plezier gelezen en ik was van bij het begin al gegrepen door de dreiging die uitging van zowel het zwoele hete weer als van wat er gebeurde in het brein van Helen vanaf het moment dat ze Simon, de kinderen en de hond zag aankomen op het eiland.
De spanning blijft eigenlijk gedurende vrijwel het hele boek tot, bijna aan het einde, het een beetje te melodramatisch wordt. Eigenlijk al vanaf het moment dat Klaartje arriveert. Ik kon Klaartje ook niet echt sympathiek vinden.
Het einde was al lang te voorzien en het laatste hoofdstuk mocht, wat mij betreft, wel helemaal ontbreken.
Ik geef toch drie sterren want ik heb wel af en toe mijn adem ingehouden van spanning wanneer het om de beide kinderen ging, en ik hou ook van het taalgebruik van Jet van Vuuren.