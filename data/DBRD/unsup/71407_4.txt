Ierland. Waar boeren nog op kleine schaal opereren en je in je beroep als dierenarts zowel de grote als kleine dieren onder je zorg hebt. Niet de massa en schaalvergroting, waarin Nederland zit. Maar in plaats daarvan een van de lokale artsen bent, die iedereen kent. Reden waarom dierenarts Lisa, de stad Amsterdam en haar beste vriendin achter liet en zich settelde in het Ierse dorpje Brentwood. Alleen tussen al die boeren, de liefde van je leven vinden is een ander verhaal. En de plaatselijke Landheer William biedt haar dan wel een cottage aan op zijn landgoed als ze haar huis moet verlaten, maar is verder weinig toeschietelijk.
Dit leidt tot kostelijke dialogen, die een lach op je gezicht brengen. Met recht een Feel Good roman. Wat de achternaam van de schrijfster niet doet vermoeden, is het feit dat zij iemand is die de Nederlandse taal van huis uit beheerst en daarnaast nog communicatiewetenschappen studeerde. Een geslaagde combinatie, die erom vraagt ook nog een keer aan haar debuut “Zes maanden zonder” te beginnen.