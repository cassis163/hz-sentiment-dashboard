Voor Hebban #hebbanbuzz heb ik dit boek mogen lezen, waarvoor mijn hartelijke dank.

Marit en Aurick zijn getuige als in Oftenooi de rotsblokken die de toegang tot de stad versperren door de Magyckers d.m.v. een speuk verdwijnen. Aurick het autistische broertje van Marit bezit een gave om de spreuken te kopiÃ«ren en kan d.m.v. telepathie met draken communiceren. Als ze in het nauw gedreven worden door de stadswachten spreekt Aurick de spreuk uit. Hierdoor zijn ze genoodzaakt te vluchten want de Magyckers willen het alleen recht op de spreuken behouden en gaan op jacht naar degene die de spreuk gekopieerd heeft. Aimery, het land waar de Magyckers vandaan komen kan in gevaar komen als anderen de spreuk ook kunnen gebruiken. Tijdens de vlucht raken ze bevriend met Eamon, een piraat en lid van de Klauw. De Klauw is een soort sekte die gelooft in de verlosser; iemand die kan zorgen dat men niet meer afhankelijk en in de macht is van Aimery.
De spanning zit er goed in, vluchten, gevangen genomen worden, weer ontsnappen, proberen te ontkomen aan de Magyckers. Het boek houd je in zijn greep en is moeilijk opzij te leggen.
Het leest makkelijk weg. Je komt vanaf de eerste bladzijde al goed in het verhaal. Een aanrader voor iedereen die van fantasy houdt.