15 jaar na een week vol persoonlijk drama is Nap Dumas politieagent in Westbridge New Jersey. In die rampzalige week kwam eerst zijn tweelingbroer Leo om het leven en een paar dagen later verdween zijn vriendinnetje Laura spoorloos, Hij zou nooit meer taal noch teken van haar horen. Hoewel Nap zijn leven weer redelijk op de rit heeft blijven de gebeurtenissen uit het verleden hem bezig houden, en als er na vijftien jaar vingerafdrukken opduiken van Maura is dat voor Nap het sein intensief te gaan zoeken naar antwoorden. Geholpen door zijn gepensioneerde mentor Augie komt hij dichter en dichter bij de bizarre waarheid.

Coben wisselt serie personage boeken af met standalone's, Laat niet los is er één uit die laatste categorie. al is er dan een ienie mienie rolletje voor Milon Bolitar.

Zoals je gewend bent van Coben is ook dit weer een gemakkelijk toegankelijk boek wat goed geconstrueerd is. Behoorlijke spanning, plotwendingen en krachtige karakteristieke personages. Tevens kun je bijna altijd prima mee puzzelen om dan uiteindelijk toch weer verrast te worden. Kortom weer een prima Harlan Coben, al zijn er betere werken verschenen van deze vertelkunstenaar..