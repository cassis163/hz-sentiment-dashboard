Belinda Bauer staat bekend als een van de beste Britse thriller auteurs met huiveringwekkende verhalen die je op het puntje van je stoel laten zitten. Vooral de boeken 'Blinde drift' en 'De schitterende doden' waren fenomenaal. Niet alleen kan ze beklemmend schijven, ze weet de personages ook erg goed neer te zetten. Door haar schrijfstijl creÃ«ert ze een groot inlevingsvermogen. Daardoor kun je zowel sympathie hebben voor het slachtoffer als voor de dader.
Helaas gaat dit alles haar in dit boek 'De ziener' niet zo goed af. Het onderwerp is een spannend gegeven maar het kabbelt te lang voort, gaat veel te diep in op de persoonlijke problemen van zowel de hoofdfiguren als de bijfiguren en is een zijweg ingeslagen die je totaal niet verwacht maar die in dit geval ook niets toevoegt. Sterker nog, het roept verwarring en verbazing op en was voor het spannende effect helemaal niet nodig geweest. Personages blijven aan de oppervlakte waardoor empathie voor wie dan ook niet voelbaar wordt.
Het einde komt vrij abrupt en de clou voelde je wel aankomen. De ware aanleiding voor het hele gebeuren blijft ook een beetje in het midden waardoor je als lezer het boek tamelijk ontevreden dichtslaat.
Is de verwachting van de lezer bij een nieuw boek van Belinda Bauer dan te hoog? Of is dit voor de auteur het bekende tussendoor boek, degene die contractueel gezien nog snel geschreven moest worden? Belinda Bauer kan echt zoveel beter en ik ga er dan ook vanuit dat het volgende boek er weer eentje wordt om bij nagel te bijten.