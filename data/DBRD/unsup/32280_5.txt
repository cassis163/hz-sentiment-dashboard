Ik volgde Mirjam Hildebrand al een tijdje. Toen ze dan ook bekendmaakte dat ze een YA boek ging schrijven was ik dan ook zeer benieuwd. Eén tip: ga dit boek niet lezen als je echt andere dingen moet doen... ik mag van mezelf één hoofdstuk lezen... en 4 hoofdstukken verder? ;-) stoppen is een no-go.
Emma is 15 jaar en voelt, hoort en weet meer dan andere mensen. Ze woont samen met haar moeder en broertje. Onderweg naar school ontmoet ze Philana. Zij haalt haar over om mee te gaan naar Frankrijk. Emma verzint een reden om thuis weg te komen en stapt op het laatste moment toch op de trein, richting haar vader. Haar vader moest wel vertrekken, als lid van de Voorlopers voelde hij zich beslist niet meer thuis in het "gewone" leven. Haar vader is niet blij met haar komst, maar ze mag voorlopig blijven. Het begin van een enorm spannend avontuur.
De avonturen zijn nooit onwaarschijnlijk. Je wordt zo meegetrokken in het verhaal. Voorlopers helpen elkaar over de hele wereld. Een prachtig fenomeen. Zoals de hele wereld communiceert, niet alleen de mensen onderling.

Wanneer je een echt spannend boek wilt lezen moet je dit boek beslist niet overslaan. Ik geef dit boek zelfs 5 sterren. Ik ben nu al benieuwd naar het volgende boek!