Dit boek schreeuwt om je aandacht. Achterop staat: Heb je ooit wel eens een nachtmerrie gehad?
Brit wordt door haar vader naar Red Rock verbannen. Haar vader is namelijk bang dat ze haar moeder achterna gaat. Brit weet zeker dat stiefmonster erachter zit. Haar stiefmoeder wil haar niet in de buurt hebben. Red Rock is een soort van gevangenis voor onhandelbare jongeren en jongeren met problemen. Het is een soort heropvoedingskamp, zo op het eerste gezicht. Maar als je er eenmaal gevangen zit, kom je er niet zo snel meer uit. Het is heel anders dan de folders je laten denken. Je leert daar dus hoe je mensen de grond in kunt trappen en hoe je vrienden moet verraden, alleen maar om naar een hoger niveau te komen. Brit maakt er al snel vriendinnen , maar de leiding doet er alles aan om ze uit elkaar te drijven. De meiden besluiten dat Red Rock niet langer mag door gaan met deze mensonterende praktijken. Ze doen hun stinkende best om de waarheid buiten de deuren te krijgen. Dat is echt niet makkelijk. Komen ze ooit nog uit Red Rock? Of worden ze gesnapt bij hun plannen en zitten ze er minstens tot hun 18de vast?
Stel je eens voor dat je ergens terecht komt, waar je niet thuishoort. Ze proberen je gek te maken, terwijl je dat niet bent…Wat een louche praktijken houdt deze instelling erop na. Het geeft je echt de kriebels. Het vertrouwen van andere mensen raken de meiden van deze instelling helemaal kwijt! Want iedereen kan je zo verraden of achter je rug om over je praten. Allemaal uit eigenbelang.

De humor is echt goed en de zelfspot is op het randje. Maar het maakt het onderwerp luchtig. Je leest het in een paar dagen uit. Echt spannend is het niet. Een lekker tussendoortje, om buiten in het zonnetje te lezen of ‘s avonds op de bank.
Het thema is niet heel erg origineel, maar wel een goed thema om aan te kaarten. Ik weet zeker dat dit soort dingen echt gebeuren op instellingen. Laten we hopen dat die opgedoekt gaan worden! Maar veel controle is er niet, dus als ouder(s) moet je er maar van uitgaan dat je kind in goede handen is. Maar dit boek laat je dan toch weer even nadenken of wegsturen wel een goede optie is!

Het boek is vlot geschreven en heeft korte hoofdstukken. De titel wordt je ook wel duidelijk.
Ik geef het boek 3,5 sterren!