Als grote fan van Kyra de Vreeze haar kookboeken heeft ze dit keer ook zeker weer een verrassend kookboek neer weten te zetten. Op de kaft zie je al meteen haar stijl terug: minimalistisch en originele combinaties. Het maakte mij meteen erg nieuwsgierig naar wat er allemaal aan favorieten van Kyra in zouden staan en of haar verassende combinaties, zoals ik van haar gewend ben, terug te vinden waren. En dit vind je er zeker in terug! Prachtige foto’s van de meest bijzondere gerechten en allemaal goed geformuleerd, zodat het maken ervan ook een feestje word en voor iedereen toegankelijk is. Je hoeft dus echt geen keukenprins(es) te zijn om een heerlijk Vegan. gerecht op tafel te zetten.

Het enige nadeel van sommige recepten is dat ze niet altijd even standaard ingrediënten gebruikt, waarvoor je toch echt eerst naar een reform winkel zou moeten gaan.

Vegan. is echt een aanrader voor iedereen die van plantaardig koken/eten houdt of eens wat anders op tafel wilt zetten, want je zult echt geen dierlijke producten missen in Kyra’s recepten! Mijn favorieten zijn in het bijzonder de bietenquiche, hartige notencrackers en de gerookte tempe-peer salade. Zo verfrissend en origineel! Echt een aanvulling voor in de (kook)boekenkast als je het mij vraagt en ook erg leuk om cadeau te geven of te krijgen.