Ik was eigenlijk nooit helemaal gek van thrillers en zeker niet van Nederlandstalige boeken, ook als ze vertaald waren. Maar nadat ik dit boek had gelezen, dacht ik er helemaal anders over. Ik vond het zo ontzettend goed geschreven. De karakters vond ik zo goed en ongedwongen neergezet dat het vrienden van me leken. Ook de gebeurtenissen waren heel realistisch beschreven. Ook vond ik het heel intrigerend dat je alle personages zo goed lijkt te kennen, maar dat alle karakters toch anders blijken te zijn dan dat je in eerste instantie had gedacht. Gewoon in één woord: fantastisch!