Bij het zien van de cover heb je meteen het gevoel dat je een roman gaat lezen. Omdat het een vrij dun boekje is, verwacht je een roman te lezen als waarvan er al zoveel van zijn, maar dat is het allerminst. Het is een verhaal in twee delen van twee totaal verschillende werelden. Het eerste deel is een verhaal van een verwende prins die door zijn arrogante en hebberige gedrag de toorn van God op zijn hals haalt waardoor hij in zijn volgende leven, in het tweede deel, terugkeert als een jongen met een beperking in een arbeidersgezin. Het is het verhaal van twee mensen die onbewust meer met elkaar verbonden zijn dan ze denken.
De hoofstukken hebben passende titels zodat je meteen weet waar het over gaat en soms verraadt een titel al het verloop van een hoofdstuk zoals bijvoorbeeld in het hoofdstuk 'Het vierde teken de kus', daar kan je je alleen maar afvragen wie de gelukkige is, wie er begint en hoe het hoofdstuk afloopt. De auteur heeft de personen en de omgeving zo precies beschreven, dat je de personen en de omgeving voor je ziet. Aan het eind begrijp je de titel pas en weet je hoe het de derde hoofdpersoon in het tweede deel is vergaan.
Het boek leest als een sneltrein, je wordt door de tijd heen gesvlogen, maar dat is niet storend. Steeds als je een vermoeden hebt hoe iets zal lopen, dan blijkt het weer anders te lopen. Het plot is een complete verrassing.
Er zitten een paar boodschappen in het verhaal zoals bijvoorbeeld over het geloof en mensen met een beperking. In verband met spoiler gevaar kan ik hier niet dieper op in gaan. Dat wordt het boek lezen om te begrijpen wat ik bedoel. Het is eigenlijk een sprookje voor jong volwassenen.
Als er al een minpuntje is, buiten dat het verhaal misschien iets te snel is zodat je te snel afscheid moet nemen van de hoofdpersonen, dan is dat er in het hoofdstuk van Prins Alberto wordt geschreven over 31 februari. Helaas zolang duurt de maand februari niet. Ook al is het een fantasieverhaal, toch klopt het niet.
Kortom dit boek is een echte aanrader en het is te hopen dat de auteur nog meer boeken gaat schrijven, dat hij zijn stormende fantasiegedachten met ons gaat delen.

Lees verder op https://surfingann.blogspot.nl/2017/12/onbeperkte-liefde-wirin-jewlal.html.