De dood zingt in Napels speelt zich af in de jaren ‘30 toen Italië nog een fascistisch land was. Hoofdpersoon is commissaris Ricciardi. Hij heeft een speciale gave waardoor hij dode mensen ziet wat handig kan zijn bij het oplossen van een moordzaak. Zo ook in De dood zingt in Napels waarin Ricciardi te maken krijgt met de moord op een operazanger.

Ricciardi is een wat zonderling figuur. Hij is al in de dertig maar nog steeds niet getrouwd. Vooral in de jaren ‘30 was dit niet gebruikelijk. Wat verder niemand weet is dat Ricciardi zijn hart al heeft weggegeven. De auteur heeft dit zeer subtiel beschreven. Mooi!

De dood zingt in Napels is geen spannende thriller, wel een verhaal waarvan je na het lezen van de laatste pagina vurig hoopt dat er een vervolg komt.