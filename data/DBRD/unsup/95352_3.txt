In de beperking toont zich de meester, en hoewel dit boek van Edward Rutherford over het geheel genomen zeker niet slecht is, is dit verhaal over de geschiedenis van Parijs echt veel te breed uitgesponnen. De gedachte om de geschiedenis van Parijs op te hangen aan de opeenvolgende generaties binnen zes geslachten van zeer diverse aard, is een interessant uitgangspunt, maar naarmate het boek vorderde werd steeds duidelijker dat de werkelijke ontknoping zich in de oorlogsjaren zou bevinden. Daardoor kreeg ik het gevoel dat alle hoofdstukken over de eerdere generaties (met name de heel vroege) een toevoeging achteraf waren om het verhaal compleet te maken. Dit gevoel, samen met de af en toe op zichzelf interessante, maar plottechnisch totaal onnodige uitweidingen met historische achtergronden, heb ik besloten om Parijs drie sterren te geven. En eigenlijk zijn die ook een beetje voor mezelf, omdat ik zelden een boek uitlas van meer dan 750 blz.