‘Baton Rouge,Louisiana
Ze was vijftien
Het gebeurde in de zomer van 1989 en er werd niemand gearresteerd'

Langzaam vooruit krabbelend verhaal uit het diepe Zuiden van De Verenigde Staten.

Een lome sfeer, een verschrikkelijke gebeurtenis en een gevoel van naderend onheil wat zich aan mij opdringt naarmate ik verder lees.

Het verleden wordt blootgelegd, is het allemaal zo onschuldig, zijn het allemaal gewoon jongens en meisjes spelletjes, het pesten, stiekem gedrag, verzameling messen, erotische tekeningen of wordt hier in de vroege jeugdjaren de kiem gelegd voor het kwaad.

‘Uit het licht’ is een roman over jonge kinderen die spelenderwijs samen opgroeien, dan door een misdrijf en een tragisch ongeluk beschadigd worden.
Een jongen en een meisje.
Ze voelen zich tot elkaar aangetrokken maar kunnen er niet mee omgaan.
Ze worstelen met gevoelens totdat de situatie in Woodland Hills escaleert, totdat een moeder een foto vindt.
Welke dromen zijn er uit gekomen; De hut in het bos, de kus van Lindy?

Later zullen ze ontdekken ze 'dat het leven na verloop van tijd steeds meer bestaat uit dingen die je niet kunt veranderen...Een oneindig lied.'

M.O. Walsh schreef met ‘Uit het licht’ een intrigerend verhaal over ontluikende liefde, over gezinnen die niet met elkaar kunnen verder leven, over jongeren die zoekend zijn, over dromen die uiteen zijn gespat en over de toekomst die als een beschermengel over hun waakt.

Clara van Lieshout 30 juni 2015