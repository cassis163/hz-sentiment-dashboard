” In dromen kun je vliegen als een vogel.

hoog boven de wolken.

In dromen kun je zwemmen als een dolfijn,

duikend in de golven.

In dromen ben je vrij,

om te zijn wie je wilt zijn.

In dromen kan alles.

Mag alles.

Alleen niet dat

wat ik graag wil.”

“Hart van Glas” is het eerste deel uit de Gaia trilogie van Miranda Peters. Ik had al van anderen gehoord dat dit boek erg goed moest zijn dus mijn nieuwsgierigheid werd gelijk gewekt. Ik moet toegeven dat het me zeker niet is tegen gevallen, want het is inderdaad goed. Het verhaal heeft me echt weten te verrassen. Het is een uniek verhaal en staat behoorlijk op zichzelf, dat vind ik er echt heel erg fijn aan. Miranda Peters heeft een vlotte, beeldende schrijfstijl waardoor het boek vlot weg leest en je een fijne band kan vormen met de personages.

Tien jaar geleden verloor Hester haar vader in een afschuwelijk auto ongeluk, ze weet haar moeder en zusje te redden, maar haar vader niet en die komt dan ook te overlijden. Hester was toen zeven jaar. Ze is zich altijd schuldig blijven voelen over het ongeluk en de dood van haar vader. Hester heeft dan ook elke nacht weer vreselijke nachtmerries over het ongeluk met flashbacks naar toen.

“Ik kneep mijn ogen dicht en wenste, zoals iedere avond, dat Meneer Nachtmerrie een keer over zijn zwarte hart zou strijken en mij een nachtje oversloeg. Als verjaardagscadeau.” -blz.30-

Op Hester haar zeventiende verjaardag beginnen haar nachtmerries ineens om te slaan in een heel ander soort dromen. Ze zijn niet van echt te onderscheiden en dat brengt best wat verwarring in het begin. In deze dromen ontmoet Hester Siem. Al snel worden de twee hartstikke verliefd op elkaar. Hester snapt er niets van, zij die nooit verliefd kon worden, of gevoelens voor andere jongens kon krijgen kreeg ze nu ineens wel en in volle hevigheid ook nog eens en dat allemaal voor een jongen uit haar dromen.Ze is hopeloos verliefd op Siem en hij ook op haar. Naarmate de dromen elke nacht blijven komen begint Hester zich steeds meer af te vragen wat ze betekenen en of Siem echt is. Ook kan ze in haar dromen eindelijk zijn wie ze echt is, waar ze zich in de “wakkere” wereld altijd inhoudt en weinig van haarzelf kan tonen kan ze in haar dromen de bovennatuurlijk sterke meid zijn die ze in werkelijkheid is. Ze kan bijvoorbeeld ijzer tot stof verkruimelen en ga zo maar door. Ook Siem blijkt over deze gaven te bezitten al heeft hij er wel altijd gebruik van gemaakt. Ze besluiten uit te gaan zoeken hoe het kan dat ze zo anders zijn dan anderen.

Dan beland je in het tweede stuk van het verhaal, wat heel wat langzamer verloopt. Hierdoor werd ik sneller afgeleid van het boek en dat vond ik toch best wel jammer. Op een gegeven moment vroeg ik me af wat er nou belangrijker was; de mega verliefdheid en het niet van elkaar af kunnen blijven van Hester en Siem, of het hoe en wat achterhalen van hun kracht en wie hun achtervolgers zijn. Ik raakte daardoor de rode draad in het verhaal kwijt, ik vond dat dan wel weer een minpunt in het boek. Maar gelukkig neemt het verhaal op den duur in het laatste stuk weer toe aan snelheid en bouwde de spanning zich aanzienlijk op en dat maakte dan toch wel weer aardig wat goed voor mij. Ik kijk er naar uit om in het tweede deel van de trilogie te gaan beginnen binnenkort. Natuurlijk ligt die al klaar, zodat ik kan er in kan beginnen zodra ik tijd heb want met zo’n cliffhanger als dat dit verhaal heeft aan het eind wil je gewoon niet anders dan verder lezen! Al met al is het een heerlijk boek vol spanning en romantiek wat vlot weg leest en doet verlangen naar meer

“Ik weet wat jullie kunnen. En als ik het weet, kunnen anderen er ook achter komen. Wees voorzichtig en val niet teveel op als je geen moeilijkheden wilt.” -blz.157-