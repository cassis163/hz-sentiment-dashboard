Dit is een prachtig geschreven thriller die je vanaf de eerste bladzijde in de greep houdt. Het verhaal start met een proloog die zich afspeelt in 1994. Deze wordt verteld door Norbert.
Nadien schakelt de auteur over naar 2016 en later naar 2017. Steeds wordt er een kort stuk verteld door de hoofdrolspelers, Ellen, Liesbeth, David, Norbert en Rogier.

Na de proloog die al heel beklemmend is, start het verhaal met een beschrijving van Ellen, een vrouw die op een grote boerderij woont, met haar 3 honden. Ze heeft deze boerderij geÃ«rfd toen haar ouders zijn overleden. Op een dag komt een bezoeker ruzie met haar maken en tijdens een dispuut schiet hij 1 van haar honden dood. Nadat Ellen haar hond heeft begraven, is de man dood en nadien verdwenen.
Wie was die man, wie heeft hem vermoord en waar is hij heen?

De lezer komt heel langzaam te weten wie wat heeft gedaan maar alle personen weten niet van elkaar wie wat en waarom heeft gedaan en omdat ze zelf allemaal geheimen hebben, wordt er ook weinig tegen elkaar gepraat over het misdrijf.

Door de korte hoofdstukken, lees het enorm vlot. Het taalgebruik is eenvoudig maar mooi. Ik ergerde me soms aan het einde van een hoofdstuk omdat er een tipje van de sluier werd opgelicht maar ik toch met veel vraagtekens bleef zitten. Net zoals een soap eindigt. Binge-kijkers van series op TV kennen het gevoel wat ik had bij dit boek : ik wil meer weten, ik wil meer lezen, komaan wie heeft wat gedaan. Dit betekent dat het verhaal geweldig goed in elkaar zit!
Ongelooflijk goed, alles past, alles klopt. Op het einde wordt alles nog eens heel goed door verschillende personages uitgelegd en dan lees je nogmaals hoe het allemaal is kunnen en moeten gebeuren.
Ik vond niets ongeloofwaardig en dat maakt dat het een super goede thriller is, die ik aan iedereen ga aanbevelen.