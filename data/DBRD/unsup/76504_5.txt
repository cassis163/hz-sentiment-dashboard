Eindelijk daar is hij dan! Het laatste deel van de 3 delige serie van Mariette Lindstein. Het boek is fictief maar haar inspiratie haalde ze uit de 25 jaar die Mariette in een sekte doorbracht.

In dit laatste deel zijn er 15 jaar verstreken sinds Sofia het laatst uit Via Terra ontsnapt is. Sofia Sofia woont inmiddels met haar Man Benjamin en hun dochter in alle stilte. Frans Oswald is verdwenen zo lijkt het. Sofia runt nu een opvangcentrum voor jonge mensen die uit een sekte zijn ontsnapt.

Een storm treft Zweden en verwoest opvangcentrum. Dan komt ook Oswald weer terug in de schijnwerpers.

Het verhaal heeft twee verhaallijnen. Het ene verhaal vanuit Thor, een van de zonen van Franz en een vanuit Sofia en haar dochter Julia.

Direct aan het begin voel je de beklemmendheid van de sekte weer terugkomen. De verhaallijnen komen uiteindelijk bij elkaar. Het leven van kinderen in een sekte wordt goed neergezet: mishandelingen, werken en het indoctrineren van de “waarheid” van de leider. Beklemmen!

Kinderen van de sekte gaat niet alleen over de kinderen die in de sekte gezeten hebben maar ook de consequenties voor de kinderen van voormalig sekteleden komt aan de orde.

Ik vond het mooi dat het boek over de kinderen ging want het verhaal van Sofia kenden we nu ondertussen wel.

De schrijfster geeft aan het einde van het boek aan dat dit het einde is van de Via Terra verhaallijn maar laat in haar boek wel ruimte over voor een vervolg.

Het boek was zo goed dat ik de hele avond en tot laat in de nacht heb gelezen. Direct na het wakker worden had ik het boek alweer in mijn handen.
Voorlopig was dit het, maar wat een geweldig boek!