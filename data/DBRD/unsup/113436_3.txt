Arthur Japin is één van mijn favoriete schrijvers, ik ben m.n. dol op zijn historische romans. Ik was dan ook blij dat ‘De gevleugelde’ in deze categorie viel. Meteen aan het begin van het boek was ik al zeer geboeid, dat beloofde veel goeds. Helaas bleef dat niet zo, de spanning die aanvankelijk wordt opgebouwd, wordt niet vastgehouden en soms zakt het verhaal helemaal in bij te uitgebreide beschrijvingen over technische details. Maar al met al is het toch een prettig en lezenswaardig boek, dat je ook iets leert over de geschiedenis van de eerste vluchten door de lucht en de persoon Santos- Dumos. Nadat ik het boek uit had heb ik nog de facebook-pagina van Arthur Japin bekeken, daar is veel informatie en beeldmateriaal te vinden over Santos- Dumos. Ik vond dat een waardevolle toevoeging en het was prettig om het boek hiermee af te sluiten. Het maakte de leeservaring nog meer compleet.