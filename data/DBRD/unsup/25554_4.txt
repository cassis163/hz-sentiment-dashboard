Vol verwachting begin ik aan Berouw, je start meteen in een heerlijke scene. Mijn nieuwsgierigheid is gewekt. Een vlotte, en pakkende schrijfstijl neemt me mee op de reis van een wraaklustige Rob. Dat je als lezer de kriebels krijgt van Rob, bewijst dat Corinne de karakters goed uitwerkt en beeldend beschrijft. Zo heb je daar de Vieze dikke buurvrouw, die zie je gewoon op je netvlies verschijnen. En zo heb je dit bij meerdere karakters.

Meerdere malen lopen de gruwels over je rug bij de mysterieuze karakters Zouden alle geheimen boven tafel komen, het maakt je als lezer nieuwsgierig en je raakt verstrengeld in het verhaal.
Elk hoofdstuk besluit Corinne met een prachtige zin, eentje waarbij je echt even stil valt en erover nadenkt. Ze zouden zo op een wandtegeltje passen. Ik kan hier echt van genieten. Het geeft het verhaal iets unieks.
Wanneer je denkt dat je het verhaal een beetje doorziet, geeft Corinne een heel andere draai aan het verhaal, geheel onverwacht verandert alles. Je blijft geboeid tot het einde want door deze draai, blijkt niemand te zijn wie hij of zij zegt wie die is.. Naast dat er een onderliggende lading spanning en intrige in het boek zit, zet het me aan het denken, ik vraag me af hoe ver ik zou gaan als alles onder je voeten weg dreigt te zakken, als al je zekerheid wegvalt. De onzekerheid is voelbaar en de onmacht overheersend in Berouw.

“Als het verleden het heden inhaalt, kun je voor onaangename verrassingen komen te staan”

Pas aan het einde van het boek, valt alles op zijn plek, Corinne maakt het tot het einde aan toe verrassend. De heerlijke schrijfstijl, de beeldend beschreven karakters maken dat het boek genieten is, soms denk je dat de geloofwaardigheid een beetje zoek raakt maar juist dan weet Corinne Vlaminck het zo te draaien dat het gewoon weer klopt. Berouw is een verhaal over wraak, afwijzing en geheimen….. Hoe ver zou jij gaan?

“Berouw komt na de zonde, maar wees niet te laat om het goed te maken…”

• Plot 4 ****
• Spanning 3 ***
• Leesplezier 4 ****
• Schrijfstijl 5 *****
• Psychologie 4 ****
Eindoordeel 4 verdiende sterren