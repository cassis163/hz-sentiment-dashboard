...
Of Sarah Anderson het nu heeft over schoenen, nagellak, hormonen, social media, een leesdip, comfort food of notitieboekjes … vrijwel alles voelt bekend aan. Een ander pluspunt is het feit dat het hoofdpersonage uit deze comics ondanks al die twijfels en onzekerheden blijft volharden in het nastreven van haar eigen geluk en zichzelf zijn.

Ik herkende me niet in elke individuele comic – misschien maar goed ook want anders waren Sarah Andersen en ik vrijwel klonen van elkaar geweest. Gelukkig kon ik me wel met héél veel van hen indentificeren want net de herkenbare cartoons waren het grappigste. Zij deden me glimlachen, gniffelen én grijnzen. Gelukkig ben ik niet de enige die zich af en toe afvraagt wanneer dat ene moment komt waarop je je plots ‘volwassen’ gaat voelen.