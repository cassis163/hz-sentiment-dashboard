Seks was aan het begin van de vorige eeuw nog taboe. En Dr. Kinsey doorbrak dat, door als bioloog het seksuele gedrag van mensen te gaan observeren. Boyle beschrijft dit door de ogen van een student die de eerste medewerker wordt van Kinsey. Fictie, maar gebaseerd op een behoorlijke dosis feiten. Boeiend is de invloed die Kinsey als een soort vaderfiguur heeft op de student en later ook zijn andere medewerkers en hun echtgenoten en de door hem afgedwongen vrije seksuele moraal binnen die club van "ingewijden" en de vraag is of en hoe hij, als hij nu nog zou leven, in de #metoo-discussie zou opduiken. Boyle schrijft zoals altijd weer zeer meeslepend en beeldend, waardoor het verhaal geen enkele bladzijde verveelt.