Na het lezen van dit boek kijk ik er met gemengde gevoelens op terug. Het verhaal komt naar mijn mening te langzaam op gang en heeft iets te veel mysterieuze momenten waardoor het juist vaag wordt, in de negatieve zin van het woord. Als die vreemde aanvallen van Vera Gamble eerder uitgelegd waren, in plaats van ze eerst als dromen te behandelen, was het misschien minder zweverig voor mij geweest. Maar nu haakte ik bijna af.

Wat nog gezegd moet worden: aan het eind komt er wel op alles een antwoord. Dat is een pluspunt, dan heb ik me er dus niet voor niets doorheen geworsteld. En de afronding is op z'n minst gezegd ook netjes gedaan. Duidelijke afronding, zonder dat het einde uitgerekt wordt. Vandaar ook alsnog de 3/5*.