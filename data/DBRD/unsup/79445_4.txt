De lezer wordt meteen in het verhaal gesmeten. Een flashback van de hoofdpersoon zorgt ervoor dat je bij de les bent en de vlotte schrijfstijl en korte hoofdstukken zorgen ervoor dat het zo blijft.

Ayesha Ryder is op zoek naar de Ark des Verbonds en is ondertussen ook verwikkeld in een internationaal conflict. Dit wordt wordt niet openbaar uitgevochten maar achter gesloten deuren die niet voor iedereen toegankelijk blijken te zijn, zodat het grote publiek hier niets van merkt.
Symbolen en geheimen zijn onderdeel van haar zoektocht. Zij is zelf onderdeel van een geheim.
De mystieke ervaringen van Ayesha wanneer ze de stem van iemand lijkt te 'horen' zijn geloofwaardig neergezet. Steeds heeft ze last van een black-out, dat blijkt niet zonder reden te zijn.
Het is prettig als je ook het eerste deel gelezen hebt, maar de personages worden nog duidelijk aan de lezer voorgesteld zodat het geen belemmering hoeft te zijn om op dit punt in de serie te beginnen. (Je mist dan natuurlijk wel een heel goed eerste deel.)
Een van de personages haat Ayesha Ryder zo enorm, waarom is dat zo? En wat zal er met haar gebeuren?

Ayesha is als karakter gegroeid sinds het eerste deel; ze geeft meer als hoofdpersoon en als mens.
'Gestolen erfgoed' leest alsof je een combinatie leest van het werk van Dan Brown en de avonturen van Indiana Jones, met een touch of James Bond. Lady Madrigal Carey zou je zomaar in een Bond-film tegen kunnen komen.

Een onverwacht einde siert dit bijzonder onderhoudend verhaal!
Heerlijk leesvoer voor de lange avonden. Deze serie wacht er op om verfilmd te worden.
Na de laatste woorden op de laatste bladzijde van het verhaal kwam er maar één woord in me op: YES!!
Het avontuur gaat verder met Ayesha. De volgende keer met een zoektocht naar De Maltese Falcon! Ik kan niet wachten, laat maar komen!!