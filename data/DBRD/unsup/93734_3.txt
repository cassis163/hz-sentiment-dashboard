Justine le Clercq (1967) debuteerde in 2011 met haar lovend ontvangen roman De roemlozen. Met de verhalenbundel Wegens geluk gesloten verstevigde ze haar reputatie als schrijver van slices of life. Le Clercq organiseert kunstexposities en is bestuursvoorzitter van My Red Light.
Het idee voor Krimp ontstond in 2014 na de klopjacht op het misdaadduo Enise B. en Antonio van der P. Via haar fictieve lotgenoot Lina doorzoekt Le Clercq haar eigen arrestatie
in 1989, die uitmondde in een eeuwig durende schuld.
Lina groeide op bij haar vader, die in Den Haag nog steeds een befaamd Frans restaurant runt. Binnenkort wordt hij 80, en Lina en de vaste gasten bereiden een feest voor. Terwijl ze de voorbereidingen treft, komen de herinneringen aan haar getraumatiseerde jeugd toch weer naar boven. Ze moest al heel jong haar plan leren trekken. Haar vader had weinig aandacht voor haar, had ook nooit tijd. Als ze op haar 15de door haar vader op een kamertje wordt ‘gedropt’ omdat hij vindt dat zijn opvoedingstaak volbracht is, is ze totaal ontredderd. Ze leert Rick kennen en verliefd als ze is, belandt ze door hem in het criminelen milieu. Hij trekt haar mee de dieperik in, maar zorgt er uiteindelijk toch voor dat ze buiten schot blijft als ze gesnapt worden. Ze krijgt de kans om een nieuw leven op te bouwen, een nieuwe start te maken met een propere lei. Dat lijkt haar ook aardig te lukken, totdat de gebeurtenissen rond haar vaders verjaardag haar slechte herinneringen dus triggeren… Helaas krijgt haar woede deze keer de bovenhand…
Het verhaal laat duidelijk zien dat Lina getraumatiseerd is door wat er in haar jeugd gebeurd is. Ze kreeg erg weinig aandacht, moeder was niet in beeld, ze moest haar plan erg jong leren trekken en de relatie met haar vader was zo goed als onbestaande. Ze zakt dieper en dieper weg, in haar eigen miserie, maar weet zich uiteindelijk toch te herpakken. Toch blijkt het niet zo eenvoudig om het verleden te laten rusten…