Als man en doorgaans lezer van non-fictie moest ik me even zetten tot dit boek, maar de vakantietijd was daarvoor het perfecte moment. Sterker door strijd is een onderhoudend boek dat lekker weg leest. Een inkijkje in de gedachtenwereld van een ambitieuze vrouw die vers aankomt in Rotterdam en vrienden wil maken. Grappig om je daar eens in onder te dompelen.

Hyves en de uitgaansscene van Rotterdam komen er goed en realistisch uit. De research feitjes zijn op een natuurlijke manier in het verhaal verweven.

De scenes en dialogen zijn met aandacht geschreven. Taalgebruik is fijn maar soms iets te braaf naar mijn smaak.

De vorm heeft wat weg van een dagboek. Je beleeft de tijd door de ogen van de ik-figuur waarvan pas laat blijkt dat die Anouk heet. Waarom dat is werd me niet duidelijk. Sommige scenes zijn me wat over gedetailleerd, met name die zich op het werk af spelen. Wanneer de liefde in het spel komt gaat het echt lopen en wilde ik echt weten hoe het verhaal zich zou ontwikkelen. Naar het einde toe krijgt het een onverwachte wending. De climax in de verhaallijn werk is lekker dramatisch.

Wat is miste was toch een moraal; een zekere gelaagdheid in het verhaal. Kleine aanwijzingen waardoor personages toch anders blijken te zijn dan je aanvankelijk denkt.

Algemene indruk: veelbelovend debuut. Op naar nummer 2.