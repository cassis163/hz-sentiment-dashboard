Ik vond dit een apart type thriller. Het verhaal op de ranch en het resort gaat over liefde voor elkaar, voor het bedrijf en vriendschap. In zoverre de romantiek. Daartussen zit het gruwelijke verhaal verweven van Alice, die jarenlang mishandeld werd door een religieuze psychopaat in de buurt. Als je van moorden en geweld houdt kom je met deze roman ook zeker aan je trekken. Ik heb me maar geconcentreerd op de zachte kant van het boek, omdat ik op het nieuws al genoeg zie en hoor over wat geweldplegers allemaal voor een leed kunnen aanrichten. Dat vind ik geen leuke (ont)spanning. Maar voor de verandering heb ik dit boek gelezen om te kijken of ik misschien wat miste. Het enige wat ik fijn vond aan deze thriller is dat Nora Roberts met veel respect dit boek vakbekwaam heeft geschreven en dat je het gemakkelijk uitleest.