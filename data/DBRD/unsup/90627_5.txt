Na te hebben besloten weer eens een studie op te pakken, wilde ik het noodzakelijke met het aangename combineren. Om mijn begrijpelijk lezen weer wat meer vaart te geven pakte ik (na jaren het excuus te gebruiken er geen tijd meer voor te hebben) mijn oude hobby lezen weer eens op. Impulsief bij de Bruna stuitte ik op een pocket van een voor mij onbekende auteur. Ik had geen groot verwachtingspatroon (pocket kostte maar 3,95), maar verbaasde mij al snel over de vaart, de verschillende uitgelichte personages en de talloze (niet te voorziene, maar zeker passende) plotwendingen. Het pocketje las heerlijk weg, sterker nog af en toe kwam er bij mij wat adrenaline vrij en deze "leeshigh" was mij nog nooit eerder overkomen. Ik wist voor het lezen van mijn eerste Harlan Coben-thriller niet dat ik zo in de ban van een boek kon zijn. Vooral de soms extreme karaktereigenschappen, die dan toch geloofwaardig overkomen zonder dat het naar B-garnituur neigt (zelfs de moordlustige doch liefhebbende ietwat cynise albino verloor nimmer zijn geloofwaardigheid). Dit boek lees je in een razend tempo weg, je wordt telkens weer verrast en je krijgt honger naar meer. Kortom; "een lekkere inkomer".