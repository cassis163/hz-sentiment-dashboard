Circus Cesaria is een boek dat ons nog een keer laat geloven in de romantiek (op verschillende vlakken) van het circus; we weten ondertussen al lang dat het leven van circusartiesten niet over rozen gaat en dat het circus helaas met uitsterven is bedreigd.
In het boek maken we langzaam kennis met alle personages en al heel snel heb je sympathie voor éénieder van hen. Echt hele spannende dingen gebeuren er niet en het is ook allemaal een beetje voorspelbaar. Maar net op het einde wordt het spannend met het opduikende personage (geen naam dus geen spoiler) en de beslissing van de hoofdpersoon Emily ....en dan blijf je op je honger zitten. Is Circus Cesaria een aanloop voor een spannender vervolg?
Zeer goed jeugdboek zou ik zeggen!