'Er zijn al haast geen mensen meer die het kunnen navertellen', zei Wim Kan over de Japanse bezetting. Het zelfde geldt voor het drama dat zich afspeelde in het getto van Krakau, de spil van de speelfilm Schindler's list. Tadeusz panckiewicz, de apotheker van Krakau was een moedige niet-Jood die zich niet door de Nazi's uit het getto liet verdrijven. Hij maakte aantekeningen van wat hij daar meemaakte. Die moesten verborgen blijven voor de bezetter en later voor de Poolse autoriteiten. Spielberg gebruikte die aantekeningen bij het maken van Schindler's list. Auteur Rony Boonen ging nog een stap verder en sprak met de laatste getuigen van dat gruwelijke getto waarvan slechts enkele bewoners de Tweede Wereldoorlog overleefden. Dat maakt dit boek zo belangrijk. Een belangrijk stuk geschiedenis van de Shoa is nu bewaard gebleven voor het nageslacht. Immers, spoedig zijn er geen mensen meer die het kunnen navertellen.