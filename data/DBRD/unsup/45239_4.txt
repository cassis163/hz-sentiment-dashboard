In ‘Hartendief’ door Melinda Metz is de hoofdrol weg gelegd voor een kat, MacGyver (geweldige naam trouwens). Hij is de kater van Jamie, een single vrouw die besluit haar droom om schrijfster te worden gaat volgen en samen met MacGyver verhuist naar Avella, Pennsylvanië. Deze romans is een feelgoodboek en vanaf het begin heb je een grote smile op je gezicht tijdens het lezen. MacGyver is de hartendief en neem dat dief maar letterlijk. Hij steelt objecten want hij heeft een missie, mensen samen brengen, hij duldt geen verdriet en als hij er wat aan kan doen, doet hij dat. Natuurlijk zoekt hij een man voor zijn baasje, want ook zij is verdrietig. ‘Hartendief’ staat bol van de avonturen die MacGyver beleeft in zijn nieuwe buurtje. Als lezer maak je kennis met de bewoners en ontdek je wat er speelt achter een voordeur. Metz heeft een vlotte pen, ‘Hartendief’ leest gemakkelijk en je lacht, lacht om de capriolen van de kat (en hond die er ook in voorkomt). Daarnaast heeft Metz inlevingsgevoel en snapt het verdriet van mensen om hun overleden dierbaren.