Twee jaar geleden las ik al een boek van het schrijversduo Anders Roslund en Börge Hellström. Drie seconden maakte veel indruk, omdat het goed geschreven en ontzettend spannend was. Vaderwraak is de debuutroman van dit duo.

Tijdens een gevangenistransport ontsnapt een kindermoordenaar, Bernt Lund. Hij heeft twee meisjes van negen jaar verkracht en vermoord. Het is onvermijdelijk, dat hij weer slachtoffers maakt. Als dit dan inderdaad gebeurt met een meisje van vijf jaar, beslist de vader om het recht in eigen hand te nemen om verder slachtoffertjes te voorkomen als het politieonderzoek stokt.

Vaderwraak wordt geschreven uit verschillende perspectieven: Bernt Lund, die op zoek gaat naar nieuwe slachtoffers, de officier van justitie, die deze zaak in eerste instantie ziet als een mooie opstap in zijn carrière, maar dat verandert als de vader de kindermoordenaar vermoordt en het recht in eigen hand neemt. Hij moet de wetten volgen en komt danig in de knoei. Er kan een precedent geschapen worden. Ook een groep mensen wordt gevolgd, die hopen, dat de uitslag noodweer wordt, zodat zij ook het recht in eigen hand kunnen nemen. Je kunt lezen, dat het best heel ingewikkeld kan zijn, hoe je iemand moet straffen, want hoewel je sympathie voelt voor de vader, mag iemand toch nooit het recht in eigen hand nemen.

Het thema wraak staat centraal. Ewert Grens en zijn team spelen een hoofdrol. In dit eerste boek van het Zweedse duo worden de belangrijkste personages geïntroduceerd.Ik las, dat Börge Hellström in zijn jeugd zelf slachtoffer van seksueel misbruik was. Hij nam wraak op zijn belager, omdat hij vond dat het zijn recht was. In Vaderwraak verwoordt hij zijn gevoelens. Hellström heeft veel ervaring in het gevangeniswezen en dat is ook goed te merken in dit boek.

Het boek kreeg in 2005 de Glasnyckeln-prijs voor beste Scandinavische misdaadroman. Een knap debuut van dit Zweedse duo dat telkens een maatschappelijk thema als uitgangspunt neemt voor hun boeken. Realistis