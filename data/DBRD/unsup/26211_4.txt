'Onvervangbaar' is een verhaal over orgaandonatie en de gevolgen daarvan.
Het boek gaat over mensen die met elkaar verbonden zijn na de dood van Isabel.
Alex, de man van Isabel.
Bernice, de moeder van Isabel.
Janet, die dankzij het hart van Isabel verder kan leven, en haar gezin.
Jasper, degene die Isabel heeft aangereden.
En zelfs over Otto, de hond van Isabel en Alex.

Bijzonder verhaal. Het heeft me na laten denken over orgaandonatie. Hoe mooi het is om een leven te kunnen redden dankzij orgaandonatie, maar ook hoe afschuwelijk het voor de nabestaanden kan voelen.
De emoties werden mooi neergezet. Ik leefde mee met het verhaal. Echter vond ik een bepaald moment in het boek Jasper niet meer in het verhaal passen, alsof de schrijver bedacht: laat ik er een thriller van maken. Dat hele stuk had er wat mij betreft echt niet in gehoeven. Ik twijfel tussen 3 of 4 sterren. Dit vanwege dat 'thriller'stuk. Toch geef ik er 4, dit omdat het een prachtig onderwerp is om bij stil te staan.
Fijn dat het verhaal ook niet zoetsappig was. Alex heeft het er erg moeilijk mee dat Isabel haar hart in het lichaam van een ander verder klopt, dat is in het boek mooi beschreven!
Ik raad aan om dit boek te lezen, alleen al om gewoon even een moment stil te staan bij orgaandonatie.