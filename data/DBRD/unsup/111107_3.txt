Een moeder en haar dochter worden vermoord in hun afgelegen boerderij. De dochter is heel sereen en rustig gestorven, de moeder brutaal en met heel veel geweld.
Joe O'Loughlin is psycholoog en helpt de politie wel eens, maar dat is in het verleden ten koste van zijn huwelijk gegaan, alhoewel de scheiding nooit is doorgezet, is hij toch al zes jaar niet meer samen met zijn vrouw. Nu wordt hij weer gevraagd alhoewel hij eigenlijk niet wil. Maar hij wil de slachtoffers ook niet in de steek laten.
Tegelijk is er een zaak waarbij mensen, mannen en vrouwen, aangevallen worden, bewusteloos worden en nadien wakker worden met een merkteken in hun hoofd gekerfd. Joe ontdekt dat de zaken met elkaar te maken hebben, maar de politie wil er niet van weten.
Hij blijft verder zoeken en brengt zo zijn dochters in gevaar.

Om de een of andere reden vond ik dit een minder boek, ik geraakte er ook helemaal niet in en pas op het einde begon er wat vaart te komen in mijn leestempo. Normaal lees ik zo'n boeken op twee, drie dagen uit, maar nu heb ik er toch langer over gedaan en dat is meestal een aanduiding dat er iets is dat me niet boeit of dat ik niet meteen gepakt wordt door het verhaal.