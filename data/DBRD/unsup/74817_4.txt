Deze thriller over een vermist meisje op het Engelse platteland in de jaren '60 begint sloom en niet superspannend. Al lezend denk je: zo slecht kan het verhaal toch niet zijn, er komt vast nog een onverwachte wending. En die komt er gelukkig ook. Helemaal aan het eind van het boek komt een bijzondere aap uit de mouw, en dan is ook pas duidelijk waarom de titel van het boek zo gekozen is.
Het boek geeft een goede inkijk in de politiemoraal. Hoe ver ga je om de dader van een misdrijf te arresteren en om hem te veroordelen? Streef je er als politieman altijd naar om de complete waarheid boven tafel te halen? Komen waarheid en gerechtigheid wel altijd met elkaar overeen? Deze vragen maken het boek uiteindelijk de moeite waard om te lezen.