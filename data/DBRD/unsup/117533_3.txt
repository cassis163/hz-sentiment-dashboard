Clare en Aiden zijn al 2 jaar lang een stel, maar nu moeten ze afscheid nemen.
Beiden gaan ze naar de universiteit en ze zullen ver van elkaar verwijderd worden. Ze hebben nog maar één nacht samen om te beslissen wat ze verder willen doen met hun relatie. Zullen ze kiezen voor een lange afstandsrelatie of zullen ze er een punt achter zetten? Er kan een heleboel gebeuren in één nacht.

Hoewel er op de schrijfstijl niets aan te merken viel, kon ik me toch niet helemaal verliezen in het verhaal. Ik vond dat de schrijfster een te grote drama maakte van het afscheid, waardoor het verhaal onrealistisch overkwam.
Het onderwerp werd een uitgerekt en een heel lange nacht werd in een boekje geperst. Het was dus een beetje saai. Bovendien kon ik me ook niet echt inleven in de hoofdpersonages. Er waren trouwens veel onafgemaakte zaken tussen Clare en Aiden waardoor ik mij afvroeg hoe het kan dat hun relatie zo lang heeft kunnen standhouden.
Maar toch vind ik dat de schrijfster haar personages goed heeft beschreven. Ook al kon ik me niet echt inleven, ik leerde de personages wel goed kennen. Er konden wat meer achtergrondverhalen bij, want ik had meer over Clare en Aiden willen lezen, maar over het algemeen was het voldoende. Het boek was trouwens niet onprettig om te lezen en het einde vond ik ook goed.
Ik geef het boek 3 sterren.