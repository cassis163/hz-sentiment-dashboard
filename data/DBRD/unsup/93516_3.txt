De Cirkel is een technologie bedrijf dat alle data van alle internetgebruikers weet te vinden, te gebruiken en te herplaatsen. Werken bij dat bedrijf is een ultieme droom voor velen. Ook voor Mae Holland, binnengehaald door haar beste vriendin Annie ondergaat zij het bedrijf volledig. De drie grondleggers van het bedrijf hebben de briljantste ideeen of laten die door jonge ambitieuze studenten voor zich bedenken. Transparantie, maar dan volledig, is het ultieme doel. Politici, mensen, dieren, steden, die 24 uur per dag te volgen zijn, middels een kleine camera. Nieuws kun je uit verschillende invalshoeken bekijken, omdat er meerdere mensen op dezelfde plaats aanwezig zijn.Mae gaat hierin volledig in op en zet alles op het spel: haar ouders, haar beste vriend en wellicht uiteindelijk ook zichzelf. Er zijn geen geheimen meer, voor niemand. Een tweedeling van de maatschappij (een groep mensen zonder geheimen, een andere groep die zich terugtrekt uit de samenleving) als gevolg: het zij zo.

De Cirkel is een enigszins beklemmend verhaal over wat er mogelijk is met de huidige technologische ontwikkeling. Zowel in 'apps' als op sociale media-front. Het bedrijf lijkt gebaseerd op een soort Google/Facebook firma, compleet met vage, bevlogen oprichters.

Het boek is geen waarschuwing om van je van internet of de technologische ontwikkelingen af te wenden. Wel laat het je zien waar het toe kan leiden: met alle gevolgen van dien.

Soms lijkt Eggers alles een beetje over de top te jagen, maar als je een rondje googlet, dan komen veel items zoals hij bespreekt al lang en breed voor in de huidige maatschappij.

Bezinning op je eigen internet/smartphone/sociale media/technologie gebruik is het overwegen waard.