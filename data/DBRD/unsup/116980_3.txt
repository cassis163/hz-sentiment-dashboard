Ik keek erg uit naar dit boek en was ook blij dat ik er over mocht buzzen.
Als je de tekst op de achterflap leest verwacht je een verhaal waarin plotwendingen elkaar in een snel tempo opvolgen.
Persoonlijk vind ik dit wel meevallen. Ik had ook wel even nodig om in het verhaal te komen. Het lettertype vind ik ook onrustig.

De hoofdstukken switchen tussen heden en verleden. Ani heeft het nu goed voor elkaar, gaat trouwen met een rijke vent en heeft een goede baan. Dan wordt ze gevraagd mee te werken aan een documentaire over een gruwelijke gebeurtenis die plaats heeft gevonden op haar middelbare school.

Ze had (en heeft) de nodige struggles met haar gewicht en wil graag bij de populaire club horen op Bradley School. Ze lijkt geaccepteerd te worden tot er iets gebeurt wat haar leven nog altijd be√Ønvloed. Ze durft niets te zeggen en wordt door medeleerlingen gepest en getreiterd. Dan gebeurt er iets gruwelijks en dat zet haar leven op zijn kop.

De documentaire zorgt ervoor dat ze jaren later oog in oog komt te staan met personen uit het verleden. Krijgt ze eindelijk erkenning voor wat haar aangedaan is en komt de waarheid boven tafel?

Pas op pagina 225 komt er een beetje actie in het verhaal. Het verhaal vind ik erg "Amerikaans" maar ik kan me zo voorstellen dat hier een film van gemaakt wordt.

Helaas is het niet het verhaal waarop ik gehoopt had.
**1/2 voor mij