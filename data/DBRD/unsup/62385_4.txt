Wink, Poppy en Midnight gaat over 3 jongeren die op de een of andere manier met elkaar verbonden zijn. “A hero, A villain, A liar. Who’s who?” Wink is een eigenaardig meisje, met een eigenaardige familie. Midnight is een knappe jongen die tot voor kort aan de lijn zat van Poppy maar nu is verhuist naar het huis tegenover die van Wink. Poppy is een bloedmooi meisje die een echte bitch is maar waar meer onder zit dan je in eerste instantie denkt. Ze is smoorverliefd op de broer van Wink. Dit zijn de ingrediënten voor een verhaal die je als lezer in één ruk uitleest. Vol mysterie, liefde, een beetje magie en veel intrige.'

April Genevieve Tucholke (uitgesproken als Two-hall-key, de C is stil) is een Amerikaanse auteur en woont momenteel in Orgeon. In 2013 verscheen haar debuut gothic horror novel genaamd Between the Devil and the Deep Blue Sea en de sequel Between the Spark and the Burn. In 2016 verscheen de young adult mystery Wink, Poppy, Midnight.

Ik was gelijk fan van dit boek. Hopeloos verliefde jongen, een überbitch en een goody 2 shoes. De romance in dit boek gaat (voor de verandering!) erg snel en dit is best verfrissend. Dit boek geeft je ‘feels’. Allemaal, je houdt van de mysterieuze en eigenaardige Wink, hebt medelijden met Midnight en je haat Poppy. Er gebeuren dingen in deze boeken die je niemand gunt. Zo pest Poppy, Wink echt heel erg en dat is echt nergens voor nodig, raak je gefrustreerd van de pogingen die Poppy doet om Midnight bij zich te houden en verbaas je je overall erg om de acties van de personages. Niet te voorspellen en ook echt niet te omschrijven!

Op een gegeven moment in het boek is er een punt waarin het verhaal erg vertraagd en dan… BAM! MEGA PLOTTWIST! Ik kan niks zeggen maar echt, dit ga je van mijlen en verren niet aan zien komen! Ik denk ook echt dat ik de laatste paar hoofdstukken nog eens ga herlezen want het einde van dit boek voelt als een grote brainfart waarin ik mijn hoofd niet om de plottwist heen kreeg (in a good way!).

Dit boek neemt je mee in een achtbaan van emoties en ideeën en weet je toch steeds weer op het verkeerde been te zetten. Het laat je rillend van shock achter. Serieus, kijk uit waar je dit boek leest, het is gevaarlijk!

Ik heb echt ontzettend genoten van dit boek en raad hem iedereen aan. O en heb je de cover gezien?! Super mooi!