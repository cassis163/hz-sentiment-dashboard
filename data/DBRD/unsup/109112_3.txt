Een filosofisch verhaal van een voortvluchtige Aussie. Het boek is een bijzonder boek. Opgebouwd uit 5 delen, waarin Roberts beschrijft hoe hoofdpersoon Lin op zoek is naar liefde, geluk maar ook rust. Er zitten vooral veel filosofische dingen in, die erg aansprekend zijn. De vraag blijft of het echt een thriller is. Het boek uitgegeven bij Cargo is niet echt een thriller, maar eerder een roman, hoewel er een zekere mate van spanning terug te vinden is. Het zou dan een element moeten zijn wie achter de zogenaamde Sapna moorden zit, wat Roberts in zijn verhaal verwerkt of bijvoorbeeld wie de hoofdpersoon Lin heeft verraden waardoor hij in de Arthur Road gevangenis terecht komt.

Het verhaal van Lin begint als hij begin jaren tachtig aankomt in India. Via valse gegevens weet Lin eerst een tijdje te bivakkeren in een hotel in Bombay. Daarna moet hij gedwongen vanwege zijn verlopen visum iets anders verzinnen. Dat doet hij door in de sloppenwijk van dezelfde stad. Intussen heeft Lin kennis gemaakt met een aantal mensen. Een gids Prabaker met wie hij bevriend raakt en met de maffiabaas Abdel Khader Khan oftewel Khaderbhai. Lin voelt zich aangetrokken tot de van oorsprong Zwitserse Karla Saaranen.

In het verhaal wordt duidelijk dat zowel Karla als Khan een bepaald verleden hebben en waarin Lin is geïnteresseerd. Gaandeweg het verhaal komt hij over deze mensen steeds meer te weten. Lin en Khan hebben een overeenkomst. Ze zijn beiden filosofisch ingesteld. De centrale vraag is of er wel duidelijk een verschil is tussen slechte en goede dingen. Dit thema blijft een aantal malen terug komen.

Lin doet van alles. Hij zet met hulp van Khan een kliniekje op in de sloppenwijk. Daarna werkt hij voor diezelfde Khan om paspoorten te vervalsen, raakt verslaafd aan de heroïne en smokkelt wapens naar Afghanistan. Daar komt Lin achter welke gevoelens hij bij zichzelf heeft losgemaakt hij na zijn ontsnapping uit de Australische gevangenis. Hij overdenkt alles met wat hij tot dan toe heeft gedaan.

Het is geen thriller, maar een zekere spanning zit wel in het boek. Als roman verdient het vier sterren, maar als spannend boek is het drie sterren.