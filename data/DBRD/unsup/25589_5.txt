Strange days van Ad visser had ook best een andere titel mogen hebben, zoiets als supercleandreammachine.
Ik ken Ad visser van zijn radioprogramma, heel bijzonder: hij draaide gewoon de hele lp, alle nummers achter elkaar. Ik ken hem van Toppop en van zijn science fiction boek, zijn brainsessions. Toen raakte ik hem kwijt.... Bijzonder is dat het boek vooral gaat over die tijd, veel zestiger en zeventiger jaren, met wat uitstapjes naar de moderne tijd. Veel anekdotes, veel wijsheden en meningen van Ad over kunst, muziek, filosofie, de zin van het leven, de zin van zijn leven. Hij biedt je zelfs de mogelijkheid om net zo gelukkig als hem te worden, met een stappenplan. Hij is open en eerlijk, noemt zijn lezers vrienden en tijdens het lezen voelde ik me mee genomen op zijn reis en mocht ik al die ‘fantastische’ avonturen met hem mee beleven.
Veel achtergrond informatie over artiesten die Ad persoonlijk heeft leren kennen, blikken achter de façades van de muziekbusiness en ook mooie ontboezemingen, bijvoorbeeld over Mariska Veres.
5 sterren voor dit bijzondere boek