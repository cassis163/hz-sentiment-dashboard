In grote hoofdlijnen lijkt dit boek weinig origineel; weer een 'doodnormaal' meisje wat over enorme krachten beschikt en het land kan redden. Een knappe good guy en een intrigerende bad guy en een race tegen de klok natuurlijk.
Toch heb ik Schim en schaduw met plezier gelezen. Ravka is weer een compleet nieuwe wereld, de Grisha origineel bedacht en uitgewerkt en het boek is prettig genoeg geschreven om het achter elkaar te willen lezen. Goed genoeg voor een aantal fijne uurtjes maar tot op heden vind ik het nog geen enorme hoogvlieger. Hopelijk komt in het volgende deel wat meer over Ravka naar voren (geschiedenis, achtergronden van personages etc.)