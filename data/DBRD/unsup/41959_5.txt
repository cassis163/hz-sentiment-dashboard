Bij het zien van de schitterende cover van Mudanza van Alejandro Zambra verwacht je dat je een reis gaat maken naar een ver oord. De titel verraadt het ook al.
In de inleiding kan je lezen wat Alejandro Zambra zelf van Mudanza vindt en hoe hij dit gedicht heeft geschreven.
Het is een gedicht in 6 delen die je keer op keer kan lezen en dan telkens weer nieuwe of andere dingen ontdekt. Het is een gedicht waar niemand blijft waar die wil zijn, maar steeds lijkt te vluchten voor iets of iemand of op zoek is naar iets of iemand. Het lijkt of de persoon eenzaam is, maar ook een tikje onzeker en wanhopig. Soms worden er kleine stukjes herhaald om het te bevestigen dat iets is gebeurd of gaat gebeuren, maar dat is niet storend. Het is een gedicht dat rauwe kantjes heeft, maar waar je soms ook een verdrietig gevoel bij krijgt en een andere keer weer ontroert. Het is een gedicht die constant in beweging is, er gebeurt van alles, maar soms ook niet, maar dan is het gedicht evengoed in beweging.
In 'Tegen de dichters I & II' lijkt Alejandro Zambra zich af te zetten tegen zijn collega-dichters.

Lees verder op https://surfingann.blogspot.com/2018/08/mudanza-alejandro-zambra.html.