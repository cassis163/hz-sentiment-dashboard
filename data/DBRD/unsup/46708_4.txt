Een zomerse feelgood met drie zeer bijzonderen zussen. Het mooie aan die zussen is het feit dat ze alle drie uniek zijn en bijna niet te vergelijken zijn met elkaar.
Daarnaast heeft de schrijfster hen zeer realistisch geschreven en voelen de personages net 'echt'. Als lezer ben je dan gelijk verkocht want het voelt alsof je met echte mensen aan het praten bent.
Hierdoor was het ook super eenvoudig om een band te creëren met alle drie de zussen. Jammer genoeg krijgen we pas later in het boek zus nummer drie te zien. Ik denk dat ze in de aankomende boeken nog wel wat meer aan bod zal komen. Ik ben vooral benieuwd naar haar verhaal en haar drastische beslissing.
Ik kon me het beste inleven in de verhaallijn van Maud, de zus waar in dit boek de focus op ligt. Zelf was ik ook steeds iemand die ambitie achterna streefde. Ik zag het zelf ook allemaal groots en liet vrienden en andere geliefde dan ook snel links liggen. Voor mij is dat sterk gekeerd naar een traditioneel gezinsleven te willen. Maud haar verhaal is nog niet volledig vertelt, maar je merkt een mooie personage groei op (en dat voor boek één). Ik ben dus zeer benieuwd wat er in boek twee en drie met haar gaat gebeuren.

Hoewel Maud in het begin dus een beetje een vervelend typetje was, vond ik haar toch best goed te begrijpen. De schrijfster toont het verhaal van zoveel kanten dat je de keuzes en gedachten van personages goed kan begrijpen. Zelfs als je een kant gekozen hebt (welk personage je het meeste aanstaat, pro/contra een personage,..), is het eenvoudig om de gedachten van de anderen groep te volgen.
Voor een meervoudig perspectief (die overigs zeer goed en mooi van de ene naar de andere switcht), is dit zeer goed gelukt. Ik heb met deze manier van schrijven al ergere verhalen gelezen waar niet door te komen was.
Bij dit boek is het dus echt helemaal anders. Je bent klaar met lezen nog voor je het goed en wel beseft. Ik was aangenaam verrast toen ik de laatste pagina omsloeg want ik had geen flauw benul dat ik al zover zat. Als lezer wordt je gelijk meegesleurd door dat hedendaagse in het verhaal.
Een echte feelgood dus met een kleine twist in de manier van schrijven. Moet je per se van dit vertelperspectief houden om het boek te lezen? Neen. Ik ben zelf normaal ook geen fan van dit vertelperspectief, maar heb wel met volle teugen genoten van dit prachtige boek. Het was zelfs de eerste keer dat ik oprecht heb kunnen genieten van een meervoudig vertelperspectief.

Het enige minpuntje voor mij was -en ik had het midden in het boek (helaas) al wat voorspelt-, de plot was zeer vlak tot nog onbestaand. Ik heb het idee dat het één plot is over de drie boeken verdeelt.
De personages in dit boek zijn zeer sterk en dat maakt dit boek zo geweldig en uniek. Als de personages niet zo'n groei zouden doormaken, dan ben ik bang dat er maar weinig over zou blijven.
De plot bevatte voor mij niet genoeg. Uiteraard gaat het over hun stadstuin en wat ze ermee doen, maar langs de ene kant vond ik het (zeker de eerste helft van het boek), een soort van 'toevoeging'. Het was er wel, maar niet zo overheersend als ik verwacht had.
Bij feelgood series merk ik wel vaker dat één plot verdeeld wordt over verschillende boeken en dat vind ik zeer jammer.
Natuurlijk had ik bij het einde van dit boek wel enkele vragen i.v.m de personage. Wat gaan ze daarna doen? Wat gaat er met hem/haar gebeuren? Wat zal er met de tuin gebeuren?
Maar niet in de mate dat het een soort van 'open einde' was. Voor mij voelde het einde vrij gesloten aan waardoor ik moeite heb met het aanvaarden dat dit een trilogie is. Ik ben alvast benieuwd welke nieuwigheden deel twee met zich meebrengt, en/of het misschien verder gaat zoals het in het eerste boek ging.
Ik zou het zelf jammer vinden als er geen nieuwe elementen toegevoegd zouden worden. Ik heb met de onderwerpen uit dit boek over het algemeen een gesloten gevoel. Er zijn wel wat puntjes waar je verder op in kan gaan, maar niet om plot focus te leggen.
Daarom was voor mij het boek nét geen vijf sterren waard. De plot was net iets te vlak en ik ben zeer bang dat het in serie vorm misschien wat langdradig kan uitvallen. Dat zal ik uiteraard enkel weten als ik ook deel twee en deel drie lees.

Is dit boek een aanrader? Absoluut!
Met zo'n heerlijk zonnig weer was het wegkwijnen in het zonnetje en zat ik gelijk in het verhaal.