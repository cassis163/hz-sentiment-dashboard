In Hartslag volgen we Adrian. Zij werkt voor een nieuwszender en is getrouwd met Steven. Wanneer zij onverwachts zwanger blijkt te zijn, blijkt haar huwelijk toch niet zo stevig en liefdevol te zijn als ze dacht.
Bill is een succesvolle serieschrijver, hij werkt dagen en nachten en door toeval ziet hij Adrian voor het eerst bij de nachtelijke boodschappen. Op dat moment begint het te knagen bij Bill. Naarmate het verhaal vordert groeien Bill en Adrian op een bijzondere manier naar elkaar toe.

De manier waarop dat geschreven is, leest heel prettig. Personages wisselen elkaar vloeiend af zonder dat je het door hebt of niet snapt. Het is een logisch opgebouwd verteld verhaal.

Ik heb zitten genieten tijdens dit verhaal! Zo simpel als een verhaal maar kan zijn, zo makkelijk het te lezen is. Het is geen saai verhaal omdat er meer gebeurd dan romantiek, dat maakt het verhaal boeiend in meerdere opzichten.