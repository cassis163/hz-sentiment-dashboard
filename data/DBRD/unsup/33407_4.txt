Dat Pjotr Vreeswijk met zijn debuut Masterplan de Thrillzone debuutprijs 2016 won, kan ik na het lezen van zijn tweede boek, Dwaalspoor, helemaal begrijpen. Masterplan las ik niet, maar na zoveel ontzettende goede reacties erover te horen twijfelde ik geen moment toen Pjotr een zoektocht naar deelnemers voor de blogtour van Dwaalspoor hield.

In Dwaalspoor maakte ik dus voor het eerst kennis met Alex. De hoofdpersonages kregen allemaal de kans om te schitteren in hun eigen hoofdstukken. Van Alex, treinbestuurder Michail en kolonel Joubert tot Ruben Clay en Lynn Diaz. Samen zorgden ze, vanuit verschillende delen van de wereld, voor een vlot verhaal met de nodige actiemomenten.

” Donkerblauwe rook spoot door de ventiatiegaten in het dashbord naar binnen. “

De spanning spatte van de pagina’s af en hoewel ik soms al vermoedde dat een bepaalde wending eraan zat te komen, kwamen die wendingen toch altijd als een verrassing. Ik heb vaak met grote ogen getrokken maar mijn grootste aha-moment had ik helemaal op het einde. Nadat ik het boek al had dichtgeslagen en de volledige betekenis van de titel duidelijk werd.

Ik heb erg genoten van Dwaalspoor – een thriller vol actie en spanning, met personages verspreidt over verschillende continenten en elementen die je op een dwaalspoor brengen.

Graag wil ik uitgeverij LetterRijn bedanken voor het ter beschikking stellen van een recensie-exemplaar van deze spannende actiethriller en voor de kans om deel te nemen aan de blogtour.

OVER DWAALSPOOR

Als Alex De Klerck, een ex-agent van de geheime Europese antiterreureenheid OPERATIONS, een onheilspellende en mysterieus bericht ontvangt, reist hij in allerijl naar Brussel. Op hetzelfe moment komt er dertienduizend kilometer verderop een roestige oude dieseltrein in beweging, waarvan zowel de lading als de bestemming onbekend zijn. Eenmaal in de Europese hoofdstad gearriveerd, lijkt voor Alex alles veranderd. Zijn ouder werkgever keert zich tegen hem en als hij daarna ook wordt geconfronteerd met een brand met dodelijke afloop; neem de voormalig geheimagent noodgedwongen contact op met zijn enige en laatste bondgenoot: computerexpert en oude vriendin Suzanne Boyle. In een ultieme poging het bericht te ontcijferen, vraagt hij haar alle geschreven en ongeschreven regels te overtreden. Wat hij niet weet, is dat daarmee de poort naar Europa wagenwijd wordt opengezet. Een monsterlijk kwaad stroomt het continent binnen.


Deze recensie verscheen eerder op The World Of A Bookworm Blog