Van Pieter Steinz heb ik diverse kostelijke boeken gelezen over de literatuur. Het meest imposant is natuurlijk zijn boek dat een ambitieus overzicht over de wereldliteratuur wil geven.

Dit boekje is dan een leuk tussendoortje, met tal van observaties over hoe allerlei types waanzin (die stuk voor stuk wel ergens in de DSM IV zullen voorkomen) rijkelijk voorkomen in de wereldliteratuur. Steinz geeft tal van voorbeelden en leuke dwarsverbandjes. Aan het einde van zijn boekje constateert hij zelfs dat ‘waanzin’ bijna een standaard-ingrediënt is in de literatuur, want net als de vraag ‘Heb je ooit een normaal mens ontmoet?’ (Nee, iedereen heeft wel iets), kun je dat net zo goed van boeken zeggen: ‘Heb je ooit een normaal boek gelezen?’. Leuk!