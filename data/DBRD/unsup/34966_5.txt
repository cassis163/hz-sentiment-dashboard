Ken Follett's 'Brug naar de hemel' behoorde al tot mijn favoriete boeken, dus deze 'Pilaren van de aarde' stond al een heel tijdje op mijn verlanglijstje. Het is een heel lijvig boek van meer dan 1000 pagina's, maar toch verveelt het je geen moment.
Er zitten veel verhaallijnen in, zowel spanning als romantiek, en je kunt er niet omheen; dit boek is heel goed geschreven!

In Engeland in de 12de eeuw heerst er veel armoede en geweld. Tom Builder en zijn gezin trekken van stad naar stad op zoek naar werk. Prior Philip heeft van een kloostercel in het woud een welvaarende priorij gemaakt.
Philip wordt verkozen als prior van Kingsbridge, waar ook Tom Builder terechtkomt. Nadat de kerk van Kingsbridge is uitgebrand, komt Tom Builder's grote droom uit en mag hij de kerk wederopbouwen.

In het boek volg je het leven van veel personnages, die allemaal in verbinding staan met elkaar. Alle personnages brengen iets bij aan het verhaal en zijn interessant.
Menselijke gevoelens zoals jaloezie, liefde, haat, wraak, bewondering...staan centraal in de verschillende verhaallijnen, die zo mooi in elkaar verweven zijn.

Dit boek is een echte aanrader, uren en uren leesplezier gegarandeerd!