Wat maakt dat Maria zo neerslachtig is dat ze besluit haar hond te overleven? Dat is de eerste vraag die opkomt bij het lezen van De levenden en de doden in Winsford. Het antwoord wordt in ruim 400 beklemmende pagina's langzaam duidelijk. Met nadruk op het woord langzaam.

De Zweedse tv-presentatrice Maria huurt na een bezoek aan Polen een cottage in het afgelegen Winsford. Tijdens haar omzwervingen met haar hond over de koude, mistige heide van Exmoor wordt de reden van haar bezoek aan Winsford duidelijk. Niet alleen haar verhaal komt naar voren, maar ook dat van haar echtgenoot Martin. Door middel van dagboeken beleeft Maria de avonturen die hij in Griekenland en Marokko heeft beleefd. Kan zij voor iedereen verborgen houden wat, zoals de subtitel aangeeft, 'niemand mag weten'?

Door de empathische, gedetailleerde schrijfstijl kan de lezer zich een accuraat beeld vormen van de beweegredenen van Maria. Of deze terecht zijn of niet. Toch blijft een aantal zaken onbeantwoord. Dat voegt alleen maar toe dat het mysterieuze van dit boek.