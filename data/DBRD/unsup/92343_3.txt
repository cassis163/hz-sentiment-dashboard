Allereerst moet ik zeggen dat het boek continu lekker leest en eigenlijk nooit verveeld. Dat laatste bijt wellicht wel wat met mijn opmerking dat het boek wel de neiging heeft om wat langdradig en traag te zijn.
Het voelt alsnog de gebeurtenissen niet snel gaan, maar tegelijkertijd blijft het verhaal boeien.

Het boek gaat over Hal van begin 20, wiens moeder is verongelukt. Ze heeft de tarotzaak van haar moeder overgenomen en ze heeft het financieel erg lastig. De uitnodiging voor een erfenis komt daarom als geroepen. Als lezer had ik veel sympathie voor Hal en snapte wel waarom ze op de erfenis afging, hoewel er een vergissing gemaakt lijkt te zijn..
De sympathie voor haar zorgt er soms zelfs voor dat ik haar twijfels ed niet altijd begrijp. Soms maakt dit dat er, ondanks de sympathie, soms wat ergernis opkomt en denk je soms: Kom op meid!

Het boek is spannend en mysterieus en het verhaal zit aardig in elkaar. Ik vermoed dat het plot weleens vergelijkbaar in andere boeken voor is gekomen, maar toch blijft het tot het eind verrassend hoe het nu exact in elkaar zit.
Agatha Christie zou er een leuke uitdaging aan gehad hebben.