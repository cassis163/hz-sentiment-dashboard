Een politievrouw die zoekt naar de oplossing van een misdaad. Daarnaast heeft inspecteur Nelleke de Winter (gescheiden en nu samenwonend met haar vriend en zijn drie puberdochters) het nodige te stellen in haar priv√©leven. Het is boeiend om te lezen hoe ze daarmee omgaat, ook met de spoken uit haar verleden, en maakt nieuwsgierig naar de tweede De Winter-case.
Een misdaadroman is volgens mij gelukt als je al lezende kunt meepuzzelen naar de oplossing en toch verrast bent door het einde, en dat is de schrijfster gelukt, ondanks de vele verhaallijnen, wat het verhaal voldoende 'body' geeft. De vergelijking met Elizabeth George gaat zeker op.