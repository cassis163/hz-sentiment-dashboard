Als ex-balletdanseres en fan van spannende boeken kon Truth or Dance uiteraard niet ontbreken aan mijn leeslijst en daar heb ik absoluut geen spijt van gehad. Truth or Dance vertelt het verhaal van vier vriendinnen, India, Lisa, Nikki en ZoÃ«, die worden toegevoegd aan een chatgroep om auditie te doen voor een balletopleiding. Of dat denken ze toch tenminste, tot ze allerlei vreemde opdrachten moeten uitvoeren zodat ze een plekje kunnen bemachtigen. En dan loopt het natuurlijk compleet fout.
Het boek leest vlotjes weg en trekt de lezer mee in een wereld van ballet, waar mensen over lijken durven te gaan om te bereiken wat ze willen. Het wordt al snel duidelijk dat de meisjes richting afgrond aan het gaan zijn zonder dit te beseffen, wat het des te interessanter maakt dat er nog een deel 2 en 3 zullen verschijnen in deze reeks. Truth or Dance heeft een interessante plottwist, mooi beschreven vriendschappen en veel vragen en mysterie die je laten verder lezen. Ik ben alvast heel benieuwd naar het vervolg op dit interessante YA.