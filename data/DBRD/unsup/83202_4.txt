Dit boek las echt als een film. Ik heb nog getwijfeld tussen vier en vijf sterren, maar zou eigenlijk 4,5 ster willen geven.

Het verhaal is gebaseerd op waargebeurde feiten omtrent één van Rusland's meest beruchte seriemoordenaars tegen de achtergrond van het Sovjet-rijk van dictator Stalin. De angst en de beklemming van zijn regime spatten er van af. Het gehele boek vraag je jezelf af:"Wie is er te vertrouwen in dit land dat gebukt gaat onder een juk van tirannie en corruptie?"

Er komen vele thema's naar voren als liefde, verraad, angst, heldhaftigheid en trauma's die de vele gebeurtenissen in die tijd veroorzaakten.

De verhaallijnen worden mooi met elkaar verweven en komen uiteindelijk samen. Ik las het boek echt als een film. Ditzelfde had ik bij "Ik ben Pelgrim" van Terry Hayes. Zo merk je toch dat het beiden scenarioschrijvers uit de filmwereld zijn.

Al met al een zeer intrigerende thriller dat een beeld schetst van het Rusland in de jaren '50. Gewoon een heel goed boek!