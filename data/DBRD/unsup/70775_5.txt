"Om te begrijpen waarom ik gedaan heb wat ik gedaan heb, resten mij niets anders dan mijn herinneringen."
Met dit citaat opent Margot Poll haar bespreking van De man die zijn baas liet verdwijnen in het NRC van 19 april. Voor mij aanleiding om het boek van Stroosnier te gaan lezen.

Het verhaal gaat kort gezegd over een schlemiel met ambitie die in rare toestanden raakt verzeild. Uiteindelijk komt hij tot extreme daden die hij zelf nooit voor mogelijk had gehouden. Zonder zijn vriendinnetje of zijn broer is het maar de vraag of hij het had overleefd.

De schrijfstijl is vlot en grappig, opvallend soepel voor een debuut. Enkele nadenk-zinnen geven het boek een diepere laag. Naar het einde toe wordt het verdomd spannend. Jammer dat het uit is.