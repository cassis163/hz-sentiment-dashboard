Drie vrouwen, drie verhalen ... een basis voor een pracht van een boek. Je volgt het verhaal van Rachel, een dame die haar dochter te vroeg heeft moeten afgeven en die nu ook haar zoon en kleinzoon een pak minder zal zien. Daarnaast volg je ook het verhaal van Cecilia (een populaire moeder en echtgenoot) die steeds iedereen wil helpen en een toptalent is in het perfect organiseren van feestjes, haar leven, bijeenkomsten, ... . En dan heb je tevens Tess, mama van een Liam, getrouwd met Will en sinds haar kindertijd heel erg close met haar nichtje Felicity.
Toegegeven Moriarty gebruikt zeer veel namen wat het verhaal soms moeilijk maakte (lang leve post-its), doch verdient de schrijfster een zeer terechte 5 sterren. De verhalen van de 3 dames worden erg mooi in elkaar verweven. Je krijgt een zeer duidelijke inkijk op hun leven, hun problemen, hun familie waardoor je je een heel zuiver beeld kan scheppen van elk persoon.
Is het thriller ? Mja, nee...
Is het een chicklet zoals sommigen beweren ? Mja, nee...
Is het een roman ? Mja, nee ...
Het is vooral een boek dat je zeer nieuwsgierig maakt, je wordt getriggerd op zovele manieren. Mede ook dankzij een zeer vlotte pen en makkelijk woordgebruik is dit boek gewoonweg een pageturner.
Een boek dat je doet stilstaan bij 'Wat als ?', je doet nadenken over mensen en hun daden en ... ach lees het gewoon ... je zal het je niet beklagen.