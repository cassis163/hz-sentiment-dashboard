Goed, Melissa mag dus in een clip dansen maar voelt zich heel erg onzeker. Jim zegt dat het geen kwaad kan om er wat tegen te nemen ”Dat doet iedereen in die wereld” zegt hij. Dit is eigenlijk waar het gelijk al mis gaat. Ze gelooft Jim op zijn woord en trekt steeds meer met hem op, om uiteindelijk niet meer zonder de drugs te kunnen. Jordi en Fleur maken zich grote zorgen om hun vriendin, maar staan machteloos tegenover deze situatie. Hoe krijgen ze de oude Melissa terug?

Ik moet toegeven dat ik het boek nooit gelezen had voordat ik de film heb gezien. We kregen de film Afblijven te zien op de middelbare om ons ervan bewust te maken wat drugs met je kan doen. Doordat ik de film ken, merkte ik al vrij snel dat sommige situaties net iets anders zijn beschreven in het boek dan hoe het in de film gebeurde. Sommige scenes zijn helemaal anders, dat is waarschijnlijk gedaan om de film logischer in elkaar te zetten. Om een simpel voorbeeld te noemen: In de film gaat een groot stuk om de videoclip die dan voor Brainpower is en zie je ook dat hij uitgezonden wordt. In het boek wordt geen naam van een artiest genoemd en doet de clip er minder toe dan in de film.

Ik weet niet wat het is met de verhalen van Carry Slee, maar ondanks dat de spanningsbogen niet heftig genoeg voor mij zijn, kan ik toch niet stoppen met lezen. Ik lees het in een ruk uit! Ook vind ik het goed dat ze aandacht besteed aan onderwerpen waar je normaal gesproken niet heel erg bij nadenkt. Haar boeken brengen vaak een soort waarschuwing mee als moraal en dat maakt de boeken naar mijn mening zo goed!