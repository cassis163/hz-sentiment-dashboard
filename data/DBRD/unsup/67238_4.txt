Ik kreeg deze verhalenbundel toegestuurd en heb er werkelijk van genoten.
De titel verwijst naar de vertellingen van duizend-en-een nacht, de klassieke verzameling van mysterieuze en sprookjesachtige verhalen zoals Alladin en de wonderlamp, Sinbad de zeeman en Ali Baba en de veertig rovers.
De verhalen in deze bundel zijn gebasseerd op het dagelijks leven, maar zijn zeker niet alledaags te noemen. De verhalen zijn herkenbaar en bijna persoonlijk, je wordt soms bijna gedwongen eens goed naar jezelf te kijken en je handelen en denken onder de loep nemen.
Het zijn geen echte nachtmerries waarover je leest, maar niet alles is even vrolijk, verdriet is zeker aanwezig; het is een verhalenbundel die midden in ons leven staat. Het woordgebruik van de auteur is verfrissend in deze verhalenbundel met een lach en een traan.
Ik heb Duizend-en-een nachtmerries graag gelezen.