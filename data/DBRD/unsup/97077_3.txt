Moordvrienden is een echte detective om te lezen.

Het is wel een boek dat je met aandacht moet lezen. Elke avond een klein stukje is niet handig. Door de vele personages en hun aparte verhalen en motieven duurt het even voordat je in het verhaal zit.

Ik merkte dat als ik het boek oppakte om te gaan lezen ik vaak weer even terug moest denken, wie wie ook al weer was. De namen bleven niet echt plakken. Ik weet niet of dit nu kwam omdat dit redelijk “Duitse” namen waren en ik erg gewend ben aan “Engelse”namen of omdat het er gewoon teveel waren?

Het plot van het verhaal zit goed in elkaar. Met kleine stapjes kom je dichter bij de oplossing, hoewel er regelmatig zijsporen in het verhaal zitten komen die als natuurlijk over.

De hoofdpersonages in het boek/serie komen over als echte mensen, je krijgt een klein fragment van hun leven te zien. Voor dit boek had ik het eerste deel gelezen en het is leuk om te zien hoe die ontwikkelingen naadloos verder gaan in dit tweede deel en ik kan niet wachten om te zien hoe het verder gaat in deel 3.