Het tweede deel van Jane Gardams trilogie over het huwelijk van het echtpaar Feathers.
Net als bij het eerste deel kon ik ook dit boek moeilijk neerleggen - Gardam schrijft enorm meeslepend. Het verhaal is dusdanig goed opgebouwd dat je het moeiteloos uitleest.
In het eerste deel waren hier en daar afgebroken verhaallijnen die het geheel een klein beetje ontsierden maar daar heeft dit deel absoluut geen last van. Echt mooi hoe de auteur ons een nieuwe kijk gunt op dezelfde situatie.
Zalige personages - heerlijke Engelse literatuur van de bovenste plank!
Nu uitkijken naar het derde deel.