Heb net de laatste pagina van Hotel du Lac omgeslagen. Alsof ik een paar dagen in een spannende film heb gezeten, zo voelt het nu.
Het boek is heel anders dan de andere boeken van Michael Berg, met die overeenkomst dat het zich voor het grootste deel in Frankrijk afspeelt.
Speelde in de andere boeken Chantal Zwart een belangrijke rol; in dit boek speelt ze geen rol.

Het was even wennen een boek waarin ik me inleef in een mannenhoofdpersoon. (igenlijk is het altijd een vrouw bedacht ik me nu).
Toch vanaf het eerste moment voelt de sfeer broeierig aan. Er is iets niet in de haak, maar je kunt er niet de vinger opleggen. De wijze waarop het boek geschreven is leest prettig. Het verhaal in het nu springt terug naar de jaren 70. Door het boek heen wordt duidelijk waarom de tijden naast elkaar worden gezet. Het geeft goed de sfeer van het verloop van de vriendschap tussen Maarten, Hugo en Stephan weer. Na het overlijden van Maartens vrouw Saskia zijn de twee vrienden Hugo en Stephan samen met hun vrouwen een grote steun en toeverlaat voor Maarten geweest. Na een sabbatical van een jaar in Oeganda te hebben doorgebracht viert hij zijn 50-ste verjaardag in Frankrijk en heeft hen uitgenodigd. Het samenzijn verloopt niet zoals verwacht. Maarten stelt zijn nieuwe vriendin voor en dat soort voor verwarring. Net als het lijkt duidelijk te worden wat er allemaal is gebeurd en je denkt te weten van het hoe-en-wat neemt het verhaal een wending.
Bijzonder fijn boek!! Michael heeft me niet teleurgesteld met dit vernieuwend en verrassende boek. Ik ben alweer nieuwsgierig naar hoe zijn volgende boek zal zijn.
Een aanrader en vijf duimpjes!!