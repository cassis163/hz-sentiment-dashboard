Aantekeningen over het verplaatsen van Obelisken vertelt ons over de ontwikkelingen in de innige vriendschap tussen de verteller en zijn beste vriend Thomas. Zij ontmoeten elkaar tijdens het studentenleven in Leiden. Ze bespreken dagelijkse dingen en filosoferen over het leven. Als Thomas plotsklaps overlijdt, besluit de verteller hun jongensdroom waar te maken: hij reist af naar AlexandriÃ« om daar de boeken van zijn beste vriend in de bekende bibliotheek te zetten.

Arjan van Veelen geeft ons in een langzaam tempo de betekenis van de vriendschap. Dat de verteller zijn leven niet meer op de rails had nadat zijn beste vriend uit zijn leven weg viel moge duidelijk zijn. De manier waarop in de stad de doden worden herdacht, wekt verwondering op bij de verteller. Zijn rouwverwerking wordt door bestudering hiervan gestimuleerd en de herdenkingen worden steeds gelukkiger. Zijn rouwverwerking heeft er baat bij en langzaam maar zeker worden de herdenkingen steeds gelukzaliger.

Aantekeningen over het verplaatsen van Obelisken leest niet vlot weg, maar het neemt je mee naar diepere lagen. Bij het verhaal staan foto's geplaatst die bepaalde situaties een beter inzicht geven. Het kreeg een verdiende plaats op de shortlist van de Libris Literatuurprijs van 2018.