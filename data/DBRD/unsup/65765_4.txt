Carry Slee is voor vele een jeugdhelding. Haar nieuwste boek toont dat ze als schrijfster mee is met de nieuwste trends. Hoewel ik soms haar vertrouwde schrijfstijl miste, heb ik toch ontzettend genoten van dit verhaal. Eentje dat snel wegleest en waar je een heleboel emoties bij ervaart. Vanaf het eerste hoofdstuk was ik verkocht.
Hoewel Carry Slee vaker zwaardere thema's aanhaalt op een zacht manier, vond ik het deze keer misschien een beetje te zacht. Het verhaal rond Susan mocht er van mij dikker opliggen. Ik kreeg na een tijdje het idee dat het verhaal eerder ging over de knipperlicht relatie.
Het enige 'foutje' is de term vlog die gebruikt wordt voor gewone youtube-filmpjes. Dat is natuurlijk iets totaal anders. Maar daar heb ik mezelf niet aan gestoord.
De personages waren heel fijn. Vooral Noud vond ik geslaagd. Je zag hem als personage echt groeien en daar heb ik als lezer van genoten.