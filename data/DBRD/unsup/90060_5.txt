Indrukwekkend boek over een vader en zijn dochter. Hoe verdrongen ervaringen doorwerken in een gezin. In twee tijdlijnen en drie verhaallijnen wordt een complexe geschiedenis langzaam helder; de ervaringen van een jongeman, dwangarbeider in WO II en de uitwerking van die ervaringen op zijn persoonlijkheid en in zijn gezin in de 60-er jaren.
De vader puzzelt zich uit zijn dwangpositie, zijn dochter puzzelt hem uit zijn geheim.
De houding jegens dwangarbeiders, die na de oorlog in Nederland met de nek werden aangekeken, en de effecten op het gezin van het geheimhouden van oorlogservaringen worden hartverscheurend duidelijk gemaakt.
Ontroerend, indringend en prachtig geschreven.