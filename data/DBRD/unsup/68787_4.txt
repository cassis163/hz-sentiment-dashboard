Ik stap in de trein van Utrecht naar Arnhem. Een treinreis van 35 minuten. Van plan om de laatste bladzijdes van een mooi boek te lezen. Naast mij komt een dame zitten. Ze installeert zich en pakt haar mobiel. Een hele oude, kleine Nokia. De hele treinreis is ze hierop aan het typen. Elke letter die ze intypt maakt een geluid. Ik irriteer me mateloos. Ik overweeg om ergens anders te gaan zitten. Maar doe het niet. Met moeite lukt het me om mijn aandacht bij mijn boek te houden.

Het grappige is dat ik het boek ‘Steeds leuker: de korte route naar een leuker leven’ van Jelle Hermus aan het lezen ben. Over hoe je met kleine veranderingen je leven leuker kan maken. Door het overboord gooien van de dingen die je niet blij maken. En over hoe je eenvoudig betekenis kunt introduceren in je eigen leven door te werken aan niet-veroordelen, compassie en liefde voor jezelf én de wereld om je heen. En tsja, daar zit ik dan in de trein. Vol irritatie, boosheid en totaal niet liefdevol. Terwijl ik lees hoe ik liefdevoller voor mezelf en anderen kan zijn. Maar het lukt me (nog) niet….

Lees verder op mijn boekenspot of website:
- https://www.hebban.nl/spot/angelathissen/nieuws/steeds-leuker-weg-met-de-facebook-app
- https://angelathissen.nl/2018/04/11/steeds-leuker-weg-met-de-facebook-app/