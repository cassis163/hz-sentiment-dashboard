Het boek is uit en was leuk om te lezen. Het grote verhaal is opgedeeld in drie kleine verhalen waarin een rode draad loopt. Het verhaal is jammer genoeg niet heel spannend. Het sleept je mee maar je denkt niet, jeetje wat spannend. Dit komt voor mij vooral van het feit dat je eigenlijk wel weet dat het in de eerste twee verhalen goed komt.
De achterkant van het boek verhaalt van een kind met mogelijk grote krachten. Dit is niet het hoofdonderwerp van het verhaal en de achterkant is dus eigenlijk misleidend.
Het boek is interessant voor mensen die van fantasy- boeken houden. Je moet wel geduldig zijn omdat niet direct alles wordt uitgelegd maar het laat een paar bladzijden op zich wachten. Zo wordt het nut van bepaalde handelingen van de Lichten en het nut van het verdrag pas later uitgelegd. Dit zorgt er wel juist voor dat je wilt blijven lezen omdat je gewoon hoe het zit. Dit geldt eigenlijk voor het hele verhaal en zorgt ervoor dat je blijft lezen. Zoals ik al eerder zei weet je wel dat het goed komt, maar het hoe en waarom dat blijft lang onduidelijk en zorgt er tevens voor dat je wilt blijven lezen.
Het derde verhaal in het boek is het meest interessant. Je weet niet wat er nou precies gaat gebeuren en je vraagt je echt af waar het boek naar toe gaat en waar het verhaal eindigt.
Al met al is het een leuk boek om te lezen.