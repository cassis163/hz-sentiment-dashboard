Ook ik vond dit boek zeker de moeite waard, al moet ik zeggen dat ik het eerste deel van het boek toch wat heb moeten doorworstelen. Vooral de vaak lange opsommmingen zijn niet echt bevorderlijk voor de vaart van het boek. Vanaf de helft ongeveer komt het boek echter in een stroomversnelling en leest het als een trein. De noten, die de laatste 50 bladzijden vullen, en waarin bepaalde historische kaders geschetst worden en sommige feiten gestaafd, hadden voor mij ook weinig toegevoegde waarde. Wat mij betreft kan je ze dan ook zonder problemen skippen, voor mij volstond het te weten dat dit boek op ware feiten zou zijn gebaseerd; ik ga beslist niet sommige gegevens in een andere bibliotheek in ItaliÃ« nachecken. Volhouden dus als ook jij vindt dat het verhaal niet meteen op gang komt, want het loont zeker de moeite! Ik ga dan ook zeker hun volgende boek, Secretum, lezen.