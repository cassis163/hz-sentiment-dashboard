Eerlijk gezegd was ik aan het begin van de Red queen serie niet zo enthousiast. Om het zo te zeggen: ik was geen fan. Red queen was redelijk, maar toch niet geweldig goed en Glass sword vond ik zo tegenvallen dat ik het boek halverwege weg gelegd heb. Toen kwam King’s cage uit. Aan het begin was er bij mij enige twijfel of ik het lezen van de serie toch zou hervatten. Maar toen hoorde ik van verschillende mensen dat dit deel toch wel erg goed was. Ik besloot toch om verder te gaan met lezen en King’s cage bleek steengoed te zijn!

Maar is War storm net zo goed? Eigenlijk weet ik niet zo goed wat ik er van moet denken. Natuurlijk zaten er veel goede stukken in, maar er waren ook wel een aantal minpuntjes. Qua schrijfstijl is het toch wel het beste deel en het boek zit vol met verassingen. Zo ben ik toch wel van het personage Evangeline gaat houden. Zij is zelfs mijn favoriete personage geworden, terwijl ik haar in de vorige delen eigenlijk helemaal niet zo leuk vond. Haar liefde voor Elane maakt haar plotseling toch best wel menselijk, wat er voor zorgt dat je haar toch wel wat beter gaat begrijpen. Wie ik ook nog altijd een interessant personage blijf vinden is Maven. Hij is zo'n complex personage. Ik weet soms niet zo goed wat ik van hem moet denken. Dit maakt dat hij toch wel interessant blijft.

Wat ik wel wat minder vind is dat er soms wel langdradige stukken tussen zaten. Sommige stukken gingen net iets te lang door, waardoor ze naar mijn mening wel wat vervelend om te lezen werden. Daardoor had het boek in wel wat minder bladzijden geschreven kunnen worden. Het einde was niet helemaal zoals ik er van verwacht had, maar misschien had het dan wel erg cliché geweest.

Kortom: War storm is een boek vol verassingen. Als ik de sterke en de wat minder sterke punten tegenover elkaar afweeg zou ik het toch zeker wel aanraden. Ik heb War storm beoordeeld met 3 sterren.