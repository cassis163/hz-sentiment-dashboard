Een werkelijk prachtige omslag kijkt me aan wanneer ik de post van de deurmat pak en open maak. Echt de ouderwetse pop weggegooid als oud vuil, het is een omslag welke ik echt op zou pakken in de winkel en gelijk de achterkant van zou lezen omdat hij me mateloos intrigeert. Wanneer ik deze gelezen heb, zou ik hem meteen kopen. Gewoon al om de mist die om het boek hangt. Wat is er die avond dat haar man vermoord is gebeurt? Zoveel vragen, zoveel vage aanknopingspunten.
Marcella Kleine heb ik al eerder mogen leren kennen in Souvenir waar ik echt van genoten heb. Ook heeft zij Hels en Eindbestemming en Hels samen met Marjolein van der Gaag geschreven welke ik beide dit jaar heb gelezen. Marcella haar kracht is de beeldende schrijfstijl. Je waant je echt in de omgeving waar het verhaal zich afspeelt. Ze kan haar karakters op zo `n helder manier beschrijven dat je een hele duidelijke kijk op de karakters krijgt. Zo ook in Vilein al heeft dit keer het mysterie de overmacht.
“Ik stond erbij en ik keek ernaar”
Vanaf het begin hangt er een mist van mysterie over het verhaal. Wie is die Sophie, wat gebeurt er in de nachten? Een heerlijke mysterieuze sfeer die je als lezer zo snel mogelijk wilt ontrafelen. Het onderwerp in het boek is aangrijpend en het is duidelijk dat Marcella zich daar erg in verdiept heeft. De sfeer van het onderwerp doet je tijdens het lezen soms echt een brok in je keel krijgen.
“Een haat zo intens overvalt me, waardoor ik het gevoel heb dat ik buiten mezelf treed”
Maar Marcella maakt het nog een tikje mysterieuzer, Julia gaat opzoek naar een missend stukje in de puzzel van haar verleden? Waarom deden haar ouders hier zo geheimzinnig over, wat is de waarheid, Julia staat voor een raadsel en als lezer beleef je dit gevoel helemaal mee. Waardoor, je raad het al, je lezen blijft. Dit boek bevat zo veel mysterie dat je wilt weten hoe het zit waardoor het boek wegleggen geen optie meer is. Alles aan de kant het boek moet uit! Je leeft mee met Julia, maar aan de andere kant krijg je toch ook een beetje achterdocht bij haar? Hoe zit het nu allemaal?
Het hele boek houd Marcella je gevangen in het mysterie en wanneer je een heel klein idee hebt welke kant het op gaat, kun je je nog weleens flink vergissen. Marcella Kleine is in Vilein een meester in wendingen en draaien van de plot.
Dat ik bij Souvenir zo genoot van de sfeer en het verhaal kan ik hier verdrinken in het mysterie en de verhaallijn. Wat kan een trauma met je doen. Het psychologische gehalte in Vilein is hoog, ik vind het knap gevonden en vooral goed uitgewerkt wat voor een impact dit heeft bij een volwassen vrouw.
• Plot 5 *****
• Leesplezier 4 ****
• Schrijfstijl 5 ****
• Spanning 4 ****
• Psychologie 5 *****
Zeer verdiende 4 ½ ster voor een boek waar bij je zo lang in spanning wordt gehouden, je geen van de karakters meer vertrouwd, de schrijfster een meester is in het draaien en keren van de plot. Kortom, Marcella Kleine heeft het weer gedaan Ja, Vilein is een Mustread.
Lieve Leesgroet Moon