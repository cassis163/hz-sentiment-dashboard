Dit verhaal doet je wenkbrauwen al fronsen van bij de eerste bladzijden, een moord, zelfmoord? Als je verder leest kom je te weten dat politicus Peter Beckers vermoord werd in zijn auto. Geen spoor van zijn vrouw die er nochtans bij was die avond. Even later blijkt ook zijn politieke tegenstander verdwenen te zijn. De inspecteurs gaan een moeilijk dossier tegemoet en zitten al heel vlug op een totaal verkeerd spoor. Getuigen verhoren, familie inlichten het blijkt geen makkelijke klus te zijn want de familie lijkt niet echt aan elkaar te hangen, eerder elkaar te verdragen. Plots komt de oplossing vanuit een opmerkelijke hoek: illegale prostitutie en een zaakje dat verzwegen moest worden. Toch brengt het de speurders niet tot een doorbraak en dat weegt op het corps. Exact 10 jaar later bij het vinden van nieuw bewijsmateriaal wordt de zaak opnieuw geopend, een oude bekende verhoord maar deze man brengt geen doorbraak. Het corps vreest dat de perfect moord wel degelijk bestaat. Tot plots, een telefoontje, een brief, 10 jaar heeft iemand gezwegen die het altijd al had vermoed maar niet durfde te vertellen, uit angst. Een verrassend plot dat heel zeker levensecht kan zijn. Een mooi geschreven opbouwend verhaal met goed uitgewerkte personages waarmee je te doen hebt. Ik heb genoten van dit werk. Bart Debbaut heeft er een fan bij...