Ook van dit tweede deel was ik weer erg onder de indruk. Wederom een prachtig boek vol humor met een knipoog, verweven met de actualiteit van de dag en met passie om van het leven wat moois te maken hoe kwetsbaar je ook bent.
Het boek leest aangenaam weg door de dagboekvorm en Hendrik Groen neemt je mee het jaar rond van 1 januari naar de jaarwisseling in december. Hier en daar zijn er wat downs, maar vooral (soms met wat moeite) veel ups. Hendrik is omringt door een groepje mensen met oog voor mekaar, vol positiviteit en op zijn tijd een grap en een grol. Die leuke vriendenkring wens je iedereen toe op je oude dag. De personages zijn goed beschreven zodat ik ze in mijn verbeelding helemaal tot leven kwamen.
Ik hoop dat Hendrik Groen de tijd heeft en krijgt om zijn volgende doel te realiseren, zoals beschreven op 7 december. Een roman vol avonturen van 2 oude baasjes; Ahrend en Nico. Ik kijk er nu al naar uit