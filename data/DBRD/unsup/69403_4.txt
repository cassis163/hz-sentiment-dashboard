geniaal, Ludlum,Een geniale geheim agent, Michael Havelock, wordt vanwege een door hem gepleegde moord, gedwongen de dienst te verlaten. De dood van zijn geliefde komt hard aan, hij kan zijn werk niet meer voortzetten. Toch was de moord noodzakelijk. Jenna speelde immers vuil spel? Hij heeft zelf de bewijzen in handen gehad. De dood van Jenna laat hem niet met rust, ook niet als hij na een rondreis in Rome aankomt, één van zijn favoriete steden in Europa. Als hij daar besluit het verleden te laten rusten, ziet hij op het station de dood gewaande vrouw uit de trein stappen. Jenna. Gedreven door liefde en doorzettingsvermogen gaat hij het gevecht aan met zijn demonen en een onbekende vijand. Wie wilde hem de dienst uit hebben?
Neem een geheim agent als Michael Havelock een man met een moeilijke jeugd. Voeg daar aan toe: verraad, liefde, De Amerikaanse en de Russische overhead, geheime diensten, geniale mensen. Laat dit alles vervolgens mengen en bewerken door Robert Ludlum en het resultaat is Het Parsifal Mozaïek. Een geniale triller van een geniaal schrijver. Een verhaal dat klopt, waar lijnen elkaar kruisen en aanvullen. Een triller die uitgebreid en weloverwogen is. Een triller met een superheld die menselijk dichtbij komt, Havelock is geen alleskunner en het enige waar hij in uitblinkt is zijn eigenwijsheid en vasthoudendheid, hij geeft nooit op.
De enige negatieve kanttekening die je zou kunnen plaatsen, betreft de soms ellenlange dialogen. Maar dat punt bevat tegelijkertijd ook veel positiefs. De dialogen maken het verhaal af, maken het kloppend en lopend. Ze verduidelijken, karakteriseren en brengen het verhaal vooruit. Het Parsifal Mozaiek is een boek dat je als liefhebber dan ook gelezen moet hebben. De complexe eenvoud van dit verhaal is eenvoudig geniaal te noemen. De thriller, die in 1981 voor het eerst verscheen, was lange tijd niet meer verkrijgbaar. Ruim 25 jaar later kunnen we er dankzij de herdruk alsnog (opnieuw) van genieten.