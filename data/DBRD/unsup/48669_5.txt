Quote: : “Do it”. “Do what?” “The alien light bulb thing.”

Stickys :arrow: :17 stuks.

De Lux serie is onderverdeeld in 5 boeken met losse tussen boeken. Het eerste is deel Obsidian. Obsidian gaat over Katy die is verhuisd en naast HEN is gaan wonen. Zij die naast haar wonen blijken dingen te kunnen die andere niet kunnen, worden aangestaard door de andere dorpsbewoners en zijn ontzettend knap, mooi en sexy. Er is alleen één ding, de hele sexy, knappe en mooie buurjongen is een eik*l. Katy raakt bevriend met het buurmeisje, maar onder dit normaal lijkende plaatje voor de buitenwereld zit een heel enge waarheid verscholen. Vooral als Katy wordt aangevallen door iets wat niet van deze wereld is en de vervelende buurjongen Daemon haar moet redden.
Het boek wat ik in mijn kast heb staan is een special collector’s edition, dit houdt in dat er twee boeken in zitten én twee keer bonusmateriaal. Dat bonusmateriaal bestaat uit een hoofdstuk uit het eerste boek, obsidian, uit de POV van Daemon, toevallig het eerste hoofdstuk. En het tweede gedeelte bonusmateriaal is een nooit eerder verschenen hoofdstuk ook uit het eerste boek. Speciaal voor het bonusmateriaal heb ik hem gekocht en ik heb zeker geen spijt. De kaft heeft glimmertjes erin die je zeker goed ziet in zonlicht of met een flitser op je telefoon/camera. De gehele serie, op het laatste boek na heeft dit en ik kan zeggen dat ze prachtig in de kast staan. Al moet ik er ook bij zeggen dat de ‘normale’ versie ook heel erg mooi is.
Het verhaal is nog veel beter dan de kaft en kan ik zeker waarderen. Het onderwerp is er een waar ik nog weinig boeken over heb gelezen en kan dit dan ook zeker waarderen. Er is geen sprake van een cliché driehoeksverhouding en zelfs misschien niet eens van een cheesy liefdesverhaal. Ik hou daar persoonlijk zelf heel erg van maar niet iedereen dus dat is zeker een punt om beschreven te hebben. Ook al hou ik daar zelf wel heel erg van ( lekker fangirlen !! ;) ), ik mis het zeker niet in dit verhaal. Dit boek heeft zeker zijn eigen manier van liefdesverhalen en vriendschap neergezet.
De personages zijn soms wat onder ontwikkelt, mede daarom ontbreekt de vijfde ster. Daemon heeft een beetje last van een dissociatieve persoonlijkheidsstoornis en veranderd vaak van houding en mening, zijn zus heeft juist weer last van ADHD, zij is altijd druk en vrolijk en Katy zelf is naar mijn mening een beetje manisch zij verschilt snel van emotie al maakt dit ook wel echt het verhaal. Ook de bij-karakters zijn zodanig onderontwikkeld dat ik weinig over deze personages kan zeggen. Hun rol was te klein. Ik hoop hier wel wat meer van terug te zien in het tweede deel.

Waarom het boek van mij vier sterren heeft gekregen is juist omdat de personages die wel goed ontwikkeld zijn het verhaal ook echt maken, het onderwerp is goed en het is lekker vlot geschreven waardoor het ook lekker vlot leest. Katy is ontzettend grappig soms en zij heeft de meeste ‘This Quote’ stickys gekregen van mij. En stiekem ben ik zelf een beetje verliefd op badass Daemon. Ik kan niet wachten om aan Onyx, deel twee, te beginnen. Maar eerst het bonusmateriaal als aanvulling op deel één.