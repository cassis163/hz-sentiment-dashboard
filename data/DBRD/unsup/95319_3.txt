Mohamed Zebi is de hoofdpersoon van dit boek. Hij zegt in dit boek: “Ik geloof in mezelf, in supergeile seks en in goede actie. Ik zweer bij die heilige drie-eenheid.”
Nu weet je waar het boek over gaat: Mohamed vindt zichzelf fantastisch, hij is onverslaanbaar en heeft heel veel seks. Met goede actie bedoelt hij waarschijnlijk het in elkaar rammen van deze of gene die hem niet op de juiste wijze weten te waarderen. Bestsellerboy is een moderne schelmenroman die jongemensen zeker zal aanspreken. Voor mij is het allemaal een beetje te veel; te veel het woord fucking, teveel geneuk en teveel branie.