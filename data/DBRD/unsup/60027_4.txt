Zo, wow... Of dit nou fantasy of science fiction was weet ik niet, maar het was me mijn portie wel. Geloof dat ik nu écht ontmaagd ben ik beide genres, haha. Ik werd echt even in het diepe gegooid. Diabolics, Uitwoners, Grooteloquenten, Dieners en Landvoogden zijn slechts enkele van de vele nieuwe wezens/schepsels/personages die in dit boek aan me geïntroduceerd werden.

Nemesis is een Diabolic, een genetisch ontworpen en gefokt schepsel die belangrijke families moeten beschermen. Zij kennen geen gevoelens, alleen het gevoel om te bewaken. Tot de dood erop volgt..
Nemesis wordt gekocht door de familie Impyrian en ze wordt de Diabolic van Sidonia, de dochter van deze familie. Door wat manipulaties aan te brengen kan Nemesis toch een aantal gevoelens krijgen en Nemesis en Sidonia worden vriendinnen. Op een dag wordt Sidonia door de keizer ontboden. Mama Impyrian is het hier niet mee eens en stuurt Nemesis in de plaats van Sidonia...

Wat er volgt is een grote achtbaan aan actie, complotten en moorden. Nee, SJ Kincaid heeft zich wat dat betreft niet ingehouden en ik durf het boek dan ook zeker wel gewelddadig te noemen. De moorden en daaropvolgende lijken vliegen je letterlijk om te oren en er zijn zelfs een soort van geremixte animal cage-fights. Het verhaal zit absoluut goed in elkaar, ook al wat het voor mij echt even een crazy ride.

Vooral op het begin had ik moeite om in het boek te komen. Omdat er zo ontzettend veel nieuwe elementen in zaten, moest ik regelmatig stukjes opnieuw lezen omdat ik gewoon niet meer wist wat de letters hadden betekend. Toen de elementen allemaal een beetje plaats kregen, kwam er ook ruimte voor het verhaal. En dat verhaal was echt wel heel erg tof! Voor mij was dit werkelijk het vreemdste maar zeker ook uniekste boek wat ik in 2017 heb gelezen. En ja, dat bedoel ik positief, haha!

Ik vond Nemesis heel goed uitgewerkt en vond het leuk om te lezen dat er als het ware scheurtjes in haar voor-programmering kwamen en hierdoor haar gedrag toch enigszins menselijk werd. De vriendschappen zijn mooi neergezet en geven een warm gevoel, buiten alle geweld om. Een aantal dingen in het verhaal waren wat voorspelbaar, bijvoorbeeld (view spoiler), maar toch was het absoluut niet vervelend om te lezen.

Ik vond dit boek af, maar zie dat het het eerste deel is van een trilogie. Ondanks dat ik wel erg nieuwsgierig ben wat er in het vervolg gaat gebeuren, ben ik stiekem wel een beetje bang dat de kracht van dit boek door een vervolg zal verdwijnen... Maar we gaan het zien. Deze krijgt 4*