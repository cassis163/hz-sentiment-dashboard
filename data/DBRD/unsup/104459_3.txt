Verraad is een prettig boek om te lezen.
Hoofdinspecteur Konrad Simonsen is weer terug na zijn hartaanval en moet rustig aan beginnen. Hij krijgt een zaak toegewezen van Jorgen Kramer Nielsen, een postbode uit Kopenhagen die dood gevonden is onder aan de trap. Op het oog een simpele zaak met verstrekkende gevolgen.
Tegelijkertijd vind er een schietpartij plaats op een school in de buurt van het politiebureau. Een leerling schiet de docent engels, Tobias Juul dood en zijn mentor wordt zwaargewond.
Deze Tobias Juul blijkt connecties te hebben met Jorgen Kramer Nielsen, de postbode.
Simonsen gaat met zijn naaste medewerkster Pauline Berg het leven van Jorgen Kramer Nielsen uitpluizen.
En komen terecht in de roerige zestiger jaren. De tijd van flower-power, vrije liefde en demonstraties. Ze komen zes klasgenoten op het spoor, die een groepje vormden "De Hartjes" Ze dragen een groot geheim met zich mee. Dit geheim heeft te maken met de verdwijning van Lucy Selma Davidson uit Liverpool op 22 juni 1969. Deze verdwijning heeft diepe sporen bij de groep achtergelaten.
Iedere keer wordt er een puzzelstukje gevonden, waardoor ze steeds dieper komen in de levens van bepaalde mensen. Tot uiteindelijk alles op zijn plaats valt.