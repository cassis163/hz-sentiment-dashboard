Mevrouw Stip heeft de hoofdrol toebedeeld gekregen in ‘Stip & Roeltje’ van Anne Ruhl. Mevrouw Stip is altijd georganiseerd en immer proper. Dat is niet voor niets. Mevrouw Stip heeft zich namelijk ten doel gesteld de allerbeste poetsdiva van de wereld te worden.

Roeltje is de zus van mevrouw Stip. Roeltje is niet alleen enorm chaotisch, maar heeft ook nog eens een flinke koopverslaving. Wanneer Roeltje de verleiding niet kan weerstaan in haar favoriete kledingwinkel leent ze geld van meneer Op de Lichter. Nog voordat ze haar schuld kan betalen wordt ze ontslagen, wordt haar fiets gestolen én wordt ze tot overmaat van ramp uit haar huis gezet omdat ze de huur niet heeft betaald.

Mevrouw Stip maakt een sprongetje van blijdschap. Ze bekijkt de kaart nog drie keer. Dan rent ze razendsnel naar boven. Wat zal ze aantrekken? Zouden ze op zijn boot gaan eten? Een stukje varen misschien? Daar moet ze dan wel op gekleed zijn.” 

In veel kinderboeken spelen kinderen de hoofdrol. Ruhl heeft er bewust gekozen volwassenen te kiezen als haar hoofdpersonages. Onder meer die keuze maakt ‘Stip & Roeltje’ tot een bijzonder origineel en verfrissend jeugdboek, waarin humor en spanning de boventoon voeren. Ruhl weet de toon die de beoogde lezers weet te bekoren, overigens uitstekend te treffen en laat hen zien dat volwassen óók hele domme dingen kunnen doen….

“Pablo is van grommen in een soort van janken overgegaan met zijn oren naar achteren. Je zou toch niet willen dat dat mormel iets overkomt? Vrouwtjes die niet op tijd betalen, moeten maar voelen dat het menens is. Hondjes verdwalen soms, nietwaar?”              

Anne Ruhl hanteert een geheel eigen schrijfstijl. De auteur neemt haar lezers mee in de belevenissen van de bijzondere hoofdpersonen. Het strak georganiseerde leven van mevrouw Stip staat volledig op zijn kop wanneer zij haar chaotische zusje Roeltje bij zich in huis neemt omdat die zich erbarmelijk in de nesten heeft gewerkt. De spanning stijgt ten top wanneer er ook nog eens een uiterst charmant heerschap het leven van mevrouw Stip binnenwandelt. Daarna volgen de hilarische gebeurtenissen elkaar in rap tempo op.

De personages zijn bijzonder leuk bedacht en op elkaar afgestemd. Kortom, 'Stip en Roeltje' is een absolute aanrader!

Over de auteur

Anne Ruhl studeerde aan de Schrijversacademie. De charmante oplichter is haar debuut.

Naast schrijfster is Anne leerkracht op basisschool de Wadden.

Uitvoering

Uitgever: Buddy Books

ISBN 9789087820473

Hardcover, 120 pagina’s

Over Hanneke Tinor-Centi

Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent.

http://ht-c-communicatie.nl/