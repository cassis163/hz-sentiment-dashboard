De schilder en het meisje is een mooi geschreven roman waarbij Margriet de Moor helemaal in het hoofd duikt van de schilder en dit zeer overtuigend doet (ze heeft dan ook kunstgeschiedenis gestudeerd en is getrouwd met een beeldend kunstenaar).
Ze noemt de schilder niet bij naam maar het is wel duidelijk dat het om Rembrandt gaat aangezien hij de tekeningen van Elsje heeft gemaakt. Het is literair smullen met deze min of meer historische roman. Af en toe trekt ze de lezer met een zin of een paar zinnen terug in het heden. Dat is een keuze die zij heeft gemaakt. Op een plek, waar de schilder in gedachten in gesprek is met Titiaan werkt dit voor mij. Verder niet en vind ik het zelfs een beetje storend. Vandaar dat ik dit boek "slechts" een waardering van 4/5 gegeven heb.
Ik raad dit boek zeer zeker aan voor de literaire smulpaap die er de tijd voor kan nemen om dit werk in zich op te nemen.