Bewaring van Graham Norton is een prettig leesbaar boek. Het heeft een fijne schrijfstijl en ook de humor waarvan ik Graham Norton van tv ken is zeker terug te vinden in dit boek. Gelukkig is het niet ‘te grappig’ geschreven, de dosis humor is precies goed en op de juiste momenten in het verhalen verwerkt.
De personages worden goed uitgewerkt, je leeft met ze mee en leert ze (en hun geheimen!) goed kennen.
Het is geen nagelbijtend spannend, zittend op het puntje van je stoel boek. Maar het heeft mijn verwachtingen meer dan waargemaakt. Het houdt je aandacht vast en maakt dat je door wilt lezen. Gewoon een fijn, makkelijk leesbaar boek.
Wat mij betreft absoluut een geslaagd debuut en een eventueel volgend boek zou ik zelf dan ook zeker willen lezen.