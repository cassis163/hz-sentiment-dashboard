Dit boek vraagt om een vervolg, we maakten kennis met Tess, als rechercheur, en als mama van een puberzoon en vrouw van Marc. Verder werden ook alle andere personages die te maken hebben met het verhaal rond de vergiftiging van de Latte-producten zeer zorgvuldig uitgewerkt. Het verhaal ging voor mij wel vrij onduidelijk van start. Na een paar hoofdstukken moest ik zelfs even de samenvatting herlezen om te zien of het toch wel klopte waar het verhaal zou over gaan. De stukken rond de martelingen vond ik totaal overbodig. De situatie van Elisabeth is schrijnend, en haar personage is fantastisch uitgewerkt. Het heeft bij mij vrij lang geduurd voor ik in de gaten had hoe het zat. De verwijzingen nr The Silence of the Lambs kon ik ook wel smaken. Het vervolg - en de rode draad doorheen deze serie denk ik dan - belooft reuze spannend te worden. Ik ben fan!