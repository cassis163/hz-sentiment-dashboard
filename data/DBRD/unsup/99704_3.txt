Arnaldur Indridason is de auteur van inmiddels en klein dozijn zeer succesvolle boeken. Het omslag meldt trots dat er meer dan 7 miljoen exemplaren verkocht zijn. Indridason is geboren en getogen op IJsland en zijn boeken spelen zich daar ook allemaal af.

Erlendur heft zijn kamp opgeslagen in het huis waar ooit hij en zijn broertje gelukkig waren met hun ouders. Terwijl hij een laatste wanhopige poging doet om er achter te komen wat er met zijn broertje gebeurd is, maakt hij kennis met een aantal mensen die hem vertellen over een jonge vrouw, Mattildur, die tijdens de Tweede Wereldoorlog in een sneeuwstorm is verdwenen. Vanaf dat moment zijn voor Erlendus het verhaal van Mattildur en zijn eigen verhaal onlosmakelijk verbonden. Erlendur is niet bezig met een officieel onderzoek, maar hij pakt het uiteraard wel zo aan. En dus krijgt hij zowel mee- als tegenwerking van de mensen die hij spreekt. Uiteraard spreekt in eerste instantie niemand de waarheid en hij moet alles op alles zetten om het echte verhaal uit de stugge bewoners van het platteland te trekken. Maar ook het raadsel rond de verdwijning van zijn broertje lijkt opgelost...

Het boek heeft een zeer bijzonder einde wat echter wonderbaarlijk goed bij het verhaal past. (Door: Jannelies Smit)