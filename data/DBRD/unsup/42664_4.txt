Ik heb de boeken van Lisa Gardner pas sinds kort ontdekt, en ben daar zeer blij mee! Haar thrillers zijn van een hoog niveau met allerlei lagen en plotten. Ook in Doodverklaard leidt zij de lezer behendig langs allerlei mysterieuze en schokkende misdaden om aan het eind met een goed uitgewerkt plot alle lijnen bij elkaar te brengen.
Het verhaal wordt verteld vanuit verschillende perspectieven, zowel van de kant van de politie, in de personen van D.D. Warren en Bobby Dodge, als van de kant van het beoogd slachtoffer, Annabelle met de vele namen. Je moet de aandacht er goed bijhouden, omdat er zoveel gebeurd - dat houdt de vaart en de spanning er goed in.

Goed geconstrueerd verhaal, geloofwaardig en garant staand voor een flink aantal uren leesplezier.