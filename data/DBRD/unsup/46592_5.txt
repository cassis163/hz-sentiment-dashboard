Korte inhoud

Negentien jaar nadat Max Lucy’s vleugels stal, is er een nieuwe vleugeldief aan het werk in Nieuw-Anvers. Terwijl de Engel en de Kraai jacht maken op de mysterieuze dader balanceert hun levensgeluk meer dan ooit op de rand van een mes. Want de vendetta van ‘de Krijger’? Die is persoonlijk.

In een race tegen de klok zullen Lucy en Max dingen moeten doen die ze nooit voor mogelijk hielden. Met een alliantie van nieuwe vrienden en oude vijanden proberen ze hun wereld te beschermen, maar ver weg va de Korf drijven onbekende volkeren en onzekere tijden hun tot het uiterste.

Auteur

Vanessa Gerrits geeft haar fantasie vleugels sinds ze met haar personages Lucy en Max op avontuur vertrok in 2013. Als rijbewijsloze twenty-something reist ze heen en weer tussen fictieve werelden met haar veerpen als vervoersbewijs. Nou ja, symbolisch dan: typen is nog steeds net iets handiger dan kalligrafie, wat boeken schrijven betreft.

Wanneer ze niet aan haar eindeloze stapel YA- en chicklitmanuscripten werkt (hoi overdosis inspiratie!), runt Vanessa de boekenblog ‘Mijn B.I.E.B.’ en is ze professioneel actief in de marketing- en communicatiesector als copywriter. Onder de naam Platypus Copy & Creation kan je Vanessa ook inhuren als taalbeest, illustrator of vormgever.

De uurtjes daartussenin worden opgevuld met Netflix, kattenknuffelen en yoga. (Oké, meer Netflix dan yoga, maar bonuspunten voor de moeite).

Bron: https://www.vanessagerrits.be/

Mijn mening

Vandaag is het mijn beurt in de blogtour omtrent het laatste deel in de Vleugels Trilogie.

In dit derde en laatste deel van de Vleugels trilogie lezen we hoe het Max en Lucy is vergaan, negentien jaar na de oorspronkelijke vleugel diefstal. Max en Lucy staan dichter bij elkaar dan ooit en de onderlinge banden lijken solide. Maar dan vindt er een nieuwe vleugel diefstal plaats. Een die de engelen raakt tot op hun bot, want de dief lijkt een bijzondere boodschap te hebben. En wel voor een engel in het bijzonder.

Jouw aanval mag dan wel een losstaand geval geweest zijn, maar we kunnen geen risico’s nemen met de levens en vleugels van onze Korfgenoten.

Eindelijk, het langverwachte laatste deel van deze trilogie. En nu, achteraf kan ik het gemakkelijk verklaren, maar had mij voor deze hele reeks gevraagd hoe graag ik deze reeks zou uit lezen en mijn antwoord was waarschijnlijk geweest: niet.

Het fantasie genre is er doorgaans een die ik niet echt waarderen en begrijpen. Het sluit niet aan bij mijn interesses en ik kan mij gewoon niet vinden in die gedachtegang. Maar…. het is Vanessa Gerrits gelukt om deze fantasie blokker verslaafd te krijgen aan haar trilogie. Wat een reeks!

Het verhaal is zoals we gewend zijn uit de vorige delen uitgewerkt tot in de puntjes. Geen details worden achterwegen gelaten en alles lijkt naadloos in elkaar over te gaan. De verschillende mythische wezens worden zo nauwkeurig omschreven dat je ze als het ware levendig voor je ziet.

De Vleugels trilogie in een young adult reeks die zich overduidelijk richt tot een wat jonger publiek. Maar door het gebruik van alledaagse problematiek met zelfs een politieke invalshoek is deze reeks ook uitstekend geschikt voor het volwassen publiek. Duidelijke levenslessen komen naar voren en zetten zelfs de meest ervaren lezer aan het denken.

Met Verstrengelde vleugels heeft Vanessa Gerrits de kers op de vleugels taart gezet, welke smaakt naar meer.