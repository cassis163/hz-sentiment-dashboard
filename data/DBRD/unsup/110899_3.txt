Bij de cover van het boek krijg ik door de struiken een soort ‘Alice in Wonderland’ gevoel.

Vera, een bijzondere zorgverlener, beland ook wel in een aparte wereld binnen de hekken van ‘t Jagthuys. Ze komt daar op verzoek van Binnert’s moeder Neeltje om hem seksueel gezond te maken.

Neeltje en Binnert hebben een bijzonder hechte band met elkaar. Binnert is autistisch en heeft door heupproblemen jarenlang een ijzeren broek moeten dragen.
De wereld van Binnert is niet groter dan het huis waarin hij is opgegroeid en de bijbehorende tuin. Doormiddel van boeken en films vergroot hij zijn wereld. Vera is helemaal weg van Binnert en wil hem de rest van de wereld laten zien.

Merijn de Boer neemt ons mee in Vera’s obsessie voor Binnert. die steeds verder gaat.
De hoofdstukken zijn om en om vanuit het oogpunt van Vera of Binnert geschreven. Het verhaal leest vlot en het taalgebruik is prettig.

Het einde van het verhaal wat betreft Binnert viel mij wel tegen zoals meerdere mensen helaas.

Al met al heeft Merijn de Boer met ‘t Jagthuys een mooie psychologische roman neergezet, ik verwacht dat we nog veel van hem gaan horen!