Eigenlijk ben ik al blij als er magie in een boek zit, maar voeg daar een nieuwe wereld en wezens aan toe en ik ben geheel tevreden.
De nieuweling gaat over Fletcher een wees die bij de smid woont. Als hij op een dag een dagboek van een strijdmagier in handen krijgt blijkt hij magische krachten te hebben. Wegens omstandigheden moet hij vluchten en zo krijgen wij steeds meer te leren over de wereld waar hij in woont.
Ik moest in het begin een beetje wennen aan de schijfstijl, want ik kwam niet geheel in het verhaal. Pas toen het mysterie groter werd raakte ik verstrikt in het verhaal en moest ik weten wat er ging gebeuren.
Het einde vond ik erg goed, omdat het enigzins een afsluiting was van het verhaal en anderzijds een cliffhanger voor het volgende boek.