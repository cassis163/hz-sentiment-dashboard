Vaderwraak is een meesterlijke roman. Het is een rauw-realistisch verhaal met als rode draad een maatschappij die op hol is geslagen. Ik zou het een docu-thriller willen noemen. Je moet even aan de schrijfstijl van Roslund & Hellstr√∂m wennen, maar al snel zit je middenin het verhaal, dat je niet meer loslaat. Het boek halverwege wegleggen is haast onmogelijk. De karakters zijn zeer menselijk neergezet; zelfs de lugubere kinderverkrachter wordt schrikbarend levensecht. Het verhaal wordt vanuit verschillende hoofdpersonen verteld. Dit geeft een verrassende inkijk in de psyche van eenieder. Het meest schokkende is misschien nog wel dat de gebeurtenissen zo makkelijk voorstelbaar zijn. Dat zegt iets over de verwrongen maatschappij waarin we nu leven. Verplichte kost voor de serieuze thrillerliefhebber!