Jeetje, wat een indringend levensverhaal heeft schrijver Dave Boomkens opgetekend. Ik wist al wel het een en ander over het leven van Liesbeth List, maar zó volledig is het nog nooit tot mij gekomen. Vooral het hoofdstuk over haar relatie met schrijver Cees Nooteboom werpt een nieuw licht op haar leven, evenals het hoofdstuk waarin haar internationale aspiraties beschreven worden. Het mooiste hoofdstuk is misschien wel het laatste. Daarin komt schrijver Boomkens wel héél dicht bij de echte Liesbeth. Op liefdevolle wijze doet hij verslag van haar laatste grote (gast)optreden in ZiggoDome. Heel bijzonder om te lezen. Zeker met de kennis van nu. In mijn hoofd koppelde ik Liesbeth altijd gelijk aan -haar samenwerkingen met- Ramses (Shaffy), maar na het lezen van dit boek zeker niet meer. Ik zie haar nu als een individu met een bijzonder, mooi en zeker ook ontroerend (levens)verhaal. Al met al een zeer geslaagde biografie, een echte aanrader als je het mij vraagt!