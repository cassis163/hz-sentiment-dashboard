Wanneer Tessa samen met fotograaf Mortimer, die een fotoserie wil maken over (boot)vluchtelingen, op haar zeilboot onderweg is van Gibraltar naar de Griekse eilanden ontdekt ze een dobberende rubberboot met daarin een meisje dat meer dood dan levend is. Drenkeling aan boord. Soumaya.

In de haven van Rhodos - verworden zij echter van redder en iemand die gered is van de verslindende golven, een illegale vluchteling en een mensensmokkelaar.
Het relaas van de trieste tocht van Soumaya nestelt zich - als een rode draad- in het verhaal. Treffend wordt de situatie van haar, maar daarmee eigenlijk van alle bootvluchtelingen, verteld en de noodzaak van de vlucht en onderliggende drama's tijdens de vlucht naar een beter en veiliger bestaan, duidelijk.
Het verhaal van Soumaya is voor Tessa en Mortimer voldoende aanleiding om deze redding niet te beschouwen als iets toevallig, maar stellen zich de vraag hoe het komt dat Soumaya, als enige, een ramp heeft overleefd.
Tessa en Mortimer gaan op onderzoek en stuiten op enorme maffia praktijken waar bij een mensenleven niet telt. Inferieure middelen worden gebruikt om de overtocht te laten maken. Winst is de drijfveer, doden het gevolg. De mensen smokkelaars zien alleen handel en schuwen daarbij geen enkel middel, zelfs moord niet. Niets kan of mag hen in de weg staan.
De journalistieke achtergrond van Tessa zorgt ervoor dat zij ondanks alle tegenwerking gedreven op zoek blijft gaan naar de misstanden en degene die er voor verantwoordelijk zijn.
Stap voor stap komen Tessa en Mortimer verder in de duistere krochten van mensensmokkelaars en politieke intriges tot het verrassende einde toe.

Het verhaal is fictie, maar haakt op non-fictie wijze in op de actualiteit en neemt nieuws uit het nu op in het verhaal. De gebeurtenissen in Europa, overleg in Brussel, grenzen in het Schengengebied die voor vluchtelingen gesloten worden. Er vallen bekende namen als de Turkijedeal, Brexit, Donald Trump en Frans Timmermans, maar zoemt ook in op de opmars van de nationalistische sentimenten in de samenleving. Het schetst bondig de politieke problematiek van Europa en de dilemmaâ€™s ten aanzien van de vluchtelingenstroom.
Zo leest het als de dagelijkse werkelijkheid van het nieuws vermengt met een spannend verhaal en wordt het een politieke thriller die politieke gedachtespinsels, de arrogantie van de macht en achterafkamertjes gekonkel illustreert. Iets dat verder gaat dan je kan vermoeden en waarbij je je realiseert dat er zaken zijn waar je geen weet van hebt.