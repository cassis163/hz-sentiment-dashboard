Laat ik mijn recensie eens anders beginnen. Want wauw wat een mooi verhaal en weer een boek wat erg moeilijk weg te leggen is. Het verhaal van Zoë is erg aangrijpend en je leeft echt met haar mee. Haar onzekerheden en toch de drang om bij Brian te blijven terwijl ze weet dat hun liefde over is. Zoë leeft haar leven een beetje op de automatische piloot tot zij Dean tegenkomt. Hij brengt juist de afleiding die Zoë nodig heeft. Dean is beschreven als een ontzettende lieve man die echt alles voor Zoë over heeft.

Er zijn wat geheimen tussen de personages waardoor het soms spannend is hoe het verder zal gaan. Dat maakt dat je verder wilt lezen en hoopt op een prachtig einde. Het einde was voor mij best een schok en daardoor kan je niet anders dan meteen aan het (voorlopig?) laatste deel van de Blingg-serie te gaan beginnen.

“Niets is wat het lijk” is als losstaand boek te lezen. Toch raad ik het aan om eerst de andere delen te lezen omdat daar personages van voorbij komen.