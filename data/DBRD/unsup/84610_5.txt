Journaliste Benthe Berg wordt geconfronteerd met hartverscheurend nieuws. Haar dochtertje Céline is één van de kinderen die door pedofiel Rick V. zijn misbruikt. De dader komt weg met een lage straf en iedereen in het kleine Noord-Hollandse dorp Ringerdam blijft bovendien heilig in zijn onschuld geloven.

Benthe vind het vonnis zo onrechtvaardig dat ze in haar wanhoop besluit om wraak te nemen, Voor Céline. In alle stilte bereidt ze een aanslag op Rick V. voor. Op de dag dat hij vrijkomt, zal ze hem liquideren.

Recensie:
Benthe is samen met haar man Raoul van de grote stad Amsterdam verhuist naar een klein bescheiden dorpje waar haar vader woont. Ze vind een rustig dorpje een betere omgeving voor haar dochtertje Céline om op te groeien dan de drukke stad.
De mensen in het dorpje zijn erg vriendelijke, voornamelijk tegen de mensen die er zijn opgegroeid. Mensen van buitenaf krijgen als ze geluk hebben een vriendelijke groet maar daar blijft het helaas dan bij.

Gelukkig is Benthe voor haar werk voornamelijk buiten het dorp waardoor ze zich hier niet echt mee bezig hoeft te houden.

Benthe is een misdaadjournaliste die wel houdt van een uitdaging. Ze doet onderzoek naar moordenaars en verkrachters en publiceert daarna haar verhaal in de krant "De Vrije Pers". Momenteel is ze bezig met een verhaal over Stefan van W. Hij vermoordt graag prostituees waarna hij een bladzijde die hij uit een kinderboek heeft gescheurd, achterlaat.
Hij heeft besloten zijn verhaal te vertellen omdat hij het gevoel heeft dat hij binnenkort gepakt wordt. Hij wil dat de mensen zijn verhaal horen.
Ondanks de gevaarlijke situatie waarin Benthe zich begeeft pikt ze hem op om koffie te gaan drinken en zijn verhaal vast te leggen. In het begin gaat het interview best stroef, maar wanneer hij eenmaal begint met praten beseft Benthe dat ze een mooi verhaal te pakken heeft. Hij heeft echter een eis. Hij wil niets over zijn vrouw en kinderen lezen.

Terwijl Benthe haar verhaal ter klaar maakt voor publicatie twijfelt ze of ze de informatie over zijn gezin met de lezers deelt. Ze besluit dat het geen kwaad kan, aangezien hij toch opgepakt zal worden. Maar of dit de juiste keuze was?

Ondertussen wordt Benthe geïnformeerd over een mogelijk groot verhaal rondom een pedofiel die zich in Ringerdam bezig houdt, genaamd Rick V. Omdat Benthe uit het dorp komt besluit zij het onderzoek voor het artikel te verrichten. Ze vind algauw uit wie Rick V. is. Hij blijkt zelfs te werken op de school van Céline. Terwijl ze zich verder verdiept in het onderzoek word ze uitgenodigd om voor een gesprekje naar het plaatselijke politiebureau te komen. Ze denkt dat de politie meer informatie over haar heeft voor haar verhaal, maar daar aangekomen blijkt het veel meer te betekenen. De politie heeft namelijk een foto van Céline aangetroffen op de computer van Rick V.
Dit kan ze niet geloven, haar Céline, ze is pas 5. Benthe is meer vastberaden dan ooit, ze zal de informatie vinden om hem te laten veroordelen. Hoe meer ze graaft in de familie van Rick V. hoe gevaarlijker het voor haar wordt. Ze wordt bedreigt via de mail en zelfs aangevallen in haar eigen huis. Maar heeft dit wel met Rick V. te maken? Wanneer ze boodschappen gaat doen treft ze een groep dorpsbewoners aan die meteen beginnen te smoezen zodra ze haar zien. Zodra Benthe erop reageert loopt het volledig uit de hand. De dorpsbewoners vinden haar een schande voor het dorp. De winkeleigenaar zet haar zelfs de winkel uit en verzoekt haar om zich een tijdje niet meer te laten zien.

Benthe heeft er helemaal genoeg van. Wat denken die mensen wel niet! ondertussen hebben de andere ouders van slachtoffers besloten geen aangifte te doen, ze denken dat dat beter is voor hun kind. De meeste verhuizen, weg van Ringerdam. Doordat er niet genoeg aangiftes zijn tegen Rick V. komt hij er met een veel te milde straf vanaf. Benthe kan het niet meer aanzien en besluit het heft in eigen handen te nemen en Rick voor eens en voor altijd uit de weg te ruimen. Dan kan hij tenminste niemand meer iets aan doen.

Ze onderzoekt welke route ze het beste kan nemen van haar huis naar dat van Rick en via welke weg ze het beste terug naar huis kan. Ook moet ze nagaan hoe ze hem gaat vermoorden. Na grondig onderzoek en na flink oefenen waagt Benthe het erop. Vandaag is de dag. Ze sluipt geheel in het zwart naar het huis van Rick V. Helemaal strak van de zenuwen maar zeker van haar besluit wacht ze op de auto waarmee hij thuis gebracht word. En dan voor ze er erg in heeft ligt er iemand in een plas bloed, een hele grote plas bloed. Wat is er precies gebeurd?

Toen ik las waar "In mijn bloed" over ging, sprak dit mij erg aan. Een moeder die wraak wilt nemen op de pedofiel die haar dochter misbruikte. Ik wilde graag lezen hoe zij dat zou gaan doen.
Terwijl Benthe worstelt om aan informatie te komen keert het dorp zich tegen haar. Het meest emotionele stuk vond ik de confrontatie met haar dorpsbewoners. Ik had daadwerkelijk een brok in mijn keel. Ik kon mij zo goed in denken hoe eenzaam en onbegrepen ze zich op dat moment moest hebben gevoeld. Hierdoor zat ik nog meer in het verhaal dan dat ik van voren al zat. Een enorm spannend boek met de nodige emotie en een verrassend einde. Een echte aanrader!