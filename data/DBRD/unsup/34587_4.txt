Audrey is een meisje van 14 jaar oud die een angststoornis heeft doordat er iets is gebeurt in haar verleden. Hierdoor gaat zij niet meer naar school en heeft ze altijd haar zonnebril op. Haar moeder is ouderwets maar echt hilarisch in haar doen en laten, ze snapt niks van computers en hoe Audrey haar oudere broer, Frank zo verslaafd eraan kan zijn. Chris, de vader van Audrey laat zijn vrouw alles doen wat ze wil en hij spreekt haar niet tegen. Ook heeft Audrey nog een jonger broertje, Felix, die geweldige scene's maakt en een hilarische draai aan het boek geeft. Wanneer Frank op een dag een vriend meeneemt, Linus, verandert Audrey haar leven. Linus helpt Audrey met haar angststoornis en samen beleven ze grappige momenten door middel van opdrachten die ze elkaar geven.

Ik vind dit boek wel leuk maar niet super geweldig. Ik heb het wel in een keer uitgelezen maar dat kwam door Sophie haar vlotte en hilarische schrijfstijl. Sommige stukjes zijn als een soort filmscript geschreven waardoor je even moet omschakelen. Het boek leest snel weg wat wel een pluspunt is. Maar dit is niet zo'n boek wat ik lang zou onthouden. Het onderwerp is erg gewaagd en ik vind het ook erg mooi beschreven, alleen ik had meer diepgang verwacht.