De Amerikaanse journalist Fields reist naar Nederland om de schrijfster Iris Kouwenaar te interviewen, 20 jaar na het verschijnen van haar boek Antidote. Fields las echter nooit het boek omdat hij absoluut geen sympathie voor de schrijfster voelde. Maar waarom verschijnen er nu geen boeken meer van Iris Kouwenaar, daar moet Fields zien achter te komen.

In Nederland komt hij op een bizarre manier terecht in het huis van Iris en haar huisgenote Kay. De omgang tussen Kay en Iris is mysterieus. Waar ligt de grens tussen vriendschap en obsessie?

Het boeiende aan dit boek is dat de verhalen die Iris vertelt en de dagboekfragmenten van Kay dan weer verhalen op zich zijn, telkens in een eigen schrijfstijl. Zeer poÃ«tisch is het hoofdstuk waarin Iris haar herinneringen aan Kay weergeeft!

Achteraan het boek wordt er verwezen naar de webpagina van Iris Kouwenaar. Verrassend om hier de personages uit Antidote te leren kennen! Weer een apart verhaal binnen het geheel!

Een mysterieus, verwarrend en toch boeiend boek!