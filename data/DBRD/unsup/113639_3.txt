Robert Langdon valt weer, totaal onverwacht, in een avontuur.
Edmond Kirsch, een oud-student en protégé van Langdon, nodigt hem uit om naar Bilbao te komen om zijn grote ontdekking.
Kirsch is zelf in de jaren uitgegroeid tot een gerespecteerd futuroloog en uitvinder.
In Bilbao valt Langdon van de ene in de andere verbazing die Kirsch presenteert. Hij voelt zich vereerd op het moment dat Kirsch hem betrek in zijn presentatie over zijn ontdekking. Maar dan neemt een fanaticus het heft in handen en schiet Kirsch live voor de ogen van miljoenen dood voordat hij zijn ontdekking kon onthullen.
Aan Langdon, Ambra Vidal aankomend koningin van Spanje en directeur van het museum en Wilson de taak om de ontdekking van Kirsch wereldkundig te maken. Al lijken machten binnen de kerk, de anti-paus en het spaanse hof er alles aan te doen dit tegen te houden en zelfs Langdon en Vidal te willen doden.

Kortom een samenvatting van de da vinci code in spanje alleen nu met een computer genie en een koningin.

Het boek is vermakelijk, de theorieen weer mooi in elkaar gezet en de personages zijn gecompliceerd in elkaar gezet.
Alleen is het wel weer een voorspelbaar boek als je eerder boeken van Langdon hebt gelezen. De laatste hoofdstukken nemen een nieuwe wending. een aantal zaken waren niet zoals ze leken en vooral de koning, de bisschop en Wilson hebben hierin een speciale rol.

Het boek zet je na het lezen wel aan het denken over A.I. en het gebruik van elektronica maar daar blijft het wel bij.

Gezien het bovenstaande is het een bekend Brown recept. Met een nieuwe insteek en een kleine verrassing. Maar wel zeer vermakelijk om te lezen.
Daarom 3 sterren. Eigenlijk 3.5 maar daar doen we niet aan.