Sophie Jackson beschrijft het jeugdtrauma van Kat Lane, het moment dat haar vader vermoord wordt. Kat wordt gered door een onbekende jongen. Vervolgens neemt ze ons mee naar het heden: Kat is 25 jaar en werkt als docente in een gevangenis. Daar ontmoet ze gevangene Wes Carter en op slag is ze verliefd op hem. De liefde blijkt al snel wederzijds. Carter kan vervroegd worden vrijgelaten, als hij haar lessen blijft volgen. En dat is het begin van een liefdesrelatie vol ups en downs. Voor zover een mooi verhaal wat een goed boek kan opleveren, mits het geheel goed uitgewerkt wordt. Maar helaas ging het boek mij steeds meer tegenvallen, het liefdesleven van de twee hoofdpersonen wordt wel heel beeldend en uitgebreid beschreven en haalt wat mij betreft de vaart uit het verhaal. Jammer dit onderwerp had beter uitgewerkt kunnen worden.