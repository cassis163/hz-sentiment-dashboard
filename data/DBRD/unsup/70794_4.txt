Vrij geruisloos brengt uitgeverij Lalito een reeks mooi uitgevoerde Nederlandse klassieken op de markt. Eerder verschenen titels als 'Kees de jongen' en 'Reinaert de vos' (in de vertaling van Ernst van Altena). En nu is er 'Music-Hall', niet de gelijknamige bloemlezing uit het hele oeuvre, maar het poÃ«ziedebuut van Paul van Ostaijen uit 1916.
Van Ostaijen (1896-1928) is een van de belangrijkste Vlaamse dichters. Zijn debuut publiceerde hij toen hij nog werkzaam was bij het Stadhuis van Antwerpen. Het was het begin van een dichtersloopbaan die helaas kort duurde, want Van Ostaijen overleed al jong aan tuberculose. Zijn oeuvre is daardoor klein, maar laat wel een spectaculaire ontwikkeling zien. Zijn de gedichten in 'Music-Hall' al anders dan wat men in 1916 gewend was, in volgende bundels gingen typografie, klank en muzikaliteit een steeds grotere rol spelen. Zijn faam dankt hij vooral aan dat latere werk.
Al staat Van Ostaijen in 'Music-Hall' nog aan het begin van zijn ontwikkeling, deze toegankelijke gedichten zijn toch zeer de moeite waard. Dankzij de stijlvolle heruitgave, een hardcover op stevig papier, is de bundel nu voor een nieuw publiek beschikbaar.