Dit aangrijpende verhaal (waar een Judith ook een belangrijke rol in speelt, altijd apart om te lezen) doet je nadenken over slachtoffer vs. dader. Kun je iemand die zo beschadigd is geraakt, nu je begrijpt waar diens vreemde gedrag vandaan kwam, vergeven dat diegene jou zo beschadigd heeft? Kan medelijden de haat doen verminderen?
Het verhaal leest fijn vlot en de gruwelijkheden zíjn gruwelijk, maar gelukkig op zo’n manier geschreven dat het je wel enorm raakt, maar niet lamlegt.
Een indrukwekkend verhaal over wat WOII met mensen die het meemaakten doet en daarbij wat voor effect het heeft op de generaties erna.
Enige minpuntje: de allerlaatste zin van het boek leverde me wel wat vraagtekens op en daar hou ik niet van…