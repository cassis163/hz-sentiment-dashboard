Prachtig debuut van Marc Lommert.

Een strak in elkaar zittend verhaal, waarbij in de loop van het verhaal de puzzelstukjes op hun plek vallen.  Fijne  heldere schrijfwijze. Verhaal leest vlot weg. Veel karakters, ook zij worden steeds duidelijker met hun rol in de loop van het verhaal.

Twee vrienden vinden op een berg een soort van glazen bol, een alchemistenschat. In hun dorp Eyum aangekomen geeft de smid aan dat deze bol heel snel weg moet uit het dorp. Anders gebeuren er ernstige dingen. Het betreft de Sáyaddin, een magische bol van de Alchemisten. In de verkeerde handen gaat deze bol heel veel ellende geven. Hier begint de reis of eigenlijk de vlucht van de mannen Eroc en Tarú.   

De Schim probeert waar mogelijk de bol te pakken te krijgen. Ongeacht of dit ten koste gaat van het leven van de mannen. Gaan zij het redden? Lukt het om de bol veilig te krijgen? Wie is er allemaal te vertrouwen? Is iemand wel wie hij of zij zegt dat hij of zij is. Wat is de betekenis van de bol, Sáyaddin genaamd. En op wat voor manier is deze in veiligheid te brengen?

Een intrigerend fantasyverhaal wat mij direct meesleept in de spanning of het goed gaat komen, of het gaat lukken om de bol in veiligheid te brengen.

Op naar de volgende delen in deze serie. Aanrader! Een 5 uit 5 voor deze auteur.