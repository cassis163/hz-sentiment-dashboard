Anne-Laure Van Neer pende hier een debuut neer om "U" tegen te zeggen. Het verhaal is subliem en zit fantastisch goed in elkaar. Justine is een doortrapte verteller en alhoewel de inspecteur haar een bekentenis wil afdwingen, laat ze zich niet van haar stuk afbrengen en vertelt ze het verhaal zoals zij het wil en in haar chronologische volgorde. Hier en daar zitten echt komische situaties verweven of schrijft ze het zeer humoristisch op papier. Inspecteur Verbeke komt bij momenten nogal ongelovig over en soms heb ik het gevoel dat, niet alleen Justine, maar hij zelf ook in een droomwereld leeft. Niet alleen Justine haar verhaal lijkt soms moeilijk te vatten, ook zijn gedachtegang en droom lijkt nogal onrealistisch. Het is met een vlotte pen geschreven en alhoewel het niet 'zo' spannend is, wil je toch verder lezen. Moeilijk om het boek neer te leggen, je wil echt wel het plot kennen. Is dit fantasie? wordt een droom verteld? is dit waarheid? Leeft inspecteur Verbeke in zijn eigen wereld? Is Justine zo doortrapt? Het einde maakt alles duidelijk. Onder welk genre we haar boek moeten classificeren is mij niet zo duidelijk. Komische thrillers - misdaad ? Naar mijn bescheiden mening verdient ze zeker 4 sterren!!!

Verbeke zijn huwelijk strandt nadat hij "weeral" niet tijdig thuis was en hierdoor het eten te gaar is, de souffl√© ingevallen is, maar het ergste dat ze "lipstick" op zijn hemd ziet... in het boek wordt de politie verwittigd na 3u 's nachts en dan wordt het zonet genoemde tafereel afgespeeld. Hier heb ik ofwel iets niet goed begrepen ofwel is er chronologisch iets niet juist. Voor de rest heeft Anne-Laure Van Neer het talent om heel vernuft, komisch en gruwelijke taferelen op een ludieke manier neer te zetten. Benieuwd naar haar volgende boek.