We hebben meer gemeen met spinnen dan wij denken. Ronny is een spinnetje. Hij is alleen kleiner dan de normale spinnen, daarom pesten zijn soortgenoten hem enorm. Het liefste wil hij wraak nemen…… Ronny heeft enorm veel doorzettingsvermogen, hij geeft niet op. Maar hoe gaat hij dat voor elkaar krijgen? Als lezer hoop je dat hij zijn zelfvertrouwen terug krijgt. Hij heeft namelijk een grote droom: kan hij die waarmaken en de andere spinnen een poepje laten ruiken? Kan hij ze laten zien dat hij iets kan, waarvan iedereen denkt dat het onmogelijk is?
Dit boek is leerzaam en heeft een belangrijke boodschap. Na het lezen heb je ook meer begrip voor spinnen. Zijn ze nu echt zo eng? Ronny laat zien dat het helemaal niet waar is.
Pesten omdat iemand er anders uitziet is absoluut niet cool! Je kunt je als volwassene en kind helemaal inleven met Ronny. Het raakt je, dit verhaal. Dat kan haast niet anders!
Pesten komt helaas nog steeds overal voor. Daarom is dit boek origineel en van deze tijd. Dit verhaal zet je aan het denken op verschillende manieren… Pesten en spinnen, een zeer goede combinatie. En Ronny heeft mijn hart ook gestolen. Go, Ronny!
Dit kinderboek is een echte aanrader voor jong en oud.
Leuk om voor te lezen. De prachtige illustraties zijn van Gideon v.d. Swaluw.
Ik geef het boek een dikke 5*****