Johnnie Walker, hoofdpersonage in het verhaal en ex para die uit Rwanda teruggekomen is met een post traumatisch stress syndroom. wordt verdacht van de moord op zijn ex -vriendin Louisa..
Walker vlucht en verbergt zich voor de politie, ten eerste omdat hij bang is voor de dader aangezien te worden maar ook omdat hij zelf de echte dader op wil sporen.
Walker is een hele aparte persoonlijkheid, complex , omdat hij meerdere kanten in zijn karakter heeft.
Goed en slecht, verenigd in een persoon.
In staat tot moorden maar ook iemand die veel van boeken weet.
Het onderzoek naar de moord, gepleegd in Antwerpen waar het verhaal zich afspeelt , wordt geleid door commissaris Moermans, een apart personage met dwangneurotische trekken, die wat mij betreft wel wat beter uitgewerkt had mogen worden.
De zwarte humor die Patrick Conrad gebruikt bij het schrijven maakt het boek plezierig om te lezen.
Door het verleden van Walker bezit het boek diepere lagen met verhaallijnen, die aan het einde mooi samenkomen.
En ook de diverse excentrieke randfiguren met de vele bijnamen, in het Griekse cafe Sykonos in Antwerpen, de manier waarop ze op cafe met elkaar omgaan zijn erg leuk om te lezen.
Wat mij betreft jammer dat het boek - vooral in het eerste deel - zo weinig spanning heeft, te weinig om het een echt goede thriller te kunnen noemen.
Voor mij is dit boek eigenlijk meer een zwarte, spannende roman.
Al met al waardeer ik het boek met drie sterren, ik vond het in ieder geval een aparte leeservaring.
Geen verhaal van dertien in een dozijn.