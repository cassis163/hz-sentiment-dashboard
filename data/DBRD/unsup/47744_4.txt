Havermout zag ik altijd voor me als een warm vies goedje. Een goedje wat werd gemengd met melk en als ontbijt werd gegeten. Ooit probeerde ik het voor mijn vriend te maken. Het mislukte. Ik vond het smerig tot overal de havermoutbordjes opdoken op instagram. Diverse variaties kwamen voorbij en mensen vonden het lekker. Dus je kan meer met havermout dan er een papje van maken. Laten we dat eens proberen dacht ik. Natuurlijk begon ik met koekjes want ja koekjes zijn altijd goed. Nou waren deze koekjes wel meer dan goed en ik werd enthousiast. Met het boek havermoutje ben ik om, havermout kan erg lekker zijn als je het maar op de juiste manier bereid.

Havermoutje is een kookboek en een inspiratieboek want het laat zien wat allemaal kan met één simpel hoofdingrediënt. Havermout is een graan en dus heel simpel, wanneer je een hap havermout neemt is het niet te eten maar met de juiste toevoegingen maakt je zo tientallen lekkere dingen.

Havermout is Pascalle Bonnier & Mathijs Kok met de paplepel ingegoten. Terwijl velen als kind niet wisten hoe snel ze naar school moesten komen om maar hun kom havermout te ontlopen, zo haastten zij zich bij het klinken van de wekker direct uit bed richting hun havermoutje. Tot op de dag van vandaag. Ook hun eerste date stond in het teken van havermout: een havermoutontbijtje in een Amsterdams café. Sindsdien experimenteren ze er samen gretig op los in hun kleine keukentje dat ze inmiddels als havermoutlab hebben bestempeld. Ze proberen er van alles uit; van haverbonbons, haverstroopwafels, havercake en haverchips tot haverbrood, haverburgers, haverpizza‘s en overnight oats voor een koud havermoutje voor onderweg.

Wij kunnen nu meegenieten van al hun recepten en vele variaties. Het boek telt 70 recepten, ingedeeld in vier categorieën. Voor we aan de recepten beginnen krijgen we een intro, want wie is nu havermoutje (lees hierboven). Super leuk om te lezen wie er achter het boek en het instagram account zitten. Hierna volgen twee handige hoofdstukken voor je echt aan de slag gaat. Het hoofdstuk havermout voor dummies laat doormiddel van foto's zien hoeveel soorten havermout er is. Verschillende termen en dingen die je moet weten over havermout en de basisrecepten worden uitgelegd. Zo zocht ik me rot naar havermeel maar kan je dit dus heel gemakkelijk zelf maken door een maler te gebruiken die heel fijn maalt, deze en meer tips komen voorbij. Ik vind tips en basisrecepten een fijne toevoeging aan kookboeken. Zo ook bij dit boek want havermelk heb ik nog nooit gemaakt maar ik heb het wel nodig in recepten.

De 70 recepten zijn verdeeld over; ontbijt, lunch, snacks en diner. Van overnight havermoutje in de ochtend naar een hartig havermoutje met avocado in de middag gevolgd door een havermoutkoekje als snack en een havermoutpizza als avondeten. Je kan je hele dag vullen met als hoofdlijn één basisingrediënt; havermout.

Al een aantal recepten heb ik uitgeprobeerd. De havermoutkoekjes en homade havermoutgranola zijn erg favoriet. Sommige recepten heb ik nog niet geprobeerd omdat ik niet alle ingrediënten bij onze supermarkt kon vinden of ik heb heel veel spullen en tijd nodig voor recepten. Diverse recepten wil ik nog graag een keer maken en daar ga ik zeker de tijd voor maken.

Vormgeving
Het boek ziet er heel mooi uit. De buitenkant en binnenkant stralen allebei een enorme rust uit. Een gedeeltelijk witte kaft en wanneer je het boek opent een gele inlay. De eenvoud vind je in heel het boek. De fotografie is rustig maar het onderwerp springt er wel uit. Elk recept heeft een foto en dat vind ik enorm fijn voor het recept want wanneer ik iets zie zal ik het sneller gaan maken dan wanneer er alleen tekst staat. De index staat er twee keer in. Je vind de index op alfabet maar ook op paginavolgorde en voorzien van een foto. Een fijn overzicht van recepten bij elkaar.

Ik eet nu vaker havermout en vind het boek een aanrader aangezien havermout heel gezond voor je is.