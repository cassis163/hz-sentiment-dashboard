De cover is wat mysterieus, in donkere kleuren, waarop in witte letters de titel, schrijver en de aankondiging dat het om een Bennet & Rowley mysterie handelt. Ik vind het wel een mooie cover, hoewel het niet echt duidelijk is waarop de afbeelding precies slaat. Toch krijgt het van mij 8 punten.
Er worden in de staat Massachusetts in de Vereenigde Staten een groot aantal lijken ontdekt van vermoorde vrouwen. De recherche en de medewerkers van het technische laboratorium, met name rechercheur Bennet en DNA analiste Rowley, gaan op zoek naar aanwijzingen die kunnen leiden tot arrestatie van de dader(s). De zaak raakt hun dubbel, vanwege ervaringen die ze apart hebben opgedaan in het verleden. Na het nodige aan speurwerk wordt duidelijk dat de moorden een ritueel karakter hebben. De zoektocht is spannend, het slot verrassend. De beide hoofdrolspelers groeien in de loop van het verhaal steeds meer naar elkaar toe.
Het boek is zeer vlot geschreven. Het verhaal is opgedeeld in 55 korte hoofdstukken. Telkens zien we een stukje van de puzzel vanuit een ander perspectief, wat het lezen boeiend houdt. Het taalgebruik is helder, de auteur gebruikt vooral relatief korte zinnen. Deze werkwijze zorgt ervoor dat er veel vaart in de roman zit. De karakters van de hoofdpersonen komen gedurende het verhaal steeds meer tot leven. Het nadeel voor mij van de grote hoeveelheid korte hoofdstukken was wel dat ik na er drie of vier te hebben gelezen ik pauze moest houden. Dat neemt niet weg dat ik het boek goed geschreven en spannend vind.
Ik kan deze thriller dan ook van harte aanraden en wil het waarderen met 4,5 sterren.