De debuutroman van Mackintosh betitelde ik nog niet zo lang geleden als 'degelijk': een goeie thriller, lekker geschreven en een paar mooie plotwendingen. Datzelfde kan gezegd worden van dit boek. De moeite van het lezen zeker waard, maar het laat geen grote indruk achter. Bij een hoeveelheid van 20.000 nieuwe titels per jaar (waarvan een flink aandeel in het thrillergenre) moet je extreem creatief zijn om boven het maaiveld uit te steken. Verrassingen zitten er zeker verstopt in dit boek, vooral naar het einde toe ... maar vernieuwend is het allemaal niet.
Net iets te degelijk dus.