Aardig verhaal, waar je echter meer van mag verwachten. Dat het verhaal gaat over een stukje onbekende Koreaans-Japanse geschiedenis verdient 5 sterren. Erg interessant om hierover te lezen. Het boek begint redelijk sterk, maar de tweede helft van het boek is teleurstellend. De sprongen in de tijd zijn te groot, de hoofdstukken kort, met te weinig diepgang, de karakters niet meer uitgewerkt. Het maakt het geheel oppervlakkig, hoewel nog steeds leesbaar en enigszins boeiend. Het boek maakt helaas geen blijvende indruk en wordt snel vergeten, wat jammer is omdat het onderwerp beter verdient.