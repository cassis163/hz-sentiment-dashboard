Michael Marshall, voorheen voorzien van de tweede achternaam Smith, is een begenadigde schrijver, zoals hij al in eerdere geweldige boeken als “Only Forward” en “Spares” aantoonde. Wat hem met name zo goed maakt is zijn soepele en zeer leesbare schrijfstijl. Zo was zijn eerste boek, met een science fiction sausje overgoten, juist zo leesbaar omdat het in een enigszins onderkoelde, ironische en lichtvoetige stijl geschreven was. Alsof hij het zelf allemaal ook niet zo serieus nam.
Dat speelsige is er met dit boek, de tweede van een trilogie, wel een beetje af. Alhoewel het sarcasme en de humor toch deels zijn gebleven. Wat we overhouden is een goedgeschreven thriller met veel vaart en spanning waarbij het enige manco misschien is gelegen in het toch wel wat al te ongeloofwaardige plot, over de sekte van de Stromannen en iets met de evolutie dat een beetje aan me voorbij is gegaan, zo wazig was het.
Maar al met al zeker een “good read”, zoals de Amerikanen dar zelf zouden zeggen!