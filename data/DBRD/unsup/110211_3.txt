‘Vermoorde onschuld’ is een kort verhaal van een honderdtal bladzijden. Hier en daar wordt het als jeugdboek geclassificeerd, de reden waarom is me niet helemaal duidelijk. Leo Brijs is dronken en rijdt iemand aan. Hij en zijn vrouw leggen de ene valse verklaring na de andere af. Wanneer de identiteit van de aangereden motorrijder bekend wordt, wordt de zaak helemaal ingewikkeld. ‘Vermoorde onschuld’ is een vlot geschreven spannend verhaal over alcoholisme, vluchtmisdrijf, leugens en het al dan niet naar boven krijgen van de waarheid. Vooral in het begin is het boek sterk, Mendes vertelt een beklijvend verhaal met duidelijke karakters en aangename dialogen. Het einde is echter niet helemaal bevredigend.