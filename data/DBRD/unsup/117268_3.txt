Ik heb niets met honkbal. Snap er ook niet zoveel van en de termen die bij de sport horen zeggen me niet veel. De kunst van het veldspel zit er vol mee. Toch was dit niet een Ã©cht grote handicap bij het lezen van dit boek. Honkbal speelt een grote rol, maar de sportieve bladzijden zijn relatief schaars. Dit is een boek over vriendschap en liefde en honkbal is slechts decor. Als er een metafoor bedoeld is, dan heb ik die gemist. Het boek is er eentje in de typisch Amerikaanse traditie van verhalen vertellen en Chad Harbach beheerst dat aardig goed in dit debuut. Denk aan John Irving en je weet een beetje wat te verwachten. Dat het bij drie sterren blijft en het er niet vier zijn geworden komt omdat wat mij betreft de 'wow-factor' bij dit boek ontbrak.