Johan Lubbers De komeet 1: Doktoren van de staat

Dit is het debuut van Johan Lubbers. Ik was zeer benieuwd en ik moet zeggen: hij is een aanwinst voor het Fantasy genre. Ik vond het een erg goed verhaal. Waarom? Dat ga ik nu vertellen!

Je volgt 4 verhaallijnen in een wereld, die best middeleeuws aanvoelt. Het is een wereld waarin het magiërs verboden wordt om hun krachten te gebruiken voor iets anders dan de geneeskunde. Je mag het alleen gebruiken als Dokter van de staat.

Leon is en van de doktoren. In het begin is hij heel trots. Maar hij komt een patiënt tegen die hij niet mag helpen omdat de ouders van het jongetje de rekening niet kunnen betalen. Vanaf dat moment kijkt hij heel anders naar de staat.

Mirthe groeit op bij haar ouders en broers. Ze heeft de komeet nog maar een keer gezien. Die nacht verloor ze haar beste vriend. Als de komeet aan de hemel staat ziet haar wereld er heel anders uit. Ze komt erachter dat ze een magiër is. En wil ontdekken wat ze allemaal kan. Maar bijna alle vormen van magie zijn verboden….

Oswald is een lid van de inquisitie, zij sporen magiërs op, Die de regels overtreden. Hij heeft een zeer goede drijfveer: wraak nemen, op de personen die zijn leven kapot hebben gemaakt. Zelf is hij en gewoon mens.

Thoran is een weesjongen, hij leeft op de straat. Hij is een dief. Maar als hij iets aan het stelen is, vangt hij een gesprek op, dat hij nooit had mogen horen. Hij en de andere personages moeten kiezen aan welke kant ze staan. De staat of de rebellenbeweging… Die keuze is niet makkelijk.

Het leest als een zeer vlotte young adult en is ook dystopisch te noemen. Omdát je niet in deze wereld zou willen leven. Je moet een kant kiezen. Een tussenweg is er niet.
De hoofdstukken zijn kort. De cover past perfect bij het verhaal en de titel óók.
Er zit vrij veel spanning in. Vooral de hele sfeer die er in het verhaal hangt, is de reden dat je verder moet lezen. De sfeer is spannend, angstig en soms ook emotioneel te noemen. Het is een rollercoaster van emoties.
Voordat ik aan Het boek begon had ik meer sciencefiction verwacht, dat kwam door de titel. Maar het is echt fantasy. Een origineel verhaal met goed uitgewerkte karakters. Thema’s als: liefde, vriendschap, verraad en vertrouwen hebben een grote rol in dit verhaal. De sfeer die er ontstaat als de komeet aan de hemel verschijnt is heel mooi beeldend beschreven. De onrust die de mensen voelen ook. Het boek speelt goed in op je gevoelens.
Het laatste stuk is echt spannend. Het einde is vrij open en belooft nog veel meer. Ik heb zin in boek 2! Ik geef het een cijfer 9. Dat komt neer op 4,5 sterren.