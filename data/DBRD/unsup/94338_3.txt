Onlangs mijn eerste selfpub boek gelezen. Dat was een flinke tegenvaller dus ik begon enigzins sceptisch aan dit boek.

Wat mij aantrok was de originele verhaallijn en dat het verhaal in Nederland speelt.

Ik vond de schrijfstijl aangenaam. Mooie omschrijving maar soms iets te "bombastisch" naar mijn smaak. Dat had net iets minder gemogen. Daarom net geen 4 sterren.

Het verhaal wordt geschreven vanuit het zichtspunt van Karlijn Vermeulen die haar oma op haar sterfbed heeft beloofd uit te zoeken wat er met haar dochter (en dus de tante van Karlijn) is gebeurd. Deze tante, Margje Wijnen, is op 28-jarige leeftijd verdwenen in 1979 en zij is nooit meer gevonden en niemand weet wat er gebeurd is.

SPOILERALERT

Mooi stukje tekst: "Maar van hogerhand wordt uiteindelijk beslist dat het dossier niets anders rest dan hun definitieve begraafplaats: het archief. Geordend en gestapeld als in een crypte. Met een oude eenzame archivaris als grafbewaarder. Uit het collectieve geheugen verdwenen. Voor eeuwig gearchiveerd. Hoe kan een mensenleven gearchiveerd zijn? Welke idioot heeft dat verzonnen?"


Het boek was wellicht spannender geweest als het vanuit het oogpunt van meerdere mensen was geschreven die het mogelijk gedaan zouden kunnen hebben.
Voor mijn gevoel weet Karlijn aan het einde vh verhaal nog steeds niet zeker wie het gedaan heeft. Ik zou een einde waarbij de tante naast de oma begraven ligt (daar wordt meermaals aan gerefereerd) mooier hebben gevonden. Dat de belofte ook ingelost is.
Tot slot zou ik denken dat Big George niet zomaar stopt/weg is na 1 misdaad. W.m.b. had de dader na het delict meer uitgelicht mogen worden.