Het nieuwste boek van Jonasson ‘Gangster Anders en zijn vrienden’ is geschreven in dezelfde luchtige stijl die we kennen van zijn ‘100-jarige man’ en ‘het bommenmeisje’, wat deze keer echter ontbreekt is het historisch perspectief, het zogenaamde Forest Gump effect wat zijn twee vorige boeken extra kracht gaf. Dit boek voelt toch aan als een herhaling van een trucje.

‘Gangster Anders’ is een aangenaam boek om te lezen, maar mist bijna elke vorm van diepgang en dat is erg jammer, hierdoor wordt het boek soms te ludiek en leest het haast als een kinderboek. Waar ik in de eerdere boeken accepteerde dat er vreemde dingen gebeurde vond ik het deze keer te veel van het goede. De criminelen uit de onderwereld die met nummers worden aangeduid, een gangster die het religieuze licht ziet en een (voormalige) pastor die bezig is met het haten van de wereld, het is net iets te veel van het goede. Hierdoor valt het boek me wat tegen.