Met recht spreekt Tomas Ross van een superieure kwaliteitsthriller !
Vanaf het begin zit je op het puntje van je stoel en wil je meer lezen omdat je benieuwd bent.
De personages zijn geloofwaardig. Een is zelfs bepaald humoristisch te noemen, maar zeker niet
om mee te lachen.
Een verhaal dat verschillende verhaallijnen in zich heeft. Deze komen later op een heel knappe manier samen.
Op de cover kun je zien dat het om 'het Pearl-Harborcomplot' gaat. Een goed gekozen cover.
Wat je over deze gebeurtenis zult lezen zal je zeker verbaasd doen staan.
Een plot dat geweldig in elkaar zit, historisch maar ook van deze tijd.
Wat denk je dat er gebeurd is in 1941? Wat wij geleerd hebben op school, of is het toch anders gegaan? De eigen agenda van de politicus is internationaal en van alle tijden, zo lijkt het.
De actuele onderwerpen in de media over afluisteren passen helemaal in dit verhaal.

Wanneer je denkt dat je het ongeveer weet en het naar het eind toe loopt, blijft het verhaal toch spannend. Er worden nieuwe personages voorgesteld, die je niet verwacht had om aan te treffen.
Een verhaal van deze tijd over een andere tijd. Daarom ook zo geloofwaardig, naar mijn mening.
Ik ga hier niet meer over vertellen, maar ik had dit niet verwacht.

Donald Nolet heeft een werk neergezet dat goed is voor een gouden medaille met een platina randje ! Onbegrijpelijk dat het een debuut is, zo goed geschreven ! (excuses voor de uitroeptekens)
Donald Nolet heeft een bijzonder prettige schrijfstijl, waarvan ik heb genoten tot en met de laatste bladzijde.

Ik waardeer dit boek met 5/5 sterren.