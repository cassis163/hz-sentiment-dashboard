Vivian (Viv) en Matt hebben een heerlijk huwelijk met meerdere kinderen. Althans is dat wat iedereen altijd heeft gedacht. Gedurende het verhaal leer je Viv en Matt steeds beter kennen. Met de flashbacks wordt ook duidelijk hoe ze elkaar hebben ontmoet en wat er in het verleden is gebeurd.

Op haar werk als CIA analist ontdekt Viv iets wat haar leven veranderd is veel onzekerheden. De moeilijke keuzes die ze moet maken tussen haar gezin en haar eed om het land te beschermen zorgen voor spanning is haar leven. Wat is er waar van het verleden? Wie zijn er te vertrouwen?
Als bij de CIA ook nog het vermoeden bestaat dat er iemand met een dubbelrol in het team zit die informatie met de Russen deelt ontstaat er ook angst.

Viv leer je steeds beter kennen omdat het verhaal vanuit haar is geschreven. De keuzes die ze moet maken en de strijd, zoals de liefde voor het gezin en de uitgesproken eed voor de CIA, die daarbij wordt gevoerd zijn begrijpelijk. Toch mist er wat spanning om Wat je niet weet tot een topper te maken.

Wat je niet weet is een helder geschreven boek dat prettig leest. Het spanningsniveau is niet heel hoog en het plot niet heel bijzonder, maar de schrijfstijl zorgt er voor dat je wilt weten wat nu eigenlijk de waarheid is en hoe de strijd afloopt.

Al bij al is Wat je niet weet een gemiddeld boek om even lekker te lezen