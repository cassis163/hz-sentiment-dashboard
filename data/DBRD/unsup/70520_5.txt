Ik was niet zo'n grote fantasy-fan, als ik eerlijk mag zijn. Maar de Hybrid-reeks van Greet Ilegems heeft dat oordeel veranderd. Ze beschrijft de wereld waarin Amina terechtkomt, zo realistisch, dat ik me die omgeving levendig kan voorstellen. Het is alsof je letterlijk in die wereld rondloopt. Als er iets is aan een boek dat ik leuk vind, is het dat wel. Lezen en plots twee uur verder zitten in je dag, omdat je helemaal opgeslokt wordt door het verhaal.
Daarnaast vind ik het geweldig dat Greet Ilegems niet zomaar een fictief verhaal schreef, maar dat er ook een moraal in zit. Je kunt het boek niet lezen zonder na te denken over onze eigen maatschappij, en dat is een heel groot pluspunt, waardoor ze zeker niet alleen jongvolwassenen, maar zowat iedereen, van elke leeftijd, kan aanspreken.

De Hybrid-reeks is zeker aan te raden, en ik denk dat er al veel lezers, waaronder ik, zitten te wachten op de volgende delen! :-)