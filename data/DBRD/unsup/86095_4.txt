Het boek gaat over de studente die in het jaar 1882 bij de dokter voor de deur staat om te vragen of ze bij hem bijles kan krijgen. Het is een tijd waarin het voor vrouwen vrijwel onmogelijk is om het beroep van dokter uit te kunnen oefenen, ook al is er wel een opleiding voor vrouwen om arts te worden. De studente kan niet aan een baan komen als arts en klopt dus bij de dokter aan voor bijles.
De dokter is een oudere man die een bekwame dokter was en vooral bekend is met zijn gedetailleerde anatomieboek. Sinds een paar jaar heeft hij zich echter om geheimzinnige redenen teruggetrokken op het Engelse platteland. In het boek gaat het met name om de machtspelletjes tussen de twee, maar ook over hun verleden. In het begin weet de lezer vrijwel niks over de studente en de dokter, maar naar mate het einde vordert wordt hun verleden duidelijker. Naarmate men meer leest over hun verleden, ga je ook meer met hen meeleven en begrijp je beter waarom ze zich zo gedragen als ze zich gedragen.
De studente en de dokter zijn niet per s√© sympathieke personen, maar vooral bij de student is daar wel begrip voor op te brengen. Hoe houdt ze zich staande in een wereld die door mannen wordt gedomineerd zonder gelijke kansen voor vrouwen?
Het is erg fascinerend om te lezen over hoe de twee met elkaar omgaan en de machtspelletjes die ze spelen. Ze gaan hiermee steeds verder. Deze machtspelletjes worden tot in het bed toe gespeeld en dat in de preutse victoriaanse tijd. Maar het meest fascinerende is toch uiteindelijk hun geschiedenis en hoe dat hen heeft gevormd tot wie ze nu zijn.
Het boek zelf leest heel makkelijk. In het begin was er vooral de nieuwsgierigheid naar hun geschiedenis, wat ervoor zorgde dat je niet wilt stoppen met lezen. Naarmate het boek vorderde, werd het steeds interessanter en was het boek bijna niet meer weg te leggen. Het is een fascinerend verhaal en zeker een mooi debuut!