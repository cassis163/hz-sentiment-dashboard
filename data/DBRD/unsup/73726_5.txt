Misschien ooit


Het is Colleen Hoover wederom gelukt om een echte pageturner te schrijven.
Vanaf de proloog wordt je het verhaal in gezogen wat er voor zorgt dat je het boek met moeite kan wegleggen. Het bijzondere aan het boek is toch wel dat de hoofdpersoon een (dove) songwriter is en dat deze liedjes ook daadwerkelijk te beluisteren zijn. Dit geeft het boek wat extra's waardoor je door middel van hun liedjes ook hun gevoelens beter begrijpt.

Ridge en Sydney worden door omstandigheden huisgenoten en beginnen samen liedjes te schrijven voor de band van Ridge zijn broer Brennan. En ondanks dat ze slechts vrienden zijn, Sydney bedrogen is en Ridge al vijf jaar een vriendin heeft ontwikkelen er tussen hun bepaalde gevoelens. Gevoelens die ze beide proberen tegen te houden want het laatste wat Sydney wil is de andere vrouw worden. Het mooie is dat hun gevoelens mooi in de tekst van de liedjes terugkomt die ze samen schrijven. Het verhaal is mooi geschreven en ondanks dat het een New Adult boek is en er wel de nodige spanningen zijn komt er eigenlijk zo goed als geen specifieke sexscene's in voor. En voor een New Adult is dit eigenlijk best wel verfrissend.

Kortom dit boek is een echte aanrader ik geef het dan ook 5 sterren 4 voor het verhaal en 1 extra ster voor de liedjes die ze daadwerkelijk gemaakt hebben en niet slechts woorden op papier zijn.