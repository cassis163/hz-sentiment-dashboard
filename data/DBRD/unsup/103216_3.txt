Het verhaal gaat over Esmée die werkzaam is voor een roddelblad. Haar omgeving denkt dat ze een managementfunctie heeft, maar in werkelijkheid is ze maar een assistente. Alles wordt anders als haar vriendin voor hetzelfde blad komt werken, Esmée betrokken wordt bij de organisatie van een dorpsfeest, en ze daar haar jeugdliefde ontmoet. Tot overmaat van ramp raakt ze ook nog eens betrokken bij de huwelijksproblemen van een bekende reality ster. Dat dit uiteindelijk van invloed is op haar relatie, werk en vriendschap met haar vriendinnen is iets waar Esmée geen rekening mee heeft gehouden...

In het. begin moest ik wennen aan het taalgebruik. Wat mij betreft te populair. Ik moest er echt even inkomen, maar toen het eenmaal zo ver was raakte ik verdiept in het verhaal. Het is vlot en grappig geschreven. Er zit vaart in het verhaal, daar hou ik van. Op de momenten dat ik niet las, dacht ik af en toen aan Esmée en hoe het verder met haar zou gaan in Scoop!

Het boek is behoorlijk dik: 447 pagina's. Daar schrok ik wel van, zeker omdat het verhaal mij in het begin niet heel erg kon boeien. Wat dat betreft had het ook zo'n 100 pagina's minder gemogen. Desondanks ben ik best optimistisch over dit boek. Lekker luchtig leesvoer voor op vakantie.