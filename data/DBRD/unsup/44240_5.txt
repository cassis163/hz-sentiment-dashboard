Wow, wat een boek is dit weer van Lionel Shriver. Na haar 'We moeten het even over Kevin hebben' heb ik direct drie van haar andere romans aangeschaft, waaronder deze 'Big Brother'. En geen spijt. Nog geen andere auteur ontdekt die zo meeslepend, aangrijpend en ontroerend kan schrijven over wat er zich in de hoofden van tobbende mensen af kan spelen. Met altijd ook weer de luchtige humor tussendoor, waardoor haar verhaal nooit gaat slepen. Kleine zus redt grote broer, en stelt thema's aan de kaak van wat je wanneer over hebt of zou moeten hebben voor je familie. En de vraag in hoeverre de maatschappij en omstanders, geliefden, mede-verantwoordelijk zijn voor het gedrag van het individu, de obesitas-patiÃ«nt in dit geval.
Met tussendoor prachtige tegeltjeswijsheden zoals "Hoe groot een gebrek ook is, verzadiging is altijd erger." Lees dit boek. Lees, geniet en leer.