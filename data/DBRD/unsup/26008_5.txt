Rover gezocht is een fantasierijk verhaal over Finn, een jongen die woont op een klein eiland, waar iedereen elkaar beschouwt als familie. Het is een liefdevolle, gemoedelijke -misschien soms wat saaie â€“ omgeving waar alles en iedereen zijn gangetje gaat. Dan wordt door pure verveling de wachtmeester ziek, hij voelt zich nutteloos. Finn maakt zich ernstige zorgen en besluit op zoek te gaan naar een echte rover zodat zijn vriend de wachtmeester weer wat te doen heeft. Tijdens zijn avontuurlijke reis maakt Finn de meest ongelooflijke dingen mee en ontmoet hij veel kleurrijke karakters.

Na het lezen van Rover gezocht zouden zelfs kinderen die totaal niet van lezen houden overtuigt moeten zijn dat lezen weldegelijk leuk kan zijn. Rover gezocht is een spannend jeugdboek vol hilarische personages dat zowel jongens als meiden aan zal spreken. Vanaf de eerste pagina tot aan de laatste woorden in het boek wordt de lezer meegenomen in een spectaculair avontuur vol fictieve figuren en jonge helden. De waanzinnig mooie illustraties van Marieke Nelissen brengen het verhaal nog meer tot leven en maken het boek echt af.

Ideaal boek voor jonge lezers vanaf een jaar of acht, maar ook erg leuk om voor te lezen aan iets jongere kinderen. Eigenlijk is Rover gezocht gewoon een aangenaam jeugdboek voor iedereen van 0-80.