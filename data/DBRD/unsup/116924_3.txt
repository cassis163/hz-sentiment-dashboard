Nura, de dochter van de Toragh van Birana wordt uitgehuwelijkt aan de zoon van de Toragh van Priade. Voor het huwelijk wordt ze begeleid door zijn zuster Armina naar het Misteiland, waar ze de huwelijksrituelen moet ondergaan. Op het eiland krijgt Nura gevoelens voor Armina en dat is wederzijds. Dit brengt beide in gevaar omdat gelijklingen niet worden getolereerd in hun territoriums. Nura gaat toch naar het geplande huwelijk toe, zal dit haar breken of juist sterker maken...

Het eerste gedeelte van het verhaal vond ik mooi beschreven. De ontwikkeling van de liefde in een wereld waar homoseksuele relaties niet worden goedgekeurd. Ik vond er veel parallelle met onze "tolerante" Nederland. Tisa weet goed de strubbelingen weer te geven van een tiener als zij haar seksualiteit ontwikkeld. Daarnaast beschrijft ze haar wereld mooi, vooral het Misteiland. Maar voor mij ontspoorde het verhaal na de huwelijksvoltrekking (zij wist mij ook te verrassen met dit), net of het boek nog maar zoveel pagina's mocht hebben. Dit gedeelte zal veel beter tot zijn recht zijn gekomen als ze hier meer tijd aan besteed had. Voor mijn gevoel moest er te veel in die pagina's worden gestopt, waardoor het verhaal vlak, de personen niet tot hun recht kwamen en alles te snel op elkaar volgde en niet altijd even logisch voor mijn gevoel. En dat is een gemiste kans.

Maar over het algemeen is dit een prettig leesbaar boek geworden. Het begin is sterk, de afwerking had beter gekund. Hopelijk komt er wel een tweede deel. Ik ben nieuwsgierig wat er ligt in het onontgonnen gebied.