Taylor Stevens weet met De informationist een goed debuut neer te zetten. We volgen Monroe in haar zoektocht naar de dochter van een oliemagnaat, waarbij haar pad niet over rozen gaat. Aan spanning, actie en een vleugje romantiek geen gebrek. Al had van mij de actie voor dit genre nog wat meer mogen zijn. De personages worden goed beschreven, mis hier en daar wel een verleden, maar ga ervan uit dat Taylor haar personage nog laat ontwikkelen in de volgende delen. Het grootste deel van het verhaal speelt zich af in donker Afrika waarvan duidelijk blijkt dat Taylor de weg weet. De schrijfstijl is prettig, blik op oneindig verstand op nul en lezen maar. De plot zit goed in elkaar, niet al te ingewikkeld maar voor een thriller voldoet het. Het verhaal is wat voorspelbaar en kent niet veel twists maar is door de setting interessant om te lezen. De ontknoping komt niet helemaal uit de lucht vallen. Als eenmaal de aap uit de mouw is weet je hoe het afloopt. Wel is het einde wat rommelig en doet vreemd aan, des al niet te min heb ik genoten van het boek en kijk uit naar de volgende delen. Niet slecht voor een debuut. Geef deze dan ook 3 sterren.