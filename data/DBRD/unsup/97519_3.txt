Een actie op Hebban waarbij je een nieuw Stephen King verhaal een paar weken voor de vertaalde versie in Nederland uitkomt alvast kunt lezen, dat lijkt mij wel wat. Aangemeld, uitgeloot en daar was het (e)book. Geen al te dik boek, 175 pagina's in de papieren versie en door de opmaak is het in feite waarschijnlijk nog wat dunner.

Stephen King schreef dit boek samen met Richard Chizmar , een schrijver waar ik nog nooit van had gehoord, maar het is een echt King verhaal met een aantal herkenbare ingrediÃ«nten.

De synopsis verklapt niet veel en het is de kunst om dat ook in deze recensie niet te doen, niks erger dan dat er al van alles verklapt wordt in recensies of in de synopsis. Maar omdat de synopsis eigenlijk alleen de eerste paar pagina's bespreekt is het best lastig om niet iets te verklappen.

Gwendy is een wat te dik meisje wat na de ontmoeting met de man met het bolhoedje een metamorfose ondergaat. Dat heeft te maken met het knoppenkistje wat ze van hem mee krijgt. Meer verklap ik niet, dit zijn ook zaken die je vlot te weten krijgt, dus in die zin verklap ik sowieso niks.

Ik vond het een mooi verhaal, mysterieus en dan vooral toelezend naar de vraag "wat is dat voor kistje, waarom krijgt Gwendy hem en wat is de prijs die ze er voor betaalt". En daar zit wat mij betreft het enige nadeel, King & Chizmar geven daar geen antwoord op, cq qua apotheose valt het mij dan weer tegen. Ik verwachtte iets duivels, maar eigenlijk loopt het vrij geruisloos af en dat vond ik toch jammer.

Neemt niet weg dat het een goed verhaal is, kort, in een uur of twee heb je het uit als je een beetje doorleest, er zit geen enkel dood moment in, de vaart blijft er doorlopend in. Er zit zo'n typische King slechterik in, er is mysterie, wat spanning. Een mooi tussendoortje voor de King fan, alleen jammer van het einde of het uitblijven van een apotheose.