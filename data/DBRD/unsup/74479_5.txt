' Lichte jaren ', de belevenissen en beslommeringen van een begoede middenklasse familie, de Cazalets. Het grootste deel speelt zich af ten huize Home Place, de woning van de ouders-grootouders en hun ongetrouwde dochter.
De ganse familie Cazalet, 3 broers, hun echtgenotes, 7 kinderen en een baby, brengen de zomervakanties door in Sussex, in Home Place.
Het leven verloopt er meestal met een typische Britse stiptheid en tijdens de jaren tussen de twee wereldoorlogen meestal in een zorgeloos genieten.
Zoveel personen onder één dak: strubbelingen en meningsverschillen zijn dan onvermijdelijk. Niet alleen de volwassenen, maar ook de kinderen leveren in dat verband regelmatig hun bijdrage.
Maar al bij al, de gezinnen leiden een gelukkig en zorgeloos bestaan. Alles loopt op wieltjes, ... maar schijn is in dit geval ook vaak ' bedrieglijk '. De huwelijkse trouw wordt vaak niet al te nauw genomen.
En dan is er ook nog de verhouding van de ongetrouwe dochter met een vrouw wat in die tijd en vooral in die kringen best verborgen bleef.
Het zorgeloze bestaan wordt echter verstoord door de dreiging van een nieuwe oorlog met Duitsland. Angstvallig wordt de Situatie opgevolgd en voorbereidingen zijn aan de orde van de dag. Elk familielid, ook de kinderen, gaan op hun eigen manier om met deze trieste vooruitzichten: angstvallig ( soms panische angst ) gelaten, ... of zoals sommige kinderen onwetend onverschillig.

Eenzaamheid, angst en liefde, en uiterlijk, maar doms toch ook wel geheim en stil verdriet, zijn thema's die vaak voorkomen.
Tussen de personages onderling is er te wenig interactie en gebeurtenissen spelen zich vaak af in beperkte groepjes.
Het is een boek, geschreven in een verhalende stijl. Waarin de auteur ons meeneemt naar een periode van rust en vrede, met meesterlijke beschrijvingen van de natuur in al zijn kleurrijke facetten, de architectuur in de jaren 1930, de inrichting en de werkwijze in de keuken waarin een handige kokkin de lekkerste en geurigste gerechten op tafel kon toveren, de klederdracht in die periode ( vooral vrouwenmode ), tot zelfs de manier van auto rijden.
Het geheel is doorweven met dikwijls voorkomende discussies tussen de kinderen: hun taalgebruik en de manier waarop zij voor hen nog onduidelijke onderwerpen bespreken leveren dikwijls hilarische woorden ( gewetensbezweerder ) en zinnen op. Ook over het houden van huisdieren zijn er soms uiterst vreemde idieeën: dat levert een, op zijn minst gezegd, vreemde gast op.

' Lichte jaren ' is een boek waarin je rustig wordt meegesleept in de belevenissen van een typische Engelse familie tegen een decor een een prachtige natuur: je leeft in Home Place en de omgeving en je gaat deel uitmaken van de familie, je wordt een Cazalet, ...