De boekverkoopster bij wie ik dit boek afrekende, zei dat ik met dit boek een geweldig goede aankoop zou doen. Zij had het boek in één ruk uitgelezen en vond het fantastisch. Ik denk dat ze daarmee niets teveel heeft gezegd, want ik ben tot dezelfde conclusie gekomen. Wat een indrukwekkend familieverhaal, wat een mooi taalgebruik en wat een prachtige beschrijving van een hele eeuw Georgische geschiedenis!
Ik was even bang dat dit boek het behalen van mijn Reading challenge in de weg zou staan (want 1269 bladzijden, daar ben je wel even mee bezig) maar ik had het in no time uit. Eigenlijk nog te snel naar mijn zin, had nog wel even verder willen lezen...