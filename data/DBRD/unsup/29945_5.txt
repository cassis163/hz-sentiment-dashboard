Recensie voor het boek “Verzwegen Verleden” van auteur Marijke van Dijk
Een dagboek brengt
het verleden tot leven

Wanneer de studente Emma Bosgra in de kelder van haar hospita een oude
koffer met daarin een dagboek vindt, is haar nieuwsgierigheid meteen gewekt.
Ze wordt meegezogen in het bewogen leven van Bärbel Laubach die ten tijde
van de Tweede Wereldoorlog in het Duitse stadje Oranienburg woonde. Bärbels
bemoeienissen met een dwangarbeider, haar liefdesleven en de tragische
gebeurtenissen in en rondom kamp Sachsenhausen, laten Emma niet meer los.
Hoe is het dagboek van Bärbel in de stad Groningen terechtgekomen?
Gedreven om dit mysterie op te helderen, schakelt Emma de hulp in van David
Nouwen, hoogleraar geschiedenis die zich gespecialiseerd heeft in de Holocaust.
Samen gaan ze op onderzoek uit. Het spoor leidt hen van het Groningse
platteland naar oude archieven in Amsterdam en de verschrikkingen van kamp
Sachsenhausen.
Kunnen ze het mysterie oplossen of zal de waarheid voor altijd verzwegen
blijven? Een aangrijpend verhaal over opoffering, moed en vergeving, in een tijd
waarin de liefde soms mijlenver weg lijkt.
Het boek “Verzwegen Verleden” is een meeslepend indrukwekkend verhaal van een auteur die op intrigerende wijze het verleden aan een fictief verhaal gekoppeld heeft en daarmee in staat is geweest op indrukwekkende wijze om het verleden te doen herleven. Een geschiedenis die niet vergeten mag worden omdat de lessen daarvan met een hele hoge prijs betaald is, miljoenen mensenlevens. Ik raad het boek absoluut aan. Het is beeldend, meeslepend en indrukwekkend geschreven. Inleven in het boek was dan ook een koud kunstje en mede daarom las ik het in een ruk uit.
“Verzwegen verleden” is uitgegeven door Scholten uitgeverij www.scholtenuitgeverij.nl maar tevens verkrijgbaar via Bol.com, Bruna, Ako en natuurlijk uw lokale boekhandel.
Deze recensie is geschreven door
Esther Scholten, auteur van het boek “Liefde door scherven heen” verkrijgbaar vanaf 16 maart 2019 via Scholten Uitgeverij