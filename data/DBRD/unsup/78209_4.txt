Wel, dit is weer zo een boek dat ik niet snel zou kiezen om te lezen.
Ik kreeg dit boek omdat ik geabonneerd was op de celebrate books box, waar je elke maand een boek toegestuurd krijgt met leuke gadgets erbij.

Toen ik dit boek toegestuurd kreeg en uit de verpakking haalde, twijfelde ik of het wel iets voor mij zou zijn, omdat ik normaal niet zo van romantiek in boeken hou.
Maar om eerlijk te zijn, heeft dit boek me toch kunnen bekoren.
Het verhaal zat heel mooi in elkaar, de personages waren heel mooi uitgewerkt.
Er zit heel veel variatie in het boek, en dat vond ik persoonlijk ook wel leuk.
Het is niet zoals het omschreven staat in de korte inhoud dat de romantiek zich alleen maar afspeelt in de bibliotheek, want dat zou toch wel te mooi zijn om waar te zijn ;) maar ook daarbuiten. Het verhaal is ook geschreven vanuit het "ik verhaal". De meeste lezers vinden dit niet zo leuk, maar ik had er absoluut geen problemen mee. Je volgt het verhaal vanuit Autumn haar standpunt en denk vermogen. Zo word je ook meegevoerd door alles wat ze meemaakt, en hoe ze over het leven denkt.

Ik vond Autumn wel heel sterk overkomen. Hoewel je ook heel veel zwakke punten van haar ziet. Zo laat ze zich ook op bepaalde punten heel veel meeslepen. Ze trekt zich ook heel veel aan wat andere van haar denken, en probeert ook steeds voor andere goed te doen. Waardoor het soms wel eens verkeerd uitdraaid. Maar ondanks alles, doet ze wel haar best om er weer sterker uit te komen.

Dax, de jongen waar ze mee opgesloten raakt in de bib, vond ik daarintegen nogal heel pessimistisch overkomen. Het leek net of hij zich van niemand of iets zich aantrok, wat misschien dan ook met zijn verleden te maken had, en liet het dan ook heel goed merken. Hij is ook iemand die heel moeilijk te doorgronden is, wat misschien daardoor het verhaal ook iets spannender maakt.

Om deze recensie tot zijn einde te brengen, vond ik dit een zeer mooi verhaal over liefde en vriendschap! dit boek is toch zeker zijn 4 sterren waard vind ik.
Zo zie je maar wat je allemaal in de bib kan vinden ;)