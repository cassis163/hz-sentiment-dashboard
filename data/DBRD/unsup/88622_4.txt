Het begon zo leuk... Tot ongeveer 2/3 van het boek had het me in zijn greep, in vrolijke zin. Het was fijn, vlot geschreven met een flinke dosis humor, een heerlijk luchtige afwisseling over toch wel een serieus onderwerp. Maar toen werd het een soort theater van de lach, veel mensen op een hoop, die stuk voor stuk nogal vreemd reageren op de rare situatie en vervolgens zichzelf nog verder in de nesten werken. Het einde is schattig en geruststellend. Vier sterren gehandhaafd, omdat ik er toch heel veel plezier aan heb beleefd.