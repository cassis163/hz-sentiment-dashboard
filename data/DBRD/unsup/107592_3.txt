Narcotica wordt voorafgegaan door Memento, maar is prima leesbaar zonder voorkennis van dat boek. Er worden verwijzingen gedaan naar Memento, maar het is niet cruciaal voor het verhaal om te begrijpen waar het op staat. Voorstelbaar is wel dat er extra gelaagdheid in zit wanneer je deze verwijzingen wel begrijpt.

Narcotica gaat over officier van justitie Jana Berzelius die verzeild raakt in onderzoek naar drugssmokkel waarbij een betrokken Aziatisch meisje wegens een geknapt bolletje in haar maag gestorven is in de trein. De naam van de voor Jana maar wat bekende Danilo komt bovendrijven, een naam die ze liever wil vermijden omdat er aan deze naam veel uit haar eigen verleden gekoppeld kan worden wat niet gunstig is voor Jana. Ze moet Danilo zelf vinden voordat alles aan het licht komt wanneer de politie hem eerder vindt.

Beginnend met het slachtoffer kan de zoektocht naar de dader beginnen. Door middel van korte hoofdstukken wordt het verhaal verteld. De ontwikkelingen volgen elkaar snel op en de spanning is goed merkbaar door de levensechte schrijfstijl van schrijfster Emelie Schepp. Een heerlijk boek om te lezen, levend van hoofdstuk naar hoofdstuk, van verhaallijn naar verhaallijn en moeilijk weg te leggen.