...
De cover deed me een ouder verhaal verwachten maar dat is gelukkig niet het geval. ‘Dromen in beeld’ is dus geen gedateerd verhaal en alle ingrediënten zijn aanwezig om van dit boek een typisch nora Roberts-verhaal te maken. Het is ontroerend maar ook grappig, vriendschap speelt een onmisbare rol én de romantiek is volop aanwezig én even geloofwaardig als de personages.

De voor haar typerende omschrijvende stijl zorgt er voor dat je het allemaal zo voor je ziet. Van het door een winters witte laken van sneeuw toegedekte vredige landgoed tot de chaotische leefruimten boven Mac’s studio. Of ik nu toe ben aan ontspanning of net een oppepper kan gebruiken … de romantische boeken van Nora Roberts weten me steeds een goed gevoel te geven.