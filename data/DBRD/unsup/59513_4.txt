Ik heb genoten van dit eerste boek van Graham Norton. Het verhaal speelt zich af in een klein Iers dorpje waar iedereen elkaar kent. Toch? Tot er bij de aanleg van een woonwijk menselijke resten worden gevonden. Maar ook dan weet iedereen al snel wat er aan de hand moet zijn. Tommy is jaren geleden met de noorderzon vertrokken. Niemand heeft ooit nog van hem gehoord. Het zijn vast zijn botten die zijn gevonden. Of toch niet... en dan worden er nog meer menselijke resten gevonden. Van een baby. Het verhaal komt in een stroomversnelling terecht en tot een verrassend einde.

Het boek leest gewoon lekker, is spannend, de karakters zijn leuk en hebben voldoende diepgang en het verhaal zit goed in elkaar. Mocht er een vervolg komen, dan zal ik het zeker gaan lezen.