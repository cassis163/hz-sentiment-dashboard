Wat een meeslepend boek, je wordt als lezer al vanaf de eerste bladzijden in het verhaal gezogen. Je gaat mee naar London en voelt de stad om je heen. Je voelt de angsten, spanningen en emoties die Frieda ervaart met haar mee.
Als ze op reis gaat naar Suffolk om achter de waarheid te komen van haar ervaring in haar jeugd, dan reis je met haar mee. Het is prachtig zoals de schrijvers bijvoorbeeld de kou en de vochtigheid beschrijven.
Ook het weerzien met de mensen uit haar jeugd is prachtig beschreven. Je voelt de vreugde, de weerstand en de achterdocht van de anderen.
Het plot is prachtig en verrassend. Voor mij een reden om het boek opnieuw te lezen, om te kijken wat ik gemist had. Dat maakt de ervaring voor mij nog mooier.
Een aanrader voor iedereen, zeker in Dwarsligger vorm, omdat het zo lekker makkelijk leest en meeneemt.