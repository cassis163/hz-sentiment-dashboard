Josie Silver maakt in 1 klap faam met haar mooie debuut roman. Ook van reeds gevestigde auteurs krijgt ze niks minder dan lovende kritiek te verwerken. Zijzelf is nog het meest verbaasd over alle positieve reacties, haar nederige romantische hart had bij dit succes nog niet stilgestaan. Voor haar was het feest compleet toen “Een dag in December” door niemand minder dan Reese Witherspoon werd uitgekozen als bookclub read van december 2018.

Het boek verteld het verhaal van (met name) Laurie. Laurie is jong volwassen, niet heel opvallend en eigenlijk in alles vrij gemiddeld. Op de terugweg van haar werk zit ze in de bus wanneer ze in een bushokje een jongen ziet en het meteen weet: HIJ is de ware voor mij. Maar de bus rijd door en daarmee gaat ook haar leven “gewoon” door. Ze zoekt samen met vriendin Sarah overal naar haar “busjongen”, maar zonder resultaat. De moed zakt haar in de schoenen.

Na ruim 1 jaar wordt ze voorgesteld aan de nieuwe vriend van haar vriendin en ze herkent hem direct! Maar omdat het al zo lang geleden is, ze geen scene wil maken en ze haar vriendin alle geluk van de wereld gunt, houdt ze haar mond. In de tijd die volgt krijgen zij en Jack kans na kans voor hun liefde, maar telkens voelen ze zich tegen gehouden. Laurie haar reis naar Thailand gaf het verhaal een bijzondere wending. En zo worden vriendschappen liefdes en andersom en samen met andere gebeurtenissen worden dagen maanden en maanden jaren.

Maar het lot blijft hen bij elkaar brengen tot het punt waarop het niet anders meer kan en de liefde tussen hen zich ineens overal in de ether bevindt. Een theatrale liefdesontknoping à la Hollywood is het mooie slotstuk van deze romantische belevenis.

“Ik hou hem vast en hij houdt mij vast en voor het eerst in jaren mist er niets meer in mijn leven.” (p411)

In het boek worden veel verwijzingen gemaakt naar films, zowel het romantische “Love Actually” als de ruigere “Con Air” worden genoemd. Bij het lezen is het wel fijn als je een beetje kennis van deze films hebt als je meer inleving wilt voelen bij het verhaal.

“Een dag in december” is vanuit meerdere perspectieven geschreven. Voornamelijk vanuit Laurie haar perspectief, maar Sarah en Jack krijgen ook elk hun eigen stukken. Vanuit Jack zijn perspectief is er soms wel wat vrouwelijk geschreven wat voor verwarring kan zorgen. Dit word naarmate het eind nadert, als het eerste romantische randje eraf is, wel beter.

In dit boek vind veel tijdverschuiving plaats, met soms wat flinke “gaten” in de tijd. De uiteindelijke verstreken tijd is van december 2008 tot december 2017. 9 Jaar in 1 boek kan werken, maar in dit verhaal loopt het niet altijd even soepel. Het geeft de lezer echter wel het besef hoeveel er kan veranderen in relatief korte tijd.

4 sterren: Een heerlijk romantisch boek om bij weg te dromen en je in de schoenen van Laurie te plaatsen. Soms wat minder soepel of ietwat voorspelbaar, maar niet op een manier welke de leeservaring minder maakt. Op dit moment is Silver druk bezig met haar 2e boek: The two lives of Lydia Bird. Door het lezen van dit boek, zou ik haar tweede ook zeker graag willen lezen.