In een review op Goodreads werd dit boek omschreven als 'feel-good sciencefiction', wat mijn favoriete genre is om te lezen en zelf te schrijven, dus ik moest dit boek wel meenemen toen ik het spotte in het ABC. Daarbij wordt het op de achterflap door de auteur van mijn favoriete boek van de afgelopen jaren (Ancillary Justice) aangeprezen als 'Great fun!'

En het stelde absoluut niet teleur. Het is een leuk, gezellig boek met aansprekende en vooral ook diverse personages. Verder leest het als een trein: ik heb het ondanks mijn drukke baan in een paar dagen uitgelezen. Het is inderdaad wel een beetje soapy, dus als je daar niet van houdt, kun je dit boek misschien beter overslaan. Voor mensen die 'soapiness' geen probleem vinden, raad ik dit boek echter zeker aan!