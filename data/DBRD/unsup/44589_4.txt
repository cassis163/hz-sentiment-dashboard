Julia is een jonge Zweedse vrouw die in Wenen woont en werkt. Zij geeft Engelse les bij Berlitz, een taleninstituut in Wenen. Ooit volgde zij Matthias, haar ex-vriend, naar Wenen, de liefde ging over maar Julia bleef. Haar dagen zien er steeds eender uit: ze geeft zoveel mogelijk uren les, sleept zich dan naar haar appartement, haar vrije uren vult ze met zinloze activiteiten en valse vriendschappen. Zomaar uit het niets ontmoet ze Ben, een dakloze Canadese zwerver. Ze zwicht voor zijn onweerstaanbare charme, binnen no-time trekt hij bij haar in, kleurt haar leven, wordt haar wereld. Dan ontstaan er langzamerhand scheurtjes in hun perfecte leven. Ben heeft niet gestudeerd, heeft geen betaald werk, de irritaties tussen Ben en Julia lopen op. Juliaâ€™s leventje is erg georganiseerd, dat biedt haar houvast terwijl Ben juist van afwisseling en uitdaging houdt. Na een ruzie over onbenulligheden verdwijnt Ben uit het leven van Julia. Wanhopig probeert zij te bedenken waar hij naar toe kan zijn gegaan. Ze onderneemt zelfs een reis naar het verre Canada en verlegt haar grenzen. Is het voldoende om het hart van Ben weer te winnen?
Mijn mening: een heerlijk tussendoortje! Emmy Abrahamson heeft een vlotte pen, bovendien brengt ze een boodschap in haar verhaal. Kijk eens verder dan de geplaveide paden, zie de ander zoals hij/zij is! 4 sterren en dus genieten.