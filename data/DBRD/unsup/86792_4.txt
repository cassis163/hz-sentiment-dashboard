Deze prachtige leeservaring dank ik aan de vele digitale boekenclubs en inspirerende boekenblogs. Puur op basis van de blurb, titel en cover zou dit boek me amper opgevallen zijn, en zou ik het zeker en vast niet gelezen hebben. Het was de continue stroom lovende reviews van andere lezers die me met de dag nieuwsgieriger maakte. Mijn oorspronkelijke aarzeling verdween al bij de eerste pagina's. Alles aan dit boek klopt, de structuur, de personages, het taalgebruik. Het verhaal zakt op geen enkel moment in en blijft verrassen. Het einde kwam veel te gauw. Een absolute aanrader.