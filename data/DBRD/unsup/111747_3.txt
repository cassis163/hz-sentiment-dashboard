Aylans geheim is geschreven door een Brusselse schepen, Els Ampe. Het is haar eerste boek.

Het is een heel politiek boek: het gaat heel veel over democratie, over de tekortkomingen van de Belgische democratie, over de vrije markt etc. etc. Interessant voor iemand zoals mijzelf die wel geïnteresseerd is in politiek. Maar sommige lezers zullen heel wat passages liever overslaan…
Boeken spelen een grote rol in het verhaal, en dan met name klassiekers over politiek en economie. Deze boeken worden allemaal met name genoemd.

Wat ik niet zo fraai vond in dit boek, is hoe dit verhaal in enkele bladzijden tot een einde wordt gebracht. Heel snel, te snel, komt het tot een happy end. Voor mij is het ongeloofwaardig dat het zo zou gaan als in het boke en ook dat het dan verder zo goed zou gaan met de hoofdpersonen.
Ook niet mooi: de titel spreekt van een geheim in enkelvoud. Maar in het boek blijkt dat Aylan niet één geheim heeft, maar heel veel. Fraaier is als de titel goed past bij het boek.
En: heel veel gebeurtenissen in het boek zijn wel heel erg toevallig. Natuurlijk, toeval bestaat. Maar één toevallige gebeurtenis is geloofwaardig; een hele serie toevallige gebeurtenissen is dat niet. Een echt goed verhaal hangt naar mijn smaak niet van toevalligheden aan elkaar.

Maar, al met al, geef ik dit boek toch drie sterren. Dat het zo veel over politiek gaat, is origineel en dapper van de schrijfster. Dat het verhaal en de opbouw soms wat minder fraai zijn, is jammer.