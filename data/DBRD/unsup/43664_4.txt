Titel: In Onschuld
Auteur: Melissa Skaye
Uitgeverij: LetterRijn
280 pagina's


Melissa Skaye (1972) is auteur van de VT-thrillers waarvan in oktober deel 4 uitkomt. De fantasy-reeks Jeremy Jago, waarvan het laatste deel in november 2016 is verschenen. Ze heeft in diverse bundels korte thriller verhalen gepubliceerd. Vanaf 2017 is Melissa bij de uitgeverij LetterRijn terecht gekomen en ‘In Onschuld’ is haar eerste boek bij deze uitgever.

Yara de Best is een 31-jarige single, woonachtig in Hoorn, wiens leven op z'n kop komt te staan als ze op een dag wakker wordt in haar eigen achtertuin. Ze is bont en blauw, schaars gekleed en smerig en kan zich niet herinneren hoe ze daar terechtgekomen is.
Ze komt in contact met Kyle Hendriks, een oude bekende die hypnotherapeut is. Door middel van hypnose komt ze langzamerhand te weten wat haar voor gruwelijks is overkomen. Yara is door een vreemde in het donker gevangen gehouden en gedwongen in haar verleden te duiken, terwijl ze het juist al jarenlang krampachtig probeert te negeren. Elke keer als haar ontvoerder Yara door middel van kernwoorden dwingt na te denken, krijgt haar losbandige leven betekenis.
De sleutel van haar lot ligt in het verleden en hangt samen met haar tot dan toe altijd best bewaarde, grootste geheim.
Het begin van het verhaal trekt al meteen mijn volle aandacht. Spanning is voelbaar en eigenlijk is er dan al geen weg terug, je wilt weten hoe het verder gaat. Een goed teken, want de verwachtingen liggen toch wel hoog na het lezen van de VT –serie van Melissa.
'De wraak is mank; zij komt langzaam, maar ze komt.’
Het onder hypnose brengen van Yara om erachter te komen wat er daadwerkelijk gebeurt is, nadat ze in de tuin gevonden wordt, valt mij dan toch een beetje tegen. Gaande weg het verhaal komt Yara steeds dichterbij haar verborgen verleden en komt ze er niet meer onderuit om de waarheid onder ogen te zien. Al snel is mij duidelijk wie de ontvoerder is die Yara gevangen heeft gehouden. Niet echt verrast met het plot maar toch stelt Melissa me niet helemaal teleur. Ze weet het verhaal boeiend te houden en haar schrijfstijl is gewoon prettig om te lezen. Deze stand alone was een leuk zij sprongetje maar ik blijf uitkijken naar het vierde deel van de VT-serie.
Plot. : 3
Schrijfstijl. : 4
Originaliteit : 3
Psychologie : 3,5
Leesplezier : 4
Spanning. : 3,5

Ik geef ‘In Onschuld’ 3,5* sterren