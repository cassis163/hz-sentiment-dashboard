Nadine Barroso (1981) studeerde Engelse Taal en Cultuur in Leiden. Ze woonde een aantal jaren in Groot-Brittannië en Rusland. Vooral in het buitenland ontwikkelde zij een originele kijk op het leven waarvan zij elementen in haar boeken verwerkt. Ik had wat vragen over het boek en of ze al in een volgend boek bezig was en ze was zo lief om gelijk te antwoorden op al mijn vragen. Dat vind ik ook heel fijn als een schrijver/schrijfster dat doet!
Het boek gaat over dat Tessa op de vlucht is. Ze is doodsbang dat de man die haar voor het leven getekend heeft, haar opnieuw vindt. Daarom moet ze steeds een nieuwe identiteit aannemen. Overal waar ze komt vallen doden. Wat hebben die met Tess te maken? Is het mogelijk voor iemand die zo beschadigd is, opnieuw te beginnen?
Als ik het boek in de winkel zou zien liggen dan zou ik het als eerste vanwege de kaft oppakken, want die vind ik erg origineel en past heel goed bij het verhaal! Als ik dan ook nog de achterkant lees word ik nog nieuwsgieriger. Het verhaal is echt super goed uitgewerkt. Stukje bij beetje kom je erachter wie Tessa is en wat ze allemaal doet om verder te gaan. Er zitten ook filosofische gedachten in het verhaal die je echt even laat nadenken. Heel bijzonder! Het einde is heel verrassend. Ik heb echt even moeten huilen. Tijdens het lezen was ik echt in Tessa gekropen zo goed schrijft Nadine Barroso! Het boek is te koop voor €17,95. Dit is echt een absolute aanrader! Ik geef het 4,5 ster!