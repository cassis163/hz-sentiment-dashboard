Cilla en Rolf Börjlind zijn een schrijversechtpaar die beroemd zijn als de meest gevierde scenarioschrijvers van Zweden. De scenario's van maar liefst 26 Martin Beck- films en van de laatste Arne Dahl-films komen van hun hand. Dat is duidelijk te merken als je Springvloed leest. Het boek is snel geschreven, de hoofdstukken zijn kort en de karakters kleurrijk neergezet. De verschillende verhaallijnen wisselen elkaar soepel af.
1987, Een gruwelijke moord op een jonge zwangere vrouw op het strand van Nordkoster blijkt niet op te lossen en Tom Stilton de rechercheur belast met het onderzoek stort volledig in. 23 jaar later krijgt Olivia Rönning, studente aan de politieacademie een keuzeopdracht om een oude onopgeloste zaak opnieuw te bestuderen om te zien of er andere technieken gebruikt hadden kunnen worden en zij kiest voor de oude strandmoord waar ook haar vader aan heeft gewerkt. Tegelijkertijd vinden er een aantal gruwelijke mishandelingen plaats op een aantal daklozen. De aanvallen worden gefilmd en op Trashkick gezet ( soort YouTube ) Een en ander loopt uit de hand als een aanval uit loopt op moord. Om meer duidelijkheid te krijgen in de oude moordzaak moet Olivia Tom Stilton vinden, maar deze lijkt van de aardbodem verdwenen. Wat hebben de moordzaak en de aanvallen met elkaar maken?
Springvloed krijgt van mij 5 sterren. Ik heb het boek twee keer gelezen ivm de leesclub en beide keren vond ik het boek steengoed. Voor een debuut hadden Cilla en Rolf het niet beter kunnen doen.