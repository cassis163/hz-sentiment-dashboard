Dit derde deel in de serie geeft een goed tijdsbeeld van de jaren 20 en 30 in Duitsland en Zweden. Guillou weet op een mooie manier een aantal historische personen aan de familie te koppelen hetgeen het verhaal wat smeuïger maakt. Het familieverhaal blijft, ondanks de sympathieën van Harald en de politieke voorkeuren van anderen binnen de familie, wat vlak. Sverre verloochent tijdens zijn vlucht een joodse vrouw en lijkt daar achteraf absoluut niet mee te zitten. Het wordt daarna niet meer benoemd terwijl hij mij toch een vrij gevoelig man lijkt. Zo zijn er meer momenten in het boek waar ik het gevoel had dat er meer mee gedaan had kunnen worden om het geheel wat meer diepgang te geven. Het blijft echter een mooie serie en het is goed geschreven dus toch vier sterren. De vijfde ontbreekt vanwege het voorgenoemde.