Het verhaal wordt geschreven vanuit het perspectief van Liza. Zij is de moeder van Mark, die met zijn vriend Fenne vertrokken is naar Corfu om vluchtingenwerk te doen.
Als Liza wekenlang niks meer van Mark hoort, maakt ze zich ongerust en heeft ze sterk het gevoel dat er is iets aan de hand is.
Liza ontdekt dat Fenne alweer thuis is en gaat er onmiddellijk op af om vragen beantwoord te krijgen.
Fenne weet niet waar Mark is, wel weet hij dat Mark een meisje heeft leren kennen waarmee hij aan het backpacken is..
Het verhaal komt Liza onwaarschijnlijk over en ze heeft het gevoel dat Fenne wat voor haar verbergt. Heeft hij iets met de verdwijning te maken ?

Liza vertrekt naar het Griekse eiland om zelf onderzoek te doen en ze ontdekt de corruptie van de politie en van personen die een hoog aanzien hebben van de eilandbewoners.

Suzanne Vermeer heeft een zeer vlotte schrijfstijl en het verhaal boeit van de eerste pagina tot de laatste. Het is een lekker vakantieboek en het verhaal houd je bezig hoe het precies zit.
Soms miste ik wel wat diepgang in de personages, dus voelde ik mij daar niet echt mee verbonden. Daarintegen is spanning voldoende aanwezig om lekker door te lezen.
In het laatste hoofdstuk wordt er iets toegevoegd aan het verhaal, wat het wel bijzonder maakt. Al met al een goed boek, maar geen hoogvlieger!
Ik waardeer dit boek met 3,5* omdat ik het met plezier gelezen heb.