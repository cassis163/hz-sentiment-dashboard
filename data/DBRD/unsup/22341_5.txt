Eva-Lin en Adam komen er al vlot achter dat Marcus Brent niet dood is. Wederom zijn ze hun leven niet veilig en ze gaan weer alles op alles zetten om hem te pakken. Ze vallen wederom in de handen van Markus. Adam is voor hem nog waardevol voor de verkoop. De kloon Eline die sprekend op Eva-Lin lijkt zet Adam op het verkeerde been. Adam denkt met Eva-Lin van doen te hebben.
Markus wil van Eva-Lin af en verkoopt haar aan de Japanse maffia waar ze ingezet wordt in de vechtarena. Een spannend avontuur volgt. Weten Adam en Eva-Lin het er heelhuids vanaf te brengen en wraak te namen op Markus Brent?

IJsblauw, Kloon is het vervolg op IJsblauw het beest. Dit is het laatste deel van de spannende trilogie IJsblauw. Dit boek gaat actief verder waar het vorige deel ophoudt. De vaart zit er vanaf de eerste pagina wederom goed in. Van begin tot eind is het een spannend en boeiend boek waarin erg veel gebeurd. Spannende avonturen wisselen elkaar in hoog tempo af. Ook dit deel leest hierdoor lekker vlot en soepel weg. De actieve en vlotte schrijfstijl zorgen er voor dat je ook aan dit derde deel gekluisterd bent en graag door wilt lezen. De relatief korte hoofdstukken houden het overzichtelijk. De gebeurtenissen ervaar je beurtelings door de ogen van de karakters is dit boek. In de eerste twee delen leerde je de karakters al goed kennen doordat ze prima zijn uitgewerkt qua karakter en uiterlijk. De personages komen in dit deel ook weer aan bod voor zover ze de eerste twee delen hebben overleefd. Je leert ze steeds beter kennen wat ook zeker bijdraagt aan een boeiend verhaal. De gebeurtenissen in de vorige delen worden kort aangestipt en is dus een goede reminder als je eerdere twee delen ook gelezen hebt. Het is aan te raden om wel de voorafgaande delen te lezen voordat je aan deze begint. Wederom een topper vol actie.