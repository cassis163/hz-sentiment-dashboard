Het tot roman aangevulde levensverhaal van de joodse acteur en regisseur Kurt Gerson/Gerron is meeslepend geschreven. Het strekt zich uit over twee oorlogen en de tijd daartussen waarin het hoofdpersonage met het leven en de dood geconfronteerd wordt. Tragisch en tegelijk vol wrange humor. Wat je al niet doet en hoe je jezelf relativeert om je leven als frontsoldaat, vluchteling en in een concentratiekamp toch nog wat zin te geven. Al weet de hoofdfiguur en weet je als lezer hoe dit moet aflopen... De gewetensstrijd van Gerron over het al dan iet maken van een film over het 'goede leven' in concentratiekamp Theresienstadt is zo treffend beschreven dat ik mij met hem opstandig, onzeker en triestig voelde. Ik luisterde tijdens het lezen even naar Kurt Gerron's versie van 'Mack the Knife' op You Tube. Dat lied van Bertolt Brecht/Kurt Weil speelt een rol in het boek. Het bracht me de voorbije weken in de juiste sfeer...