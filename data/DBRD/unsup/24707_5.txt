Als echte tosti-liefhebber is dit boek een goede aanwinst in mijn kast. Het boek is voor mij een bron aan inspiratie om eens lekkere bijzondere creaties te kunnen maken. Als je zin hebt aan iets anders of bijzonders, dan kun je met dit boek dus goed uit de voeten. Ook zijn de recepten makkelijk op te volgen en ben zelf nog geen moeilijke/vage begrippen tegen gekomen waar ik geen raad mee weet (of het eerst moet googelen).
De meeste recepten zijn bedoelt om met een contactgrill te maken (die ik niet heb), maar als je die niet hebt staat er voorin het boek goede tips om toch de tosti te kunnen maken zonder iets te hoeven aanschaffen.
Heb al een aantal lekkere tosti's kunnen maken die ik zelf nooit had kunnen bedenken!