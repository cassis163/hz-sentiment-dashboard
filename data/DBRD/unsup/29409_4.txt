In het koninkrijk Sempera is tijd letterlijk geld en de tijd van Jules’ vader is bijna op. Jules is wanhopig en de enige manier om haar vader te redden is door geld te verdienen om zijn tijd weer op te vullen. Daarom besluit ze om naar Everless te gaan waar ze kan werken als bediende, maar Everless is geen plaats zonder gevaren. Jules die daar haar jeugd heeft doorgebracht weet dat als geen ander. Ze heeft in Everless vrienden zitten, maar ook machtige vijanden. Bovendien zijn er ook geheimen over haar verleden die haar verblijf op Everless lastig maken.

Sara Holland heeft met Everless een unieke wereld gecreëerd waarin tijd een zeer belangrijke rol speelt en de plottwisten in het boek waren werkelijk verrassend. Veel wendingen waren absoluut niet te voorspellen en dat maakt Everless speciaal. Verder zijn de personages die aan bod zijn gekomen het gewoonlijke type YA-personages; Jules’ karakter lijkt bijvoorbeeld op die van Katniss Everdeen. In grote lijnen lijkt het verhaal ook erg op andere YA-boeken zoals The Red Queen.

Everless is leuk om tussendoor te lezen, maar het valt niet op tussen de andere YA-boeken. Dat betekent nog niet dat het boek slecht was en daarom geef ik Everless 4 sterren.