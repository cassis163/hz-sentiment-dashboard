‘Na-apers en Olifantasie’ is een bundel met dertig gedichten over dieren.

De cover is een blikvanger: een vliegende olifant met zijn slurf in een bloem en een boek op zijn rug. Helemaal olifantasie.

Elk gedicht begint met een kleurrijke illustratie.

De dieren zijn tot in detail getekend zoals ze in de tekst worden beschreven.



Informatie voor kinderen:

Weet jij hoe je een hond noemt die surft in zee?

Oei! Wat gebeurt er met de bruine beer die heel veel romige ijsjes eet?

Een huismus en een huismuis zijn op zoek naar woonruimte. De een wil hoog en de ander laag wonen. Dat wordt moeilijk. Hoe gaan ze dit oplossen?

Wist jij dat kameleons ijdel zijn? Wat gaan ze doen om hun kleuren te laten schitteren?

Waarom gaan een slang en beer naar de opticien?

Wat heeft die wekker te maken met de koe die van koek is?

Zo zijn er veel meer raadsels over dieren. Ze hebben allemaal de karakters van mensen.
Ze zijn onder andere trots, verliefd, vinden zichzelf heel bijzonder, hebben kapsones of hangen de clown uit.

Het zijn niet alleen grappige en mooie gedichten; je leert gezegdes en woordspelingen. Misschien kom je wel dieren tegen die je nog niet kent.

Fantasie en werkelijkheid komen heel dicht bij elkaar. Waarschijnlijk ga je genieten van de liefelijke illustraties, die zodanig zijn getekend alsof de dieren echt zijn.

Maakt je dit nieuwsgierig?

Laat mamma of pappa je voorlezen of lees het zelf; er staan geen moeilijke woorden in het boek en de letters zijn niet te klein. Als je de gedichten vaak leest leer je ze vanzelf van buiten; ze zijn niet lang.

Heb je een lievelingsgedicht? Zoek het dan snel op in de inhoudsopgave voorin het boek.



Modder

Voeten hoef je niet te vegen

kleding hoeft niet schoon te zijn

Als het aardvarken wil spelen

lijk je toch zo op een zwijn.



Vogelbekdier kwam daar achter

bij het spelen op de grond

Want toen hij na afloop opstond

had hij modder aan zijn kont.

Dit prenten/gedichtenboek is met veel passie geschreven en getekend.
De karakters, gedichten en tekeningen spreken tot de verbeelding van kinderen.

Aanrader!

Gedichten 5*****

Illustraties: 5*****