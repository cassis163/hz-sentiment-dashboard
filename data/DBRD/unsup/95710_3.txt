De cover van Het amazone verbond maakt een harde indruk. De sterke vrouw die niet bang is om het gevecht aan te gaan staat prominent op de voorkant en door de sombere kleursetting lijkt het niet meer dan logisch dat het geen feelgood verhaal gaat worden. Het boek is opgedeeld in 2 delen met ook een switch van hoofdpersonage. Daarnaast zit er een duidelijk verschil in het tempo in beide verhalen en is in het eerste deel meer de verdieping gezocht van de personages waar het tweede meer op de actie gericht is. Het amazone verbond start relatief rustig maar Van de Lisdonk weet je als lezer wel al nieuwsgierig te maken naar wat er nog staat te gebeuren door kleine uitstapjes te maken naar hoofdstukken vanuit een amazone beschreven. Vanaf deel 2 komt er niet alleen flinke vaart in het verhaal maar zie je ook het hoofdpersonage veranderen qua persoonlijkheid. Van de Lisdonk weet op deze wijze mooie neer te zetten wat het verliezen van een dierbare met je kan doen. Onderliggend speelt het verhaal en de visie van de amazones over de onderdrukking van vrouwen overal ter wereld. Een actueel thema dat nog overal ter wereld steeds op de agenda staat en dat is ook zeker nodig. Door dit maatschappijkritische thema te verwerken in de thriller zet hij de lezer aan het denken terwijl je in razend tempo meegenomen word met de wendingen die worden genomen. Aan het eind word het verhaal wat minder geloofwaardig mede door de spectaculaire actie, maar dit doet weinig af aan het leesplezier dat Het amazone verbond je als lezer geeft.