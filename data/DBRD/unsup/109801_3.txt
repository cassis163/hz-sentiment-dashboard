Mijn eerste kennismaking met Myron Bolitar! Ik heb al meerdere boeken van Coben gelezen maar dit is de eerste met Myron Bolitar in de hoofdrol. Het boek is spannend, ook al had ik een beetje moeite met de toch wel typisch amerikaanse onderwerpen zoals sporten (basketbal) en studiebeurzen op de amerikaanse scholen en universiteiten enz... Coben schrijft echter op een manier dat je werkelijk in het verhaal wordt ingezogen. Het boek is geloofwaardig, grappig en de conversaties zijn soms zelfs hilarisch. De specialiteit van Harlan Coben is echter het draaien en keren van het verhaal en de plot. De schrijver zet de lezer constant op het verkeerde been en wonderbaarlijk genoeg moet het verhaal niets aan geloofwaardigheid inboeten. Ik ga een volgende "Bolitar" zoeken.