Ik vond het begin van het boek heel goed, de opbloeiende romance die ontstaat op een feest en die uiteindelijk afstevent op een weekend waar de vonken van af vliegen, de verliefdheid is bijna voelbaar die Moira aan de dag legt voor Finn er komt ook onderhandse spanning bij kijken, je voelt als lezer dat er iets aan de hand is met Finn, het is heel mysterieus.
Ook heel bijzonder dat de mannelijke schrijver in dit deel in de huid van een vrouw kruipt, dat zie je niet vaak.
Het 2e deel dat vanuit Finn wordt geschreven sprak me duidelijk minder aan, omdat het me allemaal wat onwerkelijk overkomt en daar kan ik me nooit zo goed in inleven, dat is nu eenmaal zo.

Het is wel heel bijzonder om in contact te staan met de schrijver van dit boek, maar je moet wel oppassen dat je in de beoordeling niet het zelfde krijgt als een vader die naar zijn voetballende kind kijkt en hem/haar helemaal geweldig vind, je moet wel de realiteit onder ogen zien, dat wil zeggen : hoe vond je het boek echt, het boek wat ook nog eens gratis werd verstrekt door de schrijver.

Ik vond het een typische nederlandse roman, een boek waarin je (mede door het heldere schrijfwerk) gelijk in het verhaal zit, maar het soort verhaal sprak me gewoon minder aan, ik hoopte dat de beklemmende sfeer die zich aan het einde van het eerst deel voordeed, nog verder ging, ik denk dat ik hoopte op een soort van psychologische thriller, maar wat ik al eerder zei, het tweede deel brak dit helaas af en werd het boek toch wel een stuk minder interessant althans voor mij, wat blijft staan voor mij, is dat Stefan absoluut een auteur voor de toekomst is, en dat hij zeker de top zal gaan halen, wanneer? dat ligt aan de schrijver zelf.
Ik zou liever gezien hebben dat Hebban met een 10 sterren systeem zou werken, ik zou dit boek een 7 willen geven, en een 3,5 bestaat helaas niet, maar dat hoort het wel te zijn dus.