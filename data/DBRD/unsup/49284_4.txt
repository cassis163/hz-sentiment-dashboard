Dit boek presenteert zich als een thriller, maar zou evengoed een roman of een detective kunnen zijn. Het begint met een verdwijning en gaat van daaruit verder met de betrokken personen. (ouders-zuster-vrienden-buurtbewoners-politie pers) Enerzijds volg je het verhaal van de betrokken buurvrouw - ze kende het verdwenen meisje en haar eigen dochter is even oud en van dezelfde school - die na het gebeuren zich verplicht voelt om het getroffen gezin te helpen. Anderzijds zijn er de 'gedachten/beelden' van het verdwenen meisje die belangrijke momenten uit haar gezinsleven beschrijft. Het gekke hiervan is dat je gaandeweg de ware toedracht en omstandigheden te weten komt en uiteindelijk ook de dader. Hierdoor is dit geen klassieke 'whodunit' maar eerder een beklijvende roman over de scherpere zijden van onze maatschappij. Maar vooral blijft mij het fatalistische beeld bij, van wat er kan gebeuren als alle juiste - maar zeer foute - oorzaken, bij elkaar komen om tot een onvermijdelijk climax te komen! Voor een eersteling is dit zeker een heel geslaagd boek. Nu benieuwd of ze de andere 3 boeken van de Engelse schrijfster ook nog gaan vertalen.