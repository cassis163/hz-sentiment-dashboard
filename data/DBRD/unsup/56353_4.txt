Terwijl ik dit boek las, had ik af en toe het idee dat ik het al ergens eerder had gelezen, of misschien delen er van. Af en toe voelde het alsof het een Clive Cussler boek was. En dat is niet gek, als je weet dat Boyd Morrison meegewerkt heeft aan een aantal delen uit de Dossier: Oregon serie van Cussler.

Wat mij een beetje tegenviel was het feit dat Locke een soort superheld was, die alles wist.

De Ark is de veel gezochte Ark van Noah uit de Bijbel, maar dit boek laat ons geloven dat het geen schip is, maar iets anders. Dit zou worden verklaard door de diverse opeenvolgende vertalingen van de Biibel.

Het boek bevat genoeg actie, en dat al bijna vanaf het begin. Moord, een neergestort vliegtuig, diverse vecht-scenes, een achtervolging van een van de grootste dumptruck in de wereld, een Liebherr T 282B, een sekte die de wereld wil overheersen etc.

Vlot geschreven, waarin de personages goed zijn beschreven, maar mij soms wel veel aan de personages in de Dirk Pitt en Dossier: Oregon doen denken. Verhaal verveelt echter niet. Wel loopt alles eits te soepeltjes, doordat Dirk Pitt Tyler Locke en Grant Westland alles wel snel op konden lossen.

Aanrader voor iedereen die van dit soort thrillers/suspense boeken houdt.