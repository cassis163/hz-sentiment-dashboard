Verknipte Tegenstander is een vervolg op Verminkte Toekomst. De cover doet qua kleur denken aan het eerdere deel, maar ook qua personages komen er een aantal personen uit dat deel terug. Gelukkig biedt VT 5 voldoende uitleg om ook zonder het lezen van het eerdere deel te begrijpen wat er eerder gebeurd is en hoe personages eerder een rol speelden. De opbouw van Verknipte Tegenstander is goed, de spanning stijgt en de ontknoping is verrassend. Dat er Verknipte Tegenstanders zijn geloof ik, maar in VT 5 komen er wel heel veel samen.

Vanuit een schrijnende proloog en hoofdstukken maken we kennis met Tys. Eerst zien we hoe hij gekleineerd en zwaar mishandeld wordt door zijn vader. Tys snapt er niets van omdat er voor zijn 11e levensjaar niets aan de hand was. De mishandelingen blijven voortduren en zijn moeder, die hem amper beschermt, wil graag dat het eindigt en geeft Tys een onmogelijke opdracht. Tys neemt een besluit in de hoop dat hij hiermee zijn jongere zusje en broertje beschermt.
Na VT4 trekt Sanne zich terug uit haar werkende leven om samen met haar dierbare tot rust te komen en alles te verwerken. De daders zijn veilig opgesloten en Sanne probeert weer vertrouwen in hun veiligheid te krijgen. De brieven die Sanne van een gevangene krijgt houdt ze achter. Maar als er lichaamsdelen in Friesland worden gevonden en in een van de brieven blijkt dat die gevangene daar weet van moet hebben gehad, lukt het haar niet meer het verleden achter zich te laten en moet ze de confrontatie met hem aan. Ondertussen wordt haar collega Luca ingeschakeld door zijn broer, omdat de vrouw en dochter van zijn vriend zijn verdwenen. Met de nieuwe collegaâ€™s Lars en Jasper en alle personages is het even opletten wie wie is. Doordat de spanning oploopt weet je als lezer niet meer wat er speelt, wie er nog te vertrouwen is en is niet te bedenken hoe de verhaallijnen gaan samenvallen. Dit maakt het een spannende en onvoorspelbare thriller die ik weer met heel veel plezier gelezen heb!

Met veel dank aan LetterRijn voor het lezen van dit vooruitleesexemplaar!