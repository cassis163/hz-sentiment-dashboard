Rivier Page is net in het dorp komen wonen, en ook net als iedereen geobsedeerd door de familie Grace. Ze probeert in de (familie) kring van de familie Grace te komen, in de wereld van heksen en magie. Op een gegeven moment raakt ze bevriend met Summer Grace en wordt ze kind aan huis bij de Graces.

Alles lijkt opeens perfect en River doet hard haar best om deze nieuwe vriendschap te behouden en het verleden achter zich te laten. Tot zich een verschrikkelijk iets voordoet, en het tij zich wederkeertâ€¦

Waar De Graces zich in eerste instantie lijkt voordoen als de boeken van Twilight, lijkt het daar toch al gauw niet meer op. Het verhaal is uniek en enorm interessant. Je blijft maar lezen. Halverwege het boek merk je dat je al naar iets belangrijks toe werkt; het wordt spannend, mysterieus en geheimen ontrafelen zich in een hoop tempo op. De laatste helft heb ik dan ook op een lome zondagochtend in een ruk uitgelezen.

Ondanks dat dit echt een tof boek is vond ik het einde toch wel wat apart, raar of hoe je het ook maar wilt noemen. Iets klopte er niet naar mijn idee; dat de Graces opeens zo ver zouden gaan en zich zo zouden keren tegen hun beste vriendin, was net teveel van het goede. Dit maakte het voor mij minder geloofwaardig, al snap ik het aan de andere kant ook wel.