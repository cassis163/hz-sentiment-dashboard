The woman in the window gaat letterlijk over een vrouw achter het raam. Dit raam is een van haar weinige contacten met de buitenwereld, omdat ze pleinvrees heeft. Ze komt niet buiten en heeft nauwelijks contact met anderen. Afgezien van de huurder in haar woning en haar man en dochter die niet meer bij haar wonen, chat ze met lotgenoten. Ze probeert hen te helpen, gezien haar achtergrond als psycholoog. Ze drinkt teveel, slikt teveel pillen en is duidelijk ongelukkig. Ze volgt vanuit haar raam de levens van haar buren. Als lezer wordt je in dit uitzichtloze leven meegezogen. Zo kabbelt haar leven voort, totdat ze op een dag ziet dat haar overbuurvrouw wordt neergestoken in haar huis. Het enige probleem is dat niemand haar gelooft. Dit is natuurlijk niet zo vreemd, gezien haar achtergrond. Iedereen twijfelt aan haar en dat maakt haar zelf ook aan het twijfelen.
De hoofdstukken zijn kort en zijn ingedeeld naar de dagen van de week en vervolgens in hoofdstukken. De auteur heeft veel aandacht besteedt aan het karakter van de hoofdpersoon, de andere personen komen wat minder uit de verf. Dat is ook niet zo wonderlijk, omdat de hoofdpersoon eigenlijk ook weinig contact heeft met anderen. De plot is verrassend, maar komt niet helemaal uit de lucht vallen. Een kniesoor die daar op let. The woman in the window is een boek dat onder je huid kruipt.