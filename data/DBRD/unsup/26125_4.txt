New York 2011 (Manhattan/Coney Island)

Op Coney Island heeft professor Sardie zijn museum met zonderlinge zaken, vreemde wezens op sterk water, maar ook levende menselijke wonderen.
Zijn dochter Coralie wordt ook ingezet als zeemeermin. Jaren lang is ze getraind, met zwemmen in de koude Hudson.
Als ze op een dag bij het verlaten van de Hudson stuit op het dode lichaam van een meisje, is dat voor haar vader DE kans om zijn museum nieuw leven in te blazen met een nieuw wonderlijk wezen.

Eddie, een jonge man, die zijn orthodoxe opvoeding achter zich heeft gelaten en inmiddels fotograaf is, raakt in de ban van Coralie. Tijdens zijn jeugd heeft hij gewerkt als 'zoeker' en was daar erg goed in. Als op de opdracht krijgt om op zoek te gaan naar een vermist meisje, brengt hem dat weer in contact met Coralie.

Een boek over liefde, een boek over het vinden van je eigen weg, je eigen persoonlijkheid, het onder ogen zien van wat je bent, wie je bent en waar je vandaan komt. En dat gegoten in een sausje van New York 1911, waarbij de omstandigheden voor de arbeiders slecht waren en deze in opstand begonnen te komen. In het verhaal zijn twee echte historische gebeurtenissen verwerkt, de brand in de kledingfabriek "Triangle", en de brand op Coney Island van "Dreamland".
Als een modern sprookje nemen Coralie en Eddie de lezer mee en laten niet meer los, ook als het boek uit is zweven ze nog in je hoofd.