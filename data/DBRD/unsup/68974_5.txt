Na via Hebban kennisgemaakt te mogen hebben met het echtpaar BÃ¶rjlind, en hun eerste twee boeken gelezen te hebben keek ik uit naar dit deel. En terecht! In dit deel worden we opnieuw meegenomen naar de wereld van Olivia Ronning en Tom Stilton, we maken een kleine sprong in de tijd. Het is (naar mijn mening) vrijwel noodzakelijk de eerste twee delen gelezen te hebben, anders mis je teveel informatie. In dit boek worden er kindermoorden gepleegd. Olivia wordt op de zaak gezet en denkt al snel dat dit rascistische moorden zijn, en gaat op speurtocht. Het boek leest als een trein, neemt je direct mee in het verhaal, en blijft spannend doordat het verhaal vanuit diverse perspectieven geschreven is. Met veel sfeer nemen de auteurs je mee in de wereld die zij verzonnen hebben. Een wereld die erg realistisch zou kunnen zijn, als is hun wereld uiteraard iets kleiner dan in werkelijkheid. Zo kun je vinden dat er wel veel toevalligheden zijn, maar dat is voor mij juist ook de kracht van deze serie. Door de boeken heen kom je langzaamaan meer te weten over de personages en hun verleden. De personages zijn bijzonder krachtig neergezet, mijn favoriet is nog altijd Mette. Ik heb hardop gelachen om haar inspanningen om de spin te redden, wat een mooi personage!
Ik wil niet teveel over het boek verraden, maar zeg alleen: als je deel 1 en 2 nog niet gelezen hebt doe doe dat dan direct, en verslind deze er achteraan!!