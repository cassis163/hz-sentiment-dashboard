Grayson heeft het verleden naar de achtergrond gedwongen en heeft nog maar één doel: Apachepiloot worden. Ook zijn mooie nieuwe huisgenote Samantha wil niets liever dan een nieuwe start maken. De aantrekkingskracht tussen hen is niet te negeren en langzaam ontstaat er een hechte band. Maar dan ontdekt Samantha iets wat ze eigenlijk helemaal niet wilde weten: een andere vrouw heeft jaren geleden beslag gelegd op Graysons hart. Is er nog wel ruimte voor haar?

Onverwacht is het zelfstandig te lezen derde deel in de Fight & Glory-serie van Rebecca Yarros.

Na het lezen van het debuut boek van Rebecca yarros Onverminderd was ik verliefd op deze schrijfster. Haar verhalen zijn perfect, hartverscheurend en emotioneel. Het raakte mij aan alle kanten. Deel 2 was een prima opvolger maar niet zoals deel 1. Ik was dan ook zeer benieuwd wat deel 3 mij zou brengen.

Ik werd niet teleurgesteld, Rebecca yarros schreef wederom een mooi, emotioneel verhaal vol met intense passie. De reis van Sam en Grayson was zeker niet eenvoudig, beide met geheimen en problemen. Maar de romantiek spatte eraf en ze waren lief en sexy, ze haalde het beste in elkaar naar boven. Er was een grote chemie tussen hun en waren voor elkaar geschapen. Beide groeide en ontwikkelde zich samen wat mede door de liefde voor elkaar kwam.

Over het geheel genomen is onverwacht een mooie aanvulling op de serie. Ik heb er van genoten, en soms tot ontroering aan toe. Wel had ik in het begin moeite met het verschil wat de hoofdpersoon daadwerkelijk zei of dacht. Maar het boek leest verder vlot en is fijn beschreven. Het boek word verteld door beide personages die zich af wisselen per hoofdstuk. Duidelijk en overzichtelijk.
Ik denk dat de vele fans van deze serie meer dan tevreden zijn met dit boek.