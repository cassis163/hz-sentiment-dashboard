Ondanks de vele blz (571 om precies te zijn) heb ik het boek in geen tijd uitgelezen. Grote druk en geen al te lange hoofdstukken, perfect. Het boek komt jammer genoeg traag op gang, in de eerste honderd blz wordt eigenlijk alleen de achtergrond van het verhaal beschreven : rellen in de Kopenhaagse wijk NÃ¸rrebro. Uiteindelijk gaat het echter om een dode die op het kerkhof gevonden wordt. 'Onrust' is wat je een psychologische thriller zou kunnen noemen, het draait veelal om motieven, gevoelens, ... en niet om de actie alleen. Iedereen heeft het met iedereen aan de stok : politie, geheime dienst, demonstranten en journalisten. Jesper Stein schrijft met oog voor detail en gebruikt geen nodeloos ingewikkelde taal. Ik vind het verhaal echter iets langer dan noodzakelijk, het krijgt 3,5 sterren van mij.