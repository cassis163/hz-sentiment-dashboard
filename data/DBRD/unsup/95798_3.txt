Na het daverende succes van '54 minuten' was het nu tijd voor een opvolger. Dat is altijd een moeilijke opgave, want hoe evenaar je een boek dat zo goed onthaald is als het debuut van Marieke Nijkamp?
'Voor ik je loslaat' is een bijzonder boek. Dat is in ieder geval het minste wat je er over kan zeggen! Het gaat over vriendschap, over verdriet, over angst voor het vreemde en onbekende, over het maken van een nieuwe start en over loslaten. Hoe krijg je dat allemaal in iets meer dan 300 pagina's verpakt, denken jullie? Het kan! Door de prachtige zinnen neemt Marieke Nijkamp je mee op een onvergetelijke reis naar Lost Creek, een afgelegen dorp in het ijskoude Alaska. Als lezer proef je de sfeer, je voelt de angsten van de mensen uit het dorp, en je leeft mee met Corey wanneer zij afscheid probeert te nemen van haar beste vriendin Kyra.
Het leuke extraatje is dat de cover buitengewoon mooi is, met ijskristallen die als het ware schitteren als je het boek beweegt. Dit zal veel mensen in ieder geval het boek laten oppakken in de boekhandel.
Toch mist het verhaal wat diepgang. Het boek blijft wat hangen bij de vraag wat er gebeurd is met Kyra. Dit zou heel spannend kunnen zijn, en op bepaalde momenten krijgt het boek zeker wat duistere kantjes, maar toch komen er teveel herhalingen voor en heb je het gevoel : waar gaat dit heen?
Je leest het boek als vlotte lezer in een paar uur uit. Er zitten prachtige citaten in het boek verweven, en dat alleen verdient al de drie sterren. Toch lag de verwachting hoger dan wat dit boek gebracht heeft.
Als lezer krijg je het gevoel dat er een bovennatuurlijk randje aan de gebeurtenissen zit. Op dat vlak word je in het duister gehouden, en dat draagt bij aan de mystieke sfeer in het boek. Dit, in combinatie met de koude, donkere omgeving, zorgt wel voor een bijzondere leeservaring. Een beetje zoals in een sprookje, maar dan anders.
Laat je niet ontmoedigen om het boek te lezen. Het geeft zeker voldoening en misschien is het zo dat de reis belangrijker is dan het doel, alleen was het m√©t een doel een fenomenale ervaring geweest!