Dat een scheiding grote gevolgen kan hebben op de leden van een gezin is algemeen bekend maar als ouders in een vechtscheiding zitten en er alles aan doen om elkaar kapot te maken 'vergeten'ze de kinderen met alle gevolgen van dien.

Het boek begint op dag 0 daarna ga je terug in de tijd en tel je de dagen af naar die bewuste dag. Remie (Relinde) en Laurens liggen in scheiding nadat is gebleken dat Laurens een scheve schaats heeft gereden. Als de kinderen worden ontvoerd is dit een keerpunt in hun relatie en komen ze weer dichter bij elkaar. Nadat er een verdacht is gepakt en de kinderen weer thuis zijn, verteld Remie tijdens een vakantie dat ze zelf ook vreemd is gegaan, Larens geeft toe hiervan op de hoogte te zijn geweest. Als Laurens daarna nog een geheim verteld is de maat voor Remie vol en besluit nu definitief van hem te scheiden. Laurens doet er alles aan om dit te voorkomen en het stil te houden voor de buitenwereld om zijn functie te kunnen behouden maar onder tussen maakt hij het leven van Remie zuur.
Als dan ook nog eens blijkt dat de au pair niet te vertrouwen is is het hek helemaal van de dam.

Doordat je gelijk al op dag 0 begint te lezen denk je te weten hoe het verhaal in elkaar zit en hoe het afloopt maar toch zaten er nog wat verrassende wendingen tussen. Ik kon het boek niet weg leggen, en als ik het wel aan de kant moest leggen, dan bleef het verhaal gewoon in mijn hoofd zitten.

Dit is het eerste boek dat ik van deze schrijver heb gelezen, ik ben zeker van plan om andere boeken van haar te gaan lezen want dit smaakt naar meer.