Mike Wingate is als kind door zijn vader in de steek gelaten, zoals je wel eens leest dat een hond aan een boom wordt achtergelaten wanneer de familie op vakantie vertrekt, zo is hij achtergelaten aan een speelpleintje. Een plaatsje in een pleeggezin wordt zijn deel, hij komt er in aanraking met kleine criminaliteit alhoewel hij eigenlijk wel slim genoeg is en zou kunnen gaan studeren. Maar zijn vriend Shep, daar doet hij alles voor, te veel voor.

Nu heeft Mike een vrouw en dochter, Katherine waar hij alles voor doet. Hij is een succesvol ondernemer, heeft eigenlijk alles wat zijn hart begeert. En dan gebeuren er zaken die hij niet begrijpt, hij wordt gevolgd, zijn dochter wordt bedreigd, hij wordt bedreigd en hij weet niet waarom. Hij moet diep graven in zijn verleden, een verleden dat hij niet kent want hij was pas 4 toen hij achtergelaten werd. Hoe ver zal hij gaan om de dreiging om te zetten in een aanval?

Het einde maakt het boek rond.