Op verzoek van Ambos/Anthos uitgevers heb ik het boek de pauw van Isabel Bogdan mogen lezen.

Een groep bankies gaat samen met hun afdelingshoofd een paar dagen op cursus om beter te leren samenwerken. Dit doen ze op een afgelegen schots landgoed bij de familie McIntosh. De familie woont hier samen met een aantal pauwen, een gans, 2 honden en 2 medewerkers. 1 van de pauwen reageert overdreven op de kleur blauw.


De pauw zal een belangrijke rol blijven spelen tijdens het verblijf van de bankiers, de psychologe die het geheel moet leiden en de kok. Daarnaast valt er zoveel sneeuw dat ze allemaal ingesneeuwd worden en lange rmoeten blijven, tegen wil en dank.

Als je al eens een paar dagen met je collega's weg moest dan weet je dat dat niet altijd leuk is. Een kamer delen met een collega, de hele dag 'domme' spelletjes doen, samen zijn met mensen die je niet als je vrienden zou kiezen. Dit is de basis van het verhaal samen met de pauw die terug blijft keren.

Een leuk en makkelijk leesbaar verhaal. Je blijft je afvragen hoe het met de groep en het echtpaar McIntosh verder gaat. Het einde vond ik erg verrassend.

Ambos/Anthos bedankt voor de mogelijkheid dit boek te lezen.