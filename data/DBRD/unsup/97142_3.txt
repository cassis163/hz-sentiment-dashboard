Fields is Amerikaan van Nederlandse afkomst. Hij is journalist en wordt door zijn redacteur gekozen om Iris Kouwenhoven te interviewen. Zij schreef ooit een bestseller: het boek Antidote, wat hij altijd geweigerd heeft te lezen. Nu moet hij er toch aan geloven. Eenmaal in Nederland komt hij niet in conract met Iris, ze wordt afgeschermd door een jonge vrouw Kay. Door omstandigheden belandt hij toch in het huis van Iris en volgt zo de relatie tussen Iris en Kay.

Het verhaal intrigeert vanaf het begin. Je voelt plaatsvervangende gene als Fields in de kast in huis belandt en zo de dames bespied. Dan veranderd alles als hij door Iris wordt betrapt. De verhoudingen veranderen als Kay van niets weet. Een dagboek, een boom, een bizar ongeluk, een vreemde autorit, het blijft boeien. Het einde is dan abrupt en laat de lezer met een ongemakkelijk gevoel achter.

De schrijfstijl is vlot, de dialogen lopen goed. Iris verteld verhalen die de moeite ban het luisteren waard zijn, maar leiden uiteindelijk naar niets. Intrigerend, maar wel een beetje vreemd.