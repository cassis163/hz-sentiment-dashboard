Dit boek laat mensen warm lopen voor alle vogels in ons midden; je moet ze alleen nog wel weten te vinden. Dit kleurrijk boek met verhalen voor jong en oud zal je daar zeker bij helpen.

In het voorwoord vertelt de auteur over haar jeugd en hoe haar liefde voor de natuur en met name vogels uitgroeide tot haar onderzoeken naar vogels en haar bezigheden als vogelaar.
Bij het vogelspotten leert men anders kijken en luisteren naar vogels.
Het enthousiasme waarmee haar ervaringen neergeschreven worden werkt heel aanstekelijk. Ze vertelt in het boek ook over het ecosysteem en wat daar mee bedoeld wordt.
'Dat zijn de planten en dieren in een gebied samen. Maar ook alle relaties tussen die planten en dieren en de niet-levende natuur om hen heen, zoals de bodem, water en lucht. Het is een groot netwerk van wie eet wie en wie woont waar.'
Daarom ligt dit boek hier nu zo voor het grijpen bij mij op de kast.
Vogels kijken leer je het beste in een bekende omgeving.

De winter is een goede tijd om vogels te tellen en de auteur doet dan ook elke winter mee aan de jaarlijkse tuinvogeltelling van Vogelbescherming.
Ze telt dan een halfuur lang alle vogels in de tuin.
Je kunt dat zelf natuurlijk ook doen vanaf je balkon.

Achter in het boek staat een overzicht van de jaarlijkse reis (vliegroutes) van 'onze' trekvogels en een korte beschrijving van het jaar van een trekvogel.
Voor jonge kinderen is het een mooi boek om uit voorgelezen te worden, de wat oudere kinderen kunnen het boek zelf lezen, maar het zou mooi zijn als een ouder(e) in de buurt blijft voor eventuele vragen over nog wat moeilijke woorden.

Het was leuk om te lezen dat in het voorjaar de auteur er samen met haar vriend Arjan Dwarshuis een reis van tweeÃ«nhalf uur rijden naar Breskens in Zeeuws-Vlaanderen (NL) voor overheeft om samen de vogeltrek beter te kunnen bekijken.
Breskens ligt bij mij om de hoek en ik wist helemaal niet dat Breskens door de ligging ook een bijzondere plek is voor vogelaars!
Daar zal ik in het voorjaar zeker op gaan letten.

De vogel is onderdeel van het grote geheel en iedere vogel heeft zijn eigen verhaal.
Wist je dat de blauwe flits een ijsvogel is, maar dat het ijs zijn grootste vijand is?
En wist je dat spreeuwen veel verschillende geluiden kunnen maken en er zelfs om bekend staan dat ze meesterimitatoren zijn? Sommige spreeuwen kunnen zelfs een haan, een schaap of een startende motor imiteren!

Je steekt enorm veel op van de verhalen van Camilla Dreef terwijl je net als ikzelf zeker zult genieten van de illustraties van Liset Celie die deze verhalen op heldere wijze ondersteunen.