Na het lezen van het eerste boek in deze serie viel mij dit boek wat tegen. Het verhaal speelt zich eerst af in het landhuis, een "kleine oppervlakte" met heel veel mensen bij elkaar. Ik moest erg wennen aan alle namen van de hoofdpersonen en hun relaties tot elkaar, vooral die met een adellijke titel. De ene keer werden ze bij voornaam genoemd en de andere keer bij hun adellijke titel, dit maakt het wat verwarrend. Het is weer een mooi samenspel van inspecteur Linley en brigadier Havers maar het verhaal komt wat langzaam op gang, na de 2e moord in het landhuis komt er meer vaart in het verhaal. Wat betreft de dader wordt je telkens op het verkeerde been gezet en het blijft tot het eind een verrassing wie de moorden daadwerkelijk gepleegd heeft.