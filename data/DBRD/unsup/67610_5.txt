"Achtergelaten" is het prachtige vervolg op Zwarte lieveling! Weer
een heftig en aangrijpend boek!
Het verhaal gaat over Jonka ( het zusje van Saskia ) en heeft een
vreselijke, gewelddadige jeugd.
Ze wordt om het minste geringste inelkaar geslagen tot bloedens toe
door Bak, haar stiefvader....
Haar moeder doet niks aan deze afschuwelijke situatie en gooit het
in de drank.
Uiteindelijk komt Jonka in een kindertehuis, waar haar moeder en
Bak drie maal per jaar haar komen bezoeken. Ze ziet er altijd erg
naar uit om haar moeder weer te zien, ondanks dat ze door haar
moeder altijd weer teleurgesteld wordt. Na vele omzwervingen in
verschillende tehuizen komt ze dan toch bij haar echt vader te
wonen, waar ze enorm naar uitkan zien. Ook dit wordt een grote
fiasco, omdat haar vader ook losse handjes heeft, net als Bak, en
haar het ziekenhuis in slaat. Dan gaat ze weer naar een ander
tehuis en een andere school, waar ze gepest wordt. Haar leven
bestaat bijna alleen uit "zwarte wolken" en ze mist de liefde van
haar ouders heel erg. Haar oom en tante proberen haar zoveel
mogelijk op te vangen en de liefde te geven die ze zo mist. Jonka
is een overlever en een hele sterke jonge vrouw!
Als ze bijna achttien is krijgt ze een baan aangeboden, ver weg van
haar ouders, waar ze in haar hart afstand van heeft genomen. Ze
kiest nu voor zichzelf en komt haar grote liefde tegen....

Een schrijnend verhaal met veel mishandelingen die je door merg en
been gaan. Een heel goed geschreven boek die je tot nadenken stemt.
Als je opmerkt dat een kind systematisch mishandeld wordt
hoe belangrijk het dan is om dat door te geven. Een kind is vaak zo
machteloos en heeft hulp van volwassenen nodig! Een indrukwekkend
boek en minstens 5* waard !