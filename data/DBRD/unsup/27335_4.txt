Kim Franklin, hoofdpersonage uit de eerste twee boeken van Judith Visser, keert terug in Time-out. Haar man Manuel heeft even tijd voor zichzelf nodig, als Kim hem iets op biecht uit haar verleden. Hij laat Kim alleen en vertrekt naar zijn moeder in Duitsland. Vanaf het moment dat Manuel weg is, gebeurt de een na de andere ramp. Gelukkig vind Kim troost en steun bij haar oude vriendin Martine. Langzaam aan komt Kim er achter, dat er iets niet klopt rondom het vertrek van haar man en doet uiteindelijk een schokkende ontdekking.

Kim was voor mij als hoofdpersonage al vertrouwd, vanuit Tegengif en Tinseltown. Deze hernieuwde kennismaking is me erg goed bevallen. Al snel werd ik meegezogen in het verhaal en wilde ik nog maar één ding... weten hoe dit afloopt. De spanning bouwt zich langzaam op. Soms vond ik wat ik las zo gruwelijk, dat ik niet zeker wist of ik wel verder wilde lezen. Maar eenmaal opgeslokt in dit verhaal, is er geen weg meer terug. Ongetwijfeld het spannendste boek van Judith Visser tot nu toe. Een aanrader!