MENING

Ik was op Elfia en kwam bij de stand van mijn favoriete uitgever Zilverbron. Netjes een lijstje gemaakt met welke boeken ik wou halen en dit boek stond er niet op tot ik de schrijver Mathijs Hustler zelf tegen kwam. Hij vertelde met veel passie over dit boek en moest hem daarom ook echt mee nemen. Hier heb ik ook echt geen spijt van gehad. De beschrijving van het boek heb ik niet gelezen. Ik wou mijn eigen graag laten verassen.

Het boek gaat over een meisje Jessy die samen met twee vrienden Fahem en Lee een masker vinden in de koffer van haar vader. Ze kunnen hun nieuwsgierigheid niet tegen houden en ze zetten het masker op hun gezicht. Dit was niet zo een slimme actie, want het masker is een portaal naar de vrije wereld waar de doden leven. Jessy en haar vrienden weten niet hoe ze terug naar huis moeten en gaan met behulp van Ailea een chinese vrouw een uitweg zoeken terug naar huis. Ze moeten hierdoor een reis door de vrije wereld maken die vol gevaren zit. Zal het Jessy en haar vrienden lukken om de oplossing naar huis te vinden? Zijn er nog meer mensen die het masker willen? Is Iedereen wel echt wie hij is?

Een heerlijk Young adult, Fanstasy verhaal die lekker vlot weg leest. Ik zat vanaf de tweede bladzijde gelijk goed in het verhaal. Het speelt zich af in Egypte en alles is mooi beschreven. de karakters zijn leuk en duidelijk beschreven waar door je je eigen goed in hun kan plaatsten. Vanaf de helft van het boek begint er veel te gebeuren, een rollercoaster aan avonturen. Soms moest ik even overnieuw lezen omdat ik het even kwijt was bij wie het gebeurde. In het boek komen magie, fantasy en de moderne dingen bij elkaar en gaat goed samen.

Het boek zelf heeft een mysterieuze kaft die goed bij het verhaal past. Het boek heeft de mooie hoeveelheid van 385 bladzijden wat ik een pluspunt vind.

Dit boek is een echte aanrader onder de Young Adult en fantasy lezers.
Ik heb er van genoten en ik kijk heel erg uit naar het vervolgverhaal.


STERREN



Ik geef dit boek ☆☆☆☆



BOOKLOVERSAPHIRA