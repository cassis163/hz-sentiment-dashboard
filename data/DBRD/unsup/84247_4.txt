Saturnusplein 3 is spannend, onheilsspellend, meeslepend en hartverscheurend. Een roman die onder je huid kruipt en je aan het nadenken zet: hoe komt een mens ertoe een ander ernstig te beschadigen? Welke consequenties heeft het najagen van idealen? Kunnen we herstellen van de beschadigingen die we hebben opgelopen?
Josha Zwaan weet als geen ander de lelijke kant van de mens bloot te leggen. Door het verhaal te schrijven vanuit het perspectief van de hoofdpersoon (Lies) word je deelgenoot van het proces dat ze doormaakt en kun je een poging doen te begrijpen hoe ze ertoe is gekomen te doen wat ze heeft gedaan, hoe gruwelijk dat ook is.
Daarnaast is Saturnusplein 3 ook historisch zeer interessant met veel aandacht voor de rol en de ontwikkelingen rondom de communistische partij waar de echtgenoot van Lies en later Lies zelf deel van uit maakt.
Zwaans ontspannen schrijfstijl zorgt er voor dat het boek ondanks het onderwerp niet t√© zwaar wordt.
Kortom: prachtig! Lees!