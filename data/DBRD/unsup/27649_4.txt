Stephen Bishop is een geneticus die denkt het bewijs te hebben gevonden voor het ontstaan van de aarde en het bestaan van de menselijke ziel. Hij neemt contact op met een uit het oog verloren vriend, Dan Lawson.

De verschillen tussen de twee mannen zijn groot. Stephen is een religieuze man die geheel en al op gaat in zijn werk. Dan heeft het geloof vaarwel gezegd en zit psychisch in een diep dal, nadat hij, na een mislukte actie, zijn werk is kwijtgeraakt, maar wanneer Dan hoort dat het negenjarige dochtertje van Stephen leukemie te hebben is dat voor Dan de drijfveer om Stephen ter wille te zijn.

Stephen heeft gezocht naar mogelijke oplossingen en een therapie om de ziekte van zijn dochtertje te genezen, maar hij voelt de hete adem in zijn nek van "De Commissie", een consortium, die grip willen hebben op de kennis die Stephen heeft opgedaan. Zij doen hem een aanbod en manipuleren hem hiermee.

Dan is een voormalig cyberintelligence-analist en Stephen vraagt hem om hem te helpen zijn veiligheid te waarborgen door zijn kennis te beschermen door middel van een digitale beveiliging.

"Hoe zit het met het bewustzijn? Wat is het verband met wat jij beschreef als kwantumeenheid?"
"Nu raak je de kern. Ik moet er meer onderzoek naar doen, maar als ik gelijk heb, heb ik bewijs gevonden voor het bestaan van de menselijke ziel. Die van jou incluis."

Wanneer er in het geheim wordt geÃ«xperimenteerd, loopt dit onherroepelijk uit op een drama. Voor de sceptische Dan is dit echter het startsein om samen met de kinderoncoloog Trish op onderzoek uit te gaan. Wie gaat er schuil achter de naam Galileo? Welke rol heeft de in Iran geboren wetenschapper Sousan Ghardi in het geheel?

Met dit debuut heeft Bruce Buff het zichzelf niet al te gemakkelijk gemaakt om bij een groot publiek in de smaak te vallen. De vele technische en wetenschappelijke passages zijn voor de leek niet altijd gemakkelijk leesbaar en begrijpbaar. Het vereist de volle aandacht en een tablet binnen handbereik om de nodige dingen op te zoeken, om zodoende beter te begrijpen hoe het beschrevene in elkaar steekt. Voor de lezer die minder interesse heeft voor deze lastige materie is het echter geen enkel probleem om evengoed het grote geheel van het verhaal te begrijpen. Het boek bevat weliswaar veel interessante informatie, maar dit verhoogt het leestempo niet.

Jammer genoeg zijn de personages psychologisch niet allemaal goed uitgewerkt en blijven wat plat. Van Dan Lawson komen we gedurende het verhaal wel iets meer te weten.

Verwarrend is dat op de cover staat dat het hier een thriller betreft, terwijl op de eerste pagina staat dat het een roman is. Ondanks het feit dat hier om een race tegen de klok gaat, is de spanningsboog nooit hoog. Het sluimert wel, maar nagelbijtend is het niet.
De religieuze kant van het verhaal wordt mede weergegeven door middel van Bijbelse teksten en passages.

Voor wie interesse heeft op natuurkundig, scheikundig en wetenschappelijk terrein is het zeker een interessant boek en de plot is, op de wetenschappelijke passages na, vlot leesbaar. Het is duidelijk dat de auteur gedegen onderzoek heeft gedaan naar de materie en zich er goed heeft verdiept en/of zich heeft laten voorlichten.

De draadjes van het geheel komen aan het eind van het boek niet helemaal bij elkaar en doet vermoeden dat er nog een vervolg zal komen. Open einde? Dit boek laat de lezer wel achter met de nodige vragen over de wetenschap vs religie.
De auteur heeft voor de tweede helft van 2017 een tweede boek in de pen. Wie weet.....