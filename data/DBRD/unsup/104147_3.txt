Verloren dochter is een boek van de Australische auteur Helen Fitzgerald.

Het boek vertelt het dramatische verhaal van Su-Jin, een meisje afkomstig uit Zuid-Korea dat als baby geadopteerd werd door Ruth en Bernie. Onderstaande fragment maakt meteen het plot duidelijk:
'Ik heb twaalf jongens gepijpt in Magaluf. Tot nu toe hebben drieÃ«ntwintigduizend zesennegentig mensen me dat zien doen. Onder wie misschien mijn moeder, mijn vader, mijn zusje, mijn oma, mijn andere oma, mijn opa, mijn baas, mijn biologieleraar en James, mijn vriendje van de afgelopen zes weken.'

Deze eerste regel in het boek is meteen een harde en zet onmiddellijk de toon voor de rest van het verhaal. Su durft niet meer naar huis komen na wat ze gedaan heeft en door het filmpje dat daarvan via de sociale media verspreid wordt. Ze wil door niemand gevonden worden. Maar haar adoptiemoeder Ruth wil haar wel vinden en zint op wraak op degene die haar dit heeft aangedaan. Hoe is dit kunnen gebeuren?

De personages worden een voor een allemaal mooi uitgewerkt en gekarakteriseerd. Ieder wil het drama op zijn manier proberen op te lossen, maar dat kan soms al eens botsen.
Doorheen het verhaal zijn er verscheidene verwikkelingen die de hele zaak rond het filmpje er niet eenvoudiger op maken en die het schuldgevoel bij bepaalde personages laten oplopen. Want door het viraal gaan van de beelden zit niet enkel Su in de problemen, maar op de rest van haar gezin.

De schrijfstijl van Helen Fitzgerald is prettig en vlot om te lezen. Wel ging het einde van het verhaal vrij snel in vergelijking met de rest van de boek. Tot aan de laatste vier hoofdstukken springt het verhaal steeds van het standpunt van Su naar dat van haar moeder en de rest van het gezin en draait het vooral om de zoektocht naar Su, het proberen wegkrijgen van het filmpje en het proberen wraak nemen op de dader. Het is enkel in de laatste hoofdstukken dat Su terug is en dat je je als lezer de vraag stelt hoe dit alles nu in dertig bladzijden nog opgelost kan worden.

Het thema van het boek is heel actueel, want vandaag de dag leven we in een maatschappij waarin de sociale media een belangrijke rol spelen. En die kunnen een positieve, maar zoals hier in het boek, ook een negatieve invloed hebben op je leven. Eenmaal je iets geplaatst of gedeeld hebt, is het nog moeilijk om het weer van het internet te halen of om het eventueel viraal gaan tegen te houden.
Een algemene boodschap: let op met wat je zelf via sociale netwerken verspreidt of wat anderen over jou verspreiden via alle mogelijke manieren.

Het boek is niet echt een literaire thriller te noemen. Het boek ontbreekt wat aan spanning. Verloren dochter is eerder een hedendaagse roman die je als lezer aan het denken zet over en bewust maakt van de gevaren die de sociale media met zich meebrengen.

Dit boek krijgt van mij drie sterren.