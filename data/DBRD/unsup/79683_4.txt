De auteur Jef Aerts heeft reeds twee Zilveren Griffels en de Boekenleeuw, de prijs voor het mooiste kinderboek gewonnen. ‘Paard met laaren’ zal zeker hoge ogen gooien in verschillende jury- beraadslagingen. Waar het boek in de eerste hoofdstukken hilarisch begint, komt al snel ‘de clown’ om de hoek kijken en wordt het verhaal gekruid met wat tragedie en zelfs sensatie.

Fieke gaat uit school regelmatig bij Olga op bezoek. Olga heeft een oud- circuspaard Lasse opgenomen. Lasse behoeft veel verzorging en draagt laarzen aangezien zijn hoeven zijn verbrand tijdens een circusact met clown Baruso. Olga heeft Lasse, naar eigen zeggen, gered van clown Baruso. Aan het einde van haar leven laat Olga Fieke beloven goed voor Lasse te zorgen. Na haar dood neemt Fieke Lasse mee naar huis, stalt het paard op het terras en schrikt vooral haar vader zich een hoedje. Ze hebben geen plaats voor Lasse en Fieke moet op zoek naar een ander plekje voor Lasse. Vos helpt haar daarbij. Wanneer plotseling clown Baruso opduikt om Lasse weer mee te nemen neemt het avontuur een wending. Ze slaan op de vlucht, maar hoe verplaats je een paard op laarzen ongezien?

‘Paard met laarzen’ van Jef Aerts met illustraties van Judith Vanistendael, Em. Querido’s Kinderboeken Uitgeverij, 2015.

/Lmcmr