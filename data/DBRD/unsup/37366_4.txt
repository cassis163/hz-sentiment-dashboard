Als liefhebber van Goddard zijn boeken heb ik dit boek met veel plezier gelezen en waardeer het als een van zijn betere, 4 sterren! Niet de beste, dat blijft voor mij Clouds Frome. Maar goed. Zoals bij bijna alle boeken van Goddard begint het verhaal achteloos, je wordt als lezer meegenomen in een verhaal/scene. Dat boeit, de schrijfstijl is mooi, ontroert soms. Kortom knap. In dit boek is ook sprake van een zekere spanning, al is dat niet een tergende spanning dat je op het puntje van je stoel zit. Het is meer een verhaal met intriges, personage ontwikkelingen, verhoudingen die een bepaalde spanning oproepen bij je als lezer. Het begin vond ik heel krachtig neergezet, het middenstuk in het boek dat valt me eerlijk gezegd wat tegen, enigzins ook wat verwarrend door complexe geschiedkundige beschrijvingen, de plot, het laatste deel van het boek vind ik geweldig. Met name de thematiek die hier achter zit, voor mij als adoptievader herkenbaar. In het verhaal een kind wat weggerukt wordt van zijn biologische ouders en waarin haar verleden wordt "doodgezwegen", zo wil je het als adoptievader bij je eigen kind niet doen en komt het belang van dat verhaal vertellen/die band met het oorspronkelijke land van je adoptiekind naar voren. Dat thema ontroerde me echt. Vandaar een hele goede score, 4 sterren. Ik kijk weer uit naar zijn volgende boek.