Arthur Japin stelt nooit teleur en ook het boek Kolja is weer een schot in de roos. De mysteries rond de dood van de Russische componist Tsjaikowski worden door Japin beschreven in een prachtig boek. Spannend en intrigerend geschreven, goede historische roman, mooi taalgebruik. Met hoofdpersoon Kolja heeft Japin weer een buitenbeentje te pakken die de mysteries over Tsjaikowski dood weet te ontrafelen. Het is mooi hoe Arthur Japin fictie en historische feiten weet te combineren tot één verhaal. Enige minpunt is dat het dagboek van Modest (de broer van componist Tsjaikovski) de vaart er een beetje uithaalt. Maar aan de andere kant geeft dit dagboek wel weer extra info. Echt een aanrader dit boek.