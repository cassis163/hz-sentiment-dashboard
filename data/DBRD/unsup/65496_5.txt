Niet gelijk voor de hand liggende onderwerpen; een gestolen nier en kunstvervalsing net voor de val van de DDR maar deze thriller leest heerlijk weg en is tegelijkertijd best leerzaam. De schrijfster heeft een zeer toegankelijke schrijfstijl.

Je volgt de hoofdpersoon Josta van 18 april 2014 tot en met 6 september 2014. Josta is een vrouw van 46 jaar die is geboren in de voormalige DDR. Als kind beschikt ze over uitzonderlijk tekentalent, waardoor ze via het communistische systeem in de DDR klaar gestoomd wordt om haar talenten optimaal te benutten.

Ze sluit zich als puber aan bij de Königstein Gruppe, 5 personen die vanaf 1988 in opdracht kunstwerken vervalsten in Schloss Schönwald en deze werden voor enorme bedragen verkocht en deze transacties werden genoteerd in een dossier. Uiteindelijk worden deze 5 personen opgepakt en overgebracht naar de Stasigevangenis Berlin – Hohenschönhausen, waar ze zware ondervragingen en psychische en fysieke mishandelingen ondergaan om het dossier boven water te krijgen.
Door het eerste hoofdstuk zit je direct in het verhaal, Josta wordt zeer verward wakker in haar eigen huis in Mechelen in Zuid-Limburg, ze is 10 dagen “kwijt” en komt er via een onderzoek bij haar huisarts achter dat een van haar nieren operatief is verwijderd.

Daarna volgt je via flashbacks haar leven van haar kinderjaren tot nu toe, haar relaties tot haar ouders en lieve buurman Gabaatar uit Mongolië.
Haar verhaal wordt afgewisseld met cursief gedrukte hoofdstukken waar je het verhaal / de gedachten volgt van een bewaker van de Stasigevangenis Berlin – Hohenschönhausen.

In de nacht dat de Muur in Berlijn valt, Josta is dan 21 jaar, vlucht ze en wordt ze gevonden door de 27-jaar oudere David, met wie ze een relatie krijgt en in Nederland gaat wonen en de Nederlandse nationaliteit krijgt. Als ze door de gestolen nier ontdekt dat ze achtervolgt wordt, wil ze graag haar verhaal van de kunstvervalsingen en vooral de enorme bedragen die hiermee zijn verdiend door de leiders, aan het licht brengen. Ze ontmoet Tom, een journalist en neemt hem in vertrouwen en samen puzzelen ze uit hoe ze het dossier weer in haar bezit kan krijgen en de leiders uiteindelijk nog kan straffen voor hun wandaden. Het is een mooie en spannende thriller, je voelt continue de angst en tijdsdruk bij Josta!

In het laatste hoofdstuk, ruim 2 jaar later, leidt Josta uiteindelijk het leven waar ze altijd van gedroomd heeft, de cirkel is rond.

De omschrijvingen van de natuur en de omgeving zijn zeer beeldend beschreven waardoor je de natuur bijna ruikt en ziet en de omgeving goed bijdraagt aan het verhaal. Ook de Duitse stopwoordjes en Duitse woorden die de hoofdpersonen veelvuldig gebruiken zijn herkenbaar en dragen bij om het verhaal compleet te maken.