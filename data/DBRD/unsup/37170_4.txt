Het derde deel van de thrillerserie, die zich afspeelt in Noord-Ierland. En land, dat nog gebukt gaat onder de “Troubles” die zich generaties lang hebben afgespeeld en waarin het verleden zich nog elke keer manifesteert in de tegenwoordige tijd. Waarin families nog rouwen om hun doden en vermisten. Een daarvan is Paula Maguire, haar moeder is toen Paula dertien jaar was plotseling verdwenen. De vader van Paula P.J. Genoemd was zelf politie-agent en heeft meegewerkt aan de zoektocht en is uiteindelijk zelfs verdachte geweest. Tot op de dag van vandaag is Paula op zoek naar haar moeder. Ze is forensisch psychologe en werkt nu in Ballyterrin bij het team: Vermiste personen geleid door een Engelsman Guy Brooking. Ook in de groep spelen de diverse religieuze achtergronden een rol. De verschillen zijn ook nodig om mensen tijdens verhoren niet voor het hoofd te stoten.

Na een tijd van rust en vrede is tien jaar geleden een bom ontploft in een dorpje dichtbij Ballyterrin, waar zestien mensen de dood hebben gevonden. Er zijn vijf mensen voor opgepakt: behorende tot een splintergroepering:"Ireland First" maar door slordigheid van de politie en justitie zijn ze aan een veroordeling ontsnapt. Nu blijkt dat de vijf “daders” allemaal verdwenen zijn en een van hen wordt al snel gevonden; opgehangen. Paula gaat ervan uit, dat ze ontvoerd en gedood zullen worden om gerechtigheid te laten zegevieren. Zij krijgt grote weerstand van de bevolking omdat de slachtoffers en nabestaanden nu gehoord worden. Zij en de rest van het team moeten heel voorzichtig opereren en ondertussen worden na elkaar nog drie mensen vermoord.

Het verhaal wordt door drie personen verteld: door Paula, als onderzoeker, door Maeve Cooley een journaliste die er een boek over heeft geschreven en door Kira een jong meisje dat slachtoffer van de bomaanslag is en waarbij haar zus overleden is. Daardoor wordt duidelijk wat er allemaal speelt en gespeeld heeft. Het meisje Kira is wat geheimzinnig, pas aan het eind van het boek wordt haar rol duidelijk.

In het team spelen zich allemaal processen af, Paula, die zwanger is en niet weet wie de vader is en die tot op het eind van de zwangerschap, zich overal mee bemoeit. Guy, die de vader van haar ongeboren kind kan zijn, de verhouding tussen het team Vermiste personen en Helen Corry: hoofd team Ernstige Delicten: een machtsstrijd wie waar verantwoordelijk voor is. Paula, die ondertussen ook nog zoekt naar haar vermiste moeder en die een lid van het team beschuldigt dat hij niet de waarheid vertelt.

Wat de opbouw van het verhaal betreft, heel langzaam worden de contouren zichtbaar, er is vooruitgang en er worden fouten gemaakt. Er zijn emoties tussen het team Vermiste Personen en de groep slachtoffers en nabestaanden die boos zijn omdat zij van mening zijn, dat de daders gestraft moeten worden en zij werken tegen.
Privé heeft Paula te maken met haar vader, die uiteindelijk zijn vrouw doodverklaard om te kunnen trouwen en met Aidan, journalist, die ook de vader van haar kind kan zijn maar waar ze steeds ruzie mee heeft.

Het plot is heftig en heeft een onverwacht verloop. Als het afgelopen is blijft de vraag open:”Waar is de moeder van Paula, is ze ontvoerd en vermoord en waarom dan? Is ze uit zichzelf weggegaan en zo ja waar is ze op dit moment?” Vragen, die hopelijk in een volgend boek beantwoord zullen worden.