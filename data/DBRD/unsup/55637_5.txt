Informatie over het boek
Brian Selznick - De Wonderlingen
Lannoo 2016
Bladzijden: 652
Illustraties van Brian Selznick
Vertaald door Aleid van Eekelen-Benders
Brian Selznick (East Brunswick, 14 juli 1966) is een Amerikaans auteur en illustrator.
Selznick brak door in 2007 met het kinderboek De uitvinding van Hugo Cabret, dat in 2011 werd verfilmd onder de titel Hugo. Hij ontving er verschillende prijzen voor. Selznick is vooral bekend om zijn stijl, waarbij hij bladvullende tekeningen combineert met kortere stukken tekst. In 2011 verscheen zijn volgende boek, Het wonderkabinet, waarin hij opnieuw op dezelfde manier werkt. Selznick illustreert ook andere boeken.
In mei 2016 kwam het boek De wonderlingen uit, een beeld- en prozaverhaal.
Waar gaat het boek over?
In 1766 spoelt Billy Wonderling aan land na een schipbreuk. Hij wordt de stamvader van een beroemde acteursfamilie.
Twee eeuwen later. In 1990, loopt Joseph weg van zijn kostschool. Hij komt terecht bij een vreemde oom in een nog vreemder huis, vol oude portretten en schimmen uit het verleden. Daar vindt Joseph aanwijzingen over zijn familie. Langzaam ontdekt hij dat zijn leven op vreemde wijze verweven is met dat van Billy.
Achterflap
De Wonderlingen is een wervelend verhaal in woord en beeld over liefde, vriendschap en de kracht van verhalen vertellen.
Het is een boek vol mysterie, levendige personages, verrassende twists en een ontroerende ontknopping.
*Een rijke en verassende leeservaring – The new York Times
*Complex, boeiend, en vol prachtige illustraties en tekst. Dit boek staat als een huis – School Library Journal
Wat vind ik ben dit boek?
Ik vind het boek subliem. Ik moet eerlijk bekennen dat ik gek ben op tekenen. Dat is mijn tweede passie en dit boek is op ge-wel-dige wijze geïllustreerd. Uren heb ik door de tekeningen gedwaald om te kijken of ik het verhaal naar aanleiding van de tekeningen kon ontrafelen. Wat kan deze man tekenen. Wat een expressie in de gezichten, door de tekeningen zag ik het verhaal dat daarna volgt zo ontzettend in beeld, dit is zo grandioos mooi gedaan.
Ik ben gedurende de tijd dat ik in dit boek keek en las, verliefd geworden. Verliefd op de tekeningen, verliefd op dit verhaal. Het boek leest langzaam, maar dat is ook echt van toepassing bij dit verhaal. De opbouw is rustig en heel erg mooi.
Ik ga dit boek aan iedereen aanbevelen, voor nu is dit denk ik het mooiste boek dat ik ooit heb gelezen, maar ook ooit heb gezien. Een roman zoals je ze zelfde ziet.
Dit boek staat op eenzame hoogte. Ik lees ontzettend veel, en vaak krijg ik de vraag gesteld, wat is het mooiste boek dat je hebt gelezen. Das bijna niet te beantwoorden, maar vanaf nu staat mijn antwoord als een huis, net als dit boek staat als een huis.
De wonderlingen, Brian Selznick
Je mag 5* geven, dus officieel 5*, maar ik heb meerdere boeken 5* gegeven, dus doe ik dit boek tekort.
Deze krijgt er van mij 10.
SUBLIEM/PRACHTIG