Al snel in het begin maken we kennis met de broers Daniel en Max. De beide personages worden goed neergezet en zowel het verleden als het heden worden besproken. De broers zijn dan wel een eeneiige tweeling, maar hebben beide een andere identiteit. Het resultaat is een verhaal met een beklemmende sfeer waarin je meeleeft met Daniel die van plek heeft gewisseld met zijn broer Max, en nu alles op alles moet zetten om uit het Hemeldal te komen. Of je wilt of niet er eenmaal aan begonnen, moet je ondanks dat de spanning niet bloedstollend is toch doorlezen. Je wilt dan ook alleen maar weten; Hoe loopt dit af. Marie is er dan ook in geslaagd om de alle aandacht vast te houden. De plot zit goed in elkaar en wat begint als een kabbelend beekje veranderd langzaam in een snelstromende rivier. De schrijfstijl is wel prettig en heeft niet veel weg van een gebruikelijke Scandinavische thriller. De namen zijn eenvoudig en goed uit te spreken, geen langdradig of overdreven gedetailleerd verhaal. Een verhaal dat met veel vaart verteld wordt. Een aanrader voor de liefhebbers van een goed in elkaar zittende psychologische thriller. Ik geef hem dan ook ruim 4 sterren.


Spanning: 4 sterren
Plot: 4 sterren
Leesplezier: 5 sterren
Schrijfstijl: 5 sterren
Originaliteit: 4 sterren
Psychologie: 4 sterren