De manier waarop Tamora Pierce je introduceert in de wereld die zelf heeft geschapen is rustig, maar wel duidelijk. Heb je echter nog nooit eerder een boek uit deze wereld gelezen, kan dit deel erg tegenvallen.

We leren Arram Draper kennen op zeer jonge leeftijd. Hij is een begaafde leerling in magie en laat al snel zijn stempel achter op zijn medestudenten en leraren.
Al vroeg in het boek leren we Ozorne en Varice kennen. Deze 2 zijn een groot deel van het verdere schoolleven van Arram en leren we dan ook iets beter kennen dan de rest van de personages. Helaas echter niet zoveel als ik misschien had gewild.
De 3 raken bevriend en volgen vele lessen samen, daar ze alle drie zeer begaafd zijn in de magie en erg jong op de school terecht zijn gekomen.

Helaas is dit ook wel zo'n beetje alles wat er in dit boek aan de hand is. We volgen het schoolleven van Arram en hier en daar Ozorne en Varice. Een echt plot is er niet. Het voelt meer aan als een zeer lange introductie voor de rest van de serie.
Het ene hoofdstuk wordt er een tijdbestek van 2 dagen besproken om bij het volgende hoofdstuk ineens 4 maanden verder te zijn. Ik vond het hierdoor af en toe erg lastig om nu precies te volgen waar we nu waren en ook vooral hoe oud de personages nu inmiddels waren.

Het is absoluut geen slecht boek en ik ben er ook van overtuigd dat het verhaal veel potentie is. Echter denk ik dat je beter eerst de serie gelezen kan hebben voordat je aan deze "prequel" begint.