Droom ik en is het nacht, of is mijn ster verdwenen.
Ik waak, 't is overdag en ik zie mijn Sterre niet.
Oh hemel, die mij het zien van haar verbiedt,
Spreek mensentaal en zeg mij waar is mijn Sterre henen.

Historische Helden - Sterre. De familie Huygens in de Gouden Eeuw. - Rieks Veenker

Dit boekje maakt deel uit van een serie geschiedenis boekjes voor kinderen.

Dit boekje gaat over Sterre, tegenwoordig weer een veel gehoorde naam, maar destijds uniek als koosnaampje voor Suzanna, de vrouw van Constantijn Huygens. Naar we weten de eerste Sterre, geregistreerd in de geschiedenis van de mens. In het boek maken we kennis met de familie Huygens, door middel van de enige dochter, die niet alleen haar officiÃ«le naam, maar ook haar koosnaam georven heeft van haar moeder.
Zoals traditie in de familie Huygens krijgen de jongens met hun 12e verjaardag een boek om verslag te doen van belangrijke gebeurtenissen,  zoals hun reizen. Nu is dat aan meisjes niet voorbehouden, maar Sterre krijgt toch een dagboek en via dit dagboek leren we over de Gouden Eeuw.
Stukjes verhaal wisselen elkaar af met stukjes dagboek en stukjes informatie. Het verhaal van Sterre vertelt ons over zichzelf, vader, haar 4 broers,de hond, het dienstmeisje en vele anderen.
We volgen Sterre op de kermis, in huis, in Den Haag, met de trekschuit en op de buitenplaats, een tweede huis met een groot stuk land.
Christiaan is de lievelingsbroer van Sterre, hij houdt van wetenschap en is uitvinder. We leren dan ook veel over sterren.

Ik vond het een leuk boek, doordat je door de ogen van het jonge meisje Sterre kijkt, komt het verhaal tot leven. Ondanks dat het over geschiedenis gaat en heel leerzaam is, wordt het daardoor niet saai en leest het als een gewoon kinderboek.
Hoewel ik zeker denk dat er leukere en spannendere boeken te vinden zijn, zijn er ook veel saaiere boeken, zeker als het geschiedenis betreft.
Het boek heeft mooie illustraties en geeft een goed beeld van de Gouden Eeuw. Het taalgebruik  is modern, hoewel er natuurlijk wel woorden in zitten die we nu niet meer gebruiken, bv aalmoes, schout, marskramer, gulden. Daar zit ook het leerzame in, deze woorden worden aan het eind van de hoofdstukken toegelicht. Er komt een stukje in voor over radbraken, dat is wel wat naar om te lezen, maar dat was ook gruwelijk. Al met al een leuk boek, benieuwd naar andere delen.
Al heeft dit boek wel de allermooiste naam in de titel.