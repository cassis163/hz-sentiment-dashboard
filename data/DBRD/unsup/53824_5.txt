Na op vakantie volledig te zijn opgeslokt door De Da Vinci code, Heb ik bij thuiskomst gelijk dit boek aangeschaft (ik vrees dat ik daar niet de enige in ben). Wederom pakte het boek me beet vanaf de allereerste pagina, het verhaal is spannend en heeft een goed tempo dat, naarmate het einde nadert, steeds hoger wordt opgevoerd. De gebeurtenissen in dit boek zijn iets grimmiger van aard dan DDVC, maar dit voerde mijns inziens de spanning nog hoger op. De plotwendingen in dit boek waren verrassend, zelfs als je denkt te weten waar het op uit gaat draaien, blijkt aan het einde dat je er toch naast zit en blijkt Brown je behoorlijk bij de neus genomen te hebben. Verder sprak het 'race tegen de klok' concept mij enorm aan. Wat ik persoonlijk erg prettig vind aan Browns boeken is dat ze intelligent en intrigerend zijn zonder in saaiheid te vervallen, nergens verslapt het tempo en nooit vervalt hij in saaie droge kost. Ik heb vannacht tot half 2 (!) zitten lezen om maar te weten hoe het af zou lopen. Het Bernini mysterie is een boek waar je meteen je tanden inzet (hap), waarvan je de pagina's in recordtempo omslaat (slik) en waarvan je sneller dan je eigenlijk wilt de achterflap weer ziet (weg). Wederom een aanrader! ennuh... ik heb Het Juvenalis dilemma alvast maar weer gekocht.......