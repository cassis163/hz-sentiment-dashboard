Een boek van Hakan Nesser lezen staat voor mij altijd garant voor een aangename leeservaring. Ik noem het gerust een totaalbeleving. De sfeer, het verhaal, de personages, de spanning, een vleugje filosofie, het taalgebruik, ... noem maar op, alles zit gewoon goed. De vreemde titel van dit boek verbergt een ingenieus misdaadverhaal over een moordenaar die zijn identiteit koppelt aan personages uit literaire boeken. Ex-commissaris Van Veeteren komt via zijn boeken antiquariaat de dader op het spoor. De jacht is geopend.

Voor mij is dit een uitstekend boek en zijn de 5 sterren dik verdiend. Dit boek is trouwens ook verfilmd.