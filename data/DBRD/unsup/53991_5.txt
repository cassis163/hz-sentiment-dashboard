Hoewel deze serie op sommige punten zo anders is dan Harry Potter, heb ik voor het eerst weer dat zelfde gevoel bij het lezen. Het is voor volwassenen geschreven, maar ik denk dat jongeren er ook van zullen genieten. Genevi√®ve Cogman schrijft meesterlijk, snel en slim. Ze sleept je mee in het verhaal, elke bladzijde is boeiend. De spanning spat er vanaf.
De auteur maakt gebruik van de 'show-don't-tell' manier van schrijven. Je hebt geen last van pagina's vol aan uitleg over hoe de wereld(en) in elkaar zit(ten). Toch is alles eigenlijk meteen duidelijk, ik ben nooit in de war geweest of gedacht 'wat gebeurd hier'.
Het is fijn dat de boeken niet zo dik zijn, want dat is meestal een struikelblok voor mensen om dit genre te lezen. Aan de andere kant vind ik het jammer dat ze zo snel uit zijn. De omslagen zijn prachtig, ik wil ze allemaal in mijn kast hebben. Ik hoop dat Cogman nog tientallen delen gaat schrijven. Op dit moment zijn er 5 delen verschenen, en is een zesde in de maak.