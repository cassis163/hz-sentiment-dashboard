Dit boek van Dizzie.nl mogen ontvangen om te recenseren. Ik ben erg benieuwd naar dit boek, gezien de grote hype die hieromheen waard. 

 
Het meisje in de trein is het debuut van Paula Hawkins en gaat over Rachel, zij reist dagelijks met de trein van haar huis naar Londen. Hierbij komt ze dagelijks langs de huizen in een klein dorpje. Ze stelt zich voor hoe het leven van deze mensen eruit ziet en wat ze allemaal doen. Op een dag is één van de vrouwen, Megan, die langs het spoor woont, vermist. Rachel leeft zo mee en denkt dat ze informatie heeft die te maken kan hebben met de verdwijning van Megan. Het enige probleem is dat Rachel een drankprobleem heeft en hierdoor een onbetrouwbare getuige blijkt te zijn. Terwijl Rachel haar problemen verdrinkt en haar ex blijft lastig vallen, maken we kennis met Anna. Anna is de “nieuwe” vrouw van de ex-man van Rachel en ze wonen in dezelfde straat waar vandaan Megan wordt vermist.


Het verhaal zit goed in elkaar, je beleeft het verhaal door de ogen van Rachel, Megan en Anna, waardoor je een goede inkijk krijgt in het totaal plaatje. Het verhaal is knap, spannend en intrigerend geschreven. Je vraagt je soms af hoeveel pech iemand in zijn leven kan hebben. Al deze verhalen leiden naar een spannende en verassende ontknoping. Maar de thriller van het jaar? Nee, dat kan ik er helaas niet van maken. Het is een goed leesbaar en spannend boek, maar af en toe is het wel wat too much, wat er allemaal gebeurd en hoe de levens van de personages zich in elkaar verwikkelen.


Een intrigerend en verassend verhaal, maar niet de thriller van het jaar.