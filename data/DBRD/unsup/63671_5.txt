Zoals ik al over Tango Mortale schreef: ook Koudvuur van Stefaan van Laere is grote klasse. Zijn personages blijven van thriller tot thriller groeien en kleven aan mijn netvlies. ik houd van zijn schrijfstijl, die niet zozeer op een (in vele gevallen ongeloofwaardige) plot gericht is, want dat kan ik aan de meeste misdaadromans verwijten. Ze hebben doorgaans een verhaallijn die er met de haren bijgesleurd is, en Van Laere vermijdt zorgvuldig deze valkuil. Bij hem heb je het gevoel dat zijn figuren echte mensen zijn, met hun kleine gebreken en ergernissen maar ook vreugdes en liefdes.Iets wat in het Vlaamse thrillerlandschap toch behoorlijk uniek is. Ik wil liever niet met anderen vergelijken, zijn idioom en landschap is uniek. Met andere woorden, ik kijk al naar het vervolg uit.