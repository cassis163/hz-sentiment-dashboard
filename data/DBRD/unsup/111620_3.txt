Cecelia Ahern - Liervogel

Titel: Liervogel
Auteur: Cecelia Ahern
Uitgeverij: Prometheus
Publicatiedatum: december 2017
Aantal blz: 399

Cover
De cover is prachtig. Mooie kleuren, mysterieus. Net als een Liervogel.

Auteur
Cecelia Ahern, dochter van de Ierse ministerpresident, studeerde journalistiek en mediacommunicatie voordat ze aan haar schrijfcarrière begon. Ze debuteerde op 22-jarige leeftijd met de roman PS: Ik hou van je, die werd genomineerd voor de beste nieuwkomer 2004/2005 op de British Book Awards. Het boek groeide uit tot een ware bestseller: het is uitgegeven in 55 landen en het boek is inmiddels verfilmd met Hilary Swank en Gerard Butler in de hoofdrol. Ook heeft Cecelia als producer (en bedenker) van de Amerikaanse televisieserie Samantha Who? gewerkt.

Achterflap/samenvatting
Wanneer je iets bijzonders en zeldzaams tegenkomt, zou je dat dan voor jezelf moeten houden of juist met de wereld moeten delen?
Diep in de beboste bergen van Ierland woont een jonge vrouw volledig afgesloten van de bewoonde wereld. De prachtige, mysterieuze Laura beschikt over een ongekend talent: ze kan elk geluid nadoen, net zoals de Australische liervogel. Wanneer zij plots Solomon en zijn filmcrew tegenkomt, wordt haar leven op zijn kop gezet. Weggehaald uit haar vredige omgeving naar de drukte van de grote stad wordt Laura geconfronteerd met een wereld die wanhopig probeert haar te begrijpen. Solomon, die een intense verbintenis met Laura voelt, gelooft dat men haar en haar gave zal omarmen. Maar zal Laura daadwerkelijk in staat zijn om haar vrijheid te behouden of zal ze in een gouden kooi terechtkomen? Zoals alle wilde vogels moet ook zij haar vleugels kunnen uitslaan.
Liervogel is een diep ontroerend verhaal over het rusteloze verlangen dat in ons allemaal huist en het geluid van de stilte dat zich achter het lawaai van onze drukke wereld bevindt.

Mijn mening
Met kreten als ‘intrigerend, lyrisch en werkelijk prachtig’ en ‘een must read’ is mijn aandacht wel getrokken. Als de cover dan ook nog mooi is en de tekst op de achterflap je ook wel bevalt, dan ga ik met enthousiasme van start.

Het verhaal van Laura intrigeert me. Een jonge vrouw wordt aangetroffen op een berg in een klein huisje, totaal afgesloten van de bewoonde wereld, zonder stromend water en elektriciteit. Ze kan elk geluid nadoen, en doet dit dan ook veelvuldig, maar ongecontroleerd. Bo en Solomon, een stel, dat samen met Rachel een documentaire opneemt in hetzelfde gebied, vinden haar in het bos. Vooral Solomon is direct helemaal in de ban van Laura en lijkt af en toe wel een verliefde puber.

Maar als snel neemt het verhaal zo’n wending dat het voor mij onrealistisch wordt. Ik krijg zelfs een beetje een hekel aan Laura omdat zij voor mijn gevoel niet reageert op dingen zoals dat eigenlijk ‘normaal’ zou zijn voor een vrouw die nooit mensen en drukte om haar heen heeft. Maar wat is normaal?

Cecelia Ahern heeft een erg prettige schrijfstijl. Je vliegt bijna door het verhaal, maar het kan me niet boeien. Het plot heeft op zich heel veel potentie, maar de uitwerking is naar mijn idee te vreemd en onrealistisch. Het heeft bij mij het leesplezier weggenomen.
Plot: 3
Leesplezier: 2
Schrijfstijl: 4
Originaliteit: 3,5

Ik geef Liervogel 3 sterren. En dit hadden er best meer kunnen zijn. Een prima boek, maar niet bijzonder.

Leontine