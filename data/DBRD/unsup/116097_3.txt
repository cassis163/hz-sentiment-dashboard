'Slender man' is een mythische urban legend uit de VS. Guido Eekhout laat deze creepypasta in dit verhaal de kop opsteken. Twee jonge meisjes zijn in de ban van de bovennatuurlijke griezel en vormen een monsterlijk scrupuleus duo. Maar hoe gaat gepensioneerde politierechercheur Charlie de realiteit hiervan bewijzen? En ze zal moeten want anders wordt ze zelf het volgende slachtoffer.

Het boek is geschreven in een opvallende 'jij'-vorm, die vanaf het begin vragen oproept. Wie spreekt hier nu wie toe? Het tijdsbeeld schetst London in een nabije toekomst. Drones van koerierbedrijven vliegen door het straatbeeld. Privacy is afgekocht t.b.v. vermeende veiligheid. De hoofdpersoon laat niet na zich op een cynische maatschappijkritische wijze te uiten, met name t.a.v. de heersende elite.
Een origineel verhaal, dat niet altijd makkelijk doorleest. De ontknoping had -los van het fantasyelement- wat geloofwaardiger gemogen.