Wat een fijn boek is dit! Vooral in het begin straalt deze thriller rust uit. Ik herkende meteen de schrijfstijl van Indri√∞ason die door velen zo bejubeld wordt. Ik hou enorm van het switchen in de tijd, wat in dit boek constant gebeurt. Op geen enkele manier wordt dit trouwens aangegeven; pas na een paar zinnen gelezen te hebben, weet je in welke periode je je bevindt. De belangrijkste personages zijn goed uitgewerkt; je ziet die IJslanders zo voor je, in schril contrast met de Amerikanen (vergeef me de stereotiepe beelden in mijn hoofd). Hoewel er best veel personen een rol spelen in het boek, wordt het nooit verwarrend. Op een bepaald moment kreeg ik een vermoeden hoe alles in elkaar zou steken, leuk als dan blijkt dat je gelijk hebt. Heel knap opgebouwd verhaal, goede plot, dit is echt het soort boek waar ik van hou.