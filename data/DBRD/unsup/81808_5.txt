Een boek uit de serie over speurderduo Pia Kirchhoff en Oliver von Bodenstein.
Het lijk van een meisje drijft in de rivier, mishandeld en sterk vermagerd. Haar identiteit is onbekend. Een tv-verslaggeefster is, in het geheim, bezig met een schokkend verhaal. Dan hebben we Emma, een schoolvriendin van Pia. Hoogzwanger, problemen met haar man en met haar vijfjarige dochter die zich heel vreemd gedraagt. En al deze verhaallijnen komen op een geweldige manier bij elkaar. Spanning ten top. Je leest dit boek in sneltreinvaart uit.