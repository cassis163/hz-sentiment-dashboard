Een roman met de snelheid en vibratie van een thriller.

Nienke van Schuppen zit voor het raam van haar woning in de Amsterdamse Pijp als haar nieuwe overburen per bakfiets haar leven binnen rollen. Het zijn de flamboyante Machteld de Wit en haar partner Woody. Machteld en Woody willen een tijdschrift beginnen, om daarmee in korte tijd miljonair te worden. Machteld heeft in het verleden veel geleerd van de penoze op Curacao. Machteld is de drijvende kracht achter het tijdschrift , het uiteindelijke Robert Magazine. Ze is erg handig in het verkrijgen van de financiele middelen, het werven van advertenties en inschakelen van personen. Ze weet zich in te dringen in de wereld van glitter en glamour. Succes lijkt gegarandeerd. Maar haar chaotische en onzorgvuldige manier van werken wekt ook wrevel op. Toch lijkt ze overal mee weg te komen.
Maar niets is wat het lijkt. De wereld van Machteld en daarmee van allen om haar heen komt volledig op zijn kop te staan.

Bella Donna is een verrassende roman over de zakenwereld in combinatie met het bekende Nederlanderschap. Het is een roman met een hoog tempo en verschillende verhaallijnen.
De verschillende verhaallijnen worden soms wat chaotisch afgewisseld en ook worden er af en toe onverklarbare tijdsprongetjes gemaakt.
Vooral in het begin van het boek worden er wat verwijzingen gemaakt naar wat het lijkt fictieve bekende personen, maar waar je toch duidelijk ( oa door de namen) BN-ers in herkend. Dit vond ik nog al storend.
De cover vind ik niet geweldig. De parfumfles staat duidelijk voor Chanel nr 5 de geur van Machtelds moeder, dus een symbool voor de glamour, maar de kleur geel vind ik niet mooi. Door deze vormgeving van de cover zou ik het boek nooit als impulsaankoop kopen.

Ik geef drie sterren. Het boek was best leuk om te lezen maar ik denk dat uit dit verhaal meer te halen was geweest.