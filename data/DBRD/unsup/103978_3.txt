Een prachtig uitgegeven boek met illustraties van Alan Lee.
De illustraties zou ik het liefst stuk voor stuk uitsnijden en inlijsten.

Het was erg interessant om te lezen hoe Tolkien jarenlang bezig was met veranderen en schaven aan een verhaal. Dit boek las daardoor niet als een verhaal, maar als een studie van een verhaal.

Het verhaal van Beren en LÃºthien wordt enkele malen verteld, soms in proza en soms in dichtvorm. Allebei de vormen zijn knap vertaald en klinken erg mooi. Tussendoor geeft Christopher Tolkien uitleg over het schrijfproces. Hij vertelt over veranderingen en uitbreidingen, hij vertelt over de contacten met de uitgever.

Dit maakt het boek niet gemakkelijk te lezen. Het is echt een boek voor de grote liefhebber van Tolkien die er een soort wetenschappelijke studie van wil maken.