Vrij uitzicht – een verwijzing naar het uitzicht naar en vanaf het een kasteel dat zich in het Zuid-Franse plaatsje Mosset bevind. Het bestaat en is gebouwd op een berg in het woeste landschap van de Pyreneeën ten westen van Perpignan. Een verhaal met veel fictie maar ook een beeldende beschrijving van het dorp met al zijn specifieke plekjes en karakteristieke straatjes en huizen en inwoners.
Je zou zo in je auto willen stappen en erheen rijden ….

Tess, succesvol zakenvrouw die letterlijk en figuurlijk door haar man Rob bedrogen wordt, in meerdere opzichten. Niet alleen haar huwelijk maar ook haar zaak en vermogen blijken in rook op te zijn gegaan. Haar kinderen Koen en Melissa zijn volwassen en het huis uit. Maar als dan ook nog Tess' moeder overlijdt wordt het allemaal teveel en dreigt ze onder te gaan in drank en ellendigheid. Ze neemt dan ook een rigoureus besluit en keert terug naar haar verleden waaruit ze een immens geheim heeft meegenomen, waar niemand dan haar moeder ooit van op de hoogte is geweest. De plek waar haar moeder haar ooit mee naar toe nam op vakantie en waar vandaan ze met zijn tweeen zijn gevlucht als dieven in de nacht …

Haar zoektocht voert haar dus naar Mosset waar ze een huis huurt en spoken uit het verleden wil verjagen. Mosset waar vooral het kasteel een heel erg grote rol speelt met zijn uitstraling, zijn geheimen die groter lijken te zijn dan Tess ooit had verwacht.
Ze ontmoet haar jeugdliefde en zijn lieftallige assistente, een wereldberoemd schilder en haar nieuwe lieve vriendin Colette. Al deze mensen konden in hun jeugd niet snel genoeg vertrekken naar de grote stad, weg uit het slaapstadje Mosset dat niks te bieden had aan de jeugd. Toch kwamen er veel mensen ook weer terug, met redenen die we onderweg allemaal te lezen krijgen.
Maar ook woont er iemand die in het duister wenst te blijven, die niet blij is met de komst van Tess. We maken al meteen kennis met deze persoon in de proloog en die steeds in schuingedrukte hoofdstukjes door het boek dingen onthult. Een persoon waar je de kriebels van krijgt, maar waar je geen flauw idee van hebt wie het is! Langzaam aan ontrafelt zich een gruwelijk geheim dat bepaalde mensen met zich meedragen, dat hen zelfs op bepaalde manieren verbindt. Deze duistere persoon echter blijkt wel heel erg ontspoord als je het mij vraagt, is deze persoon ook verantwoordelijk voor een aantal vermissingen? Maar zoals Anya het weet te beschrijven snap je het zelfs ook nog waarom iemand zo van het pad raakt.
Je blijft tijdens het lezen in het donker tasten, je afvragen waartoe dit mysterieuze verhaal leidt. Het lijkt wel alsof iedereen er een verborgen agenda op na houdt, je weet niet meer wie Tess zou kunnen vertrouwen. Maar ja, ook Tess heeft wel het een en ander gedaan dat nou niet bepaald chic te noemen is als het ware.

Aan de ene kant leest het boek als een thriller in een prachtige doch duistere setting, terwijl aan de andere kant het leven en de liefde om de hoek komen kijken in al zijn facetten.
Een ijzersterk debuut!
https://josesprakeloos.blogspot.nl/2017/09/anya-niewierra-vrij-uitzicht.html