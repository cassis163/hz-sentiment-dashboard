Ondanks de zware onderwerpen die Voor jou aanhaalt, slaagt Jojo erin het boek vlot vooruit te laten gaan. De schrijfstijl is goed en makkelijk te volgen. Geen overbodige uitleg maar zeker ook niet te weinig. Jojo omschrijft zeer geloofwaardig de zorgen en twijfels die personen in de omgeving van een invalide (kunnen) hebben, maar evenzeer de gevoelens en zorgen van de invalide zelf. Voor jou vertelt het hartverscheurende verhaal van de liefde en het leven, zonder het verbloemen van de feiten.