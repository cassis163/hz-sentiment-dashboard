Flaptekst:
Het jaar 2035. De doden nemen het internet over. In de dagen daarna gaat de wereld ten onder aan een totale vernietigingsoorlog. De elite van de westerse wereld wordt in veiligheid gebracht in een ondergrondse stad, waar topfunctionarissen en wetenschappers de maatschappij beginnen te herschrijven naar een eugenetisch ideaal.

Vijf eeuwen later hoort Pauleen Holmwood toevallig een gesprek tussen twee bedrijfsfunctionarissen. Haar maatschappij blijkt gebaseerd te zijn op leugens, manipulatie en propaganda. Waarom worden ouderen en zieken gedood? Wie is die selecte groep die aan de touwtjes trekt en de dans lijkt te ontspringen? Pauleen bijt er zich in vast, vastbesloten om het mysterie te ontsluieren en de doden te wreken.
Het verhaal is echt een science-fiction, het speelt zich af in andere sterrenstelsels en op de aarde. De mensen zoals wij die kennen bestaan niet meer. Je kan bijvoorbeeld kinderen kopen in plaats van baren. Reproduceren heet dat. Er zijn android-achtige wezens. Er zijn ruimte reizen, je kan tijdreizen enzovoorts.
Het verhaal leest goed, soms zitten er lastige woorden tussen die je moet opzoeken, waardoor de vaart er uit gaat. Bijvoorbeeld eugenetisch materiaal..
Het karakter van de hoofdpersoon Pauleen wordt goed omschreven, je begrijpt haar denken en handelen. Ook Rupert is een persoon waarin je je kan inleven evenals Kurtis . Hij speelt een belangrijke rol in het leven van Pauleen en Rupert.
Er zit niet veel actie en spanning in het boek, maar toch heeft het verhaal iets waardoor je het boek wilt lezen. Humor zit er wel in en ook wat seks. Dit is echter niet vulgair.
Het plot is anders dan ik in eerste instantie bedacht had, maar wel passend bij het verhaal.
Omdat het een origineel thema is en ik van sci-fi hou, geeft ik het boek 4 sterren.