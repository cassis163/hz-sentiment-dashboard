Embers wereld vergaat als zij op haar verjaardag de voordeur opendoet en daar twee militairen aantreft. Ze vertellen haar dat haar vader is gesneuveld in Afghanistan. De moeder van Ember stort in, haar zusje verdwijnt in het uitgaansleven en haar broertje is te jong om het allemaal te kunnen begrijpen. Het gezin steunt op Ember. Ember heeft echter ook steun nodig en wil dit zoeken bij haar vriendje, maar treft hem vervolgens met haar beste vriendin/huisgenootje aan in bed. Gelukkig blijkt Josh, de ijshockeycoach van haar broertje, een goede steun en toeverlaat te zijn.

Het is tof dat een New Adult boek de militaire aspecten bespreekt, maar toch weet het boek zich niet van de rest te onderscheiden. De verhaallijn is erg standaard en behoorlijk voorspelbaar. Juist omdat Rebecca Yarros vanuit haar eigen ervaringen schrijft, werd de verwachting gecreëerd dat er meer diepgang in te vinden is. Diepgang wordt er wel bereikt, maar niet op de manier waarop wij denken *wenkbrauwwiebel*

De innerlijke worstelingen van Ember redden het boek. Het is een sympathiek personage en je voelt al snel met haar mee. Alles komt op de rug van de twintigjarige Ember terecht omdat haar moeder instort en niet het gezinshoofd kan zijn. Dit zorg er echter voor dat Ember zelf niet rouwen om het verlies van haar vader én vriendje en hierdoor beland ze in een innerlijke strijd. Haar gevoelens zijn erg goed op papier gezet en haar handelingen en reacties zijn verklaarbaar. In fases is het erg emotioneel om te lezen. Toch zitten er ook tegenstrijdigheden in het boek, want het is moeilijk te bevatten dat een twintigjarige meid haar leven laat uitstippelen door keuzes van anderen. Dit maakt het weer een tikkeltje ongeloofwaardig.

Onverminderd is een leuke start van een New Adult reeks die door het militaire thema net een andere kant op gaat dan de andere boeken in dit genre. Helaas is plot te standaard en mist het hierdoor elementen om zich boven de rest uit te steken. Heerlijk boek om tijdens de relaxuurtjes op vakantie te lezen.