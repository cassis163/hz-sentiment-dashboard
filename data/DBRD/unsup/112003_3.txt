Ik had al een flink aantal jaren geen boek van Allende meer gelezen, maar vond het vroeger altijd mooie boeken. Dus toen ik hoorde dat één van de leesclubleden het boek had, heb ik het meteen geleend. Een indrukwekkend boek, maar niet iets waar je vrolijk van wordt. Het boek heeft drie hoofdpersonen: Richard, Lucia en Evelyn. Door een bizarre toevalligheid komen hun drie levens bij elkaar. Samen hebben ze een enorme klus te klaren, en onderwijl praten ze met elkaar over hun levens. Ieder blijkt flink getraumatiseerd te zijn door o.a. oorlog, revolutie en de dood. Ondanks dat het stuk voor stuk hele bijzondere verhalen zijn, vond ik het alles bij elkaar wel een erg grote opeenstapeling van leed en onheil. Aan de ene kant maakte het dat ik het boek snel uit wilde lezen, want ik wilde graag weten of deze personen ook maar íets van geluk zouden vinden, maar aan de andere kant wilde ik eigenlijk liever iets hoopvollers lezen.