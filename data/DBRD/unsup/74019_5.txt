Wieteke wil mensen goed laten kijken en zoemt daarvoor steeds in op ‘n detail van een schilderij.
Letterlijk en figuurlijk brengt ze het kunstwerk héél dichtbij. Het lijkt erop of ze je een rondleiding in het schilderij
geeft en de wereld daaromheen erbij betrekt. Bijna ongemerkt krijgt de lezer–nu eens poëtisch, dan weer filosofisch
of empathisch- een informatief inkijkje in de (kunst-)historische context en wordt tegelijkertijd getriggerd er wat van
te vinden. Dat beklijft, maakt nieuwsgierig en betrokken. Kortom:een gouden formule.
De vlot geschreven, alledaagse teksten zijn geïllustreerd met zowel het detail als het gehele besproken kunstwerk.
Soms heb je er een loep bij nodig om daarin het detail te ontdekken, maar ook dat maakt misschien wel deel uit van
‘het avontuur’.Alles te samen is gebundeld tot het boek “Dichterbij”, dat 52 besproken details van kunstwerken bevat.
Een èchte aanrader voor de harten die sneller gaan kloppen bij het kijken naar schilderkunst en die zich willen laten meenemen in verbeelding en verrukking.
Margot Mombers