Een boek dat je niet snel zal loslaten. Twee vrouwen hebben één ding gemeen: ze kunnen het verleden niet loslaten, wat verstrekkende gevolgen heeft voor beiden. Op intrigerende manier verhaalt de auteur Esther Boek het levensverhaal van beide vrouwen doorheen tijdsprongen en korte hoofdstukken. Hier moest ik even aan wennen, om vervolgens volledig op te gaan in het verhaal. Daarna kon ik het boek nauwelijks wegleggen. Een pracht van een boek met een schokkend einde dat je nog lang zal doen nadenken over gevolgen van drastische en emotionele beslissingen. Bovendien behandelt het zeer ruw het gevoelige onderwerp rond kindermishandeling zonder oordeel te vellen. Prachtig.