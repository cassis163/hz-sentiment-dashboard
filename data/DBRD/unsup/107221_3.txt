Dit is het vervolg (maar goed apart te lezen) op 'Hoe krijgt ze het voor elkaar?' van een aantal jaren geleden.
Nu is Kate Reddy bijna 50, heeft ze een man met een midlifecrisis en twee puberende tieners en (schoon)ouders die steeds meer hulp nodig hebben. Tien jaar na haar vertrek uit de financiÃ«le wereld wil Kate weer gaan werken. Nou ja wil, ze zal wel moeten aangezien haar man zijn baan heeft opgezegd om zichzelf te vinden en heeft ze een huis dat opgeknapt moet worden en dus een hoop geld kost. Iedereen kan zich voorstellen dat dit alles niet allemaal even soepeltjes verloopt. Kate heeft super veel ballen om in de lucht te houden. Als dan ook nog een oude vlam zich meldt, wordt het allemaal nog ingewikkelder.
Ik vond het boek soms grappig, soms erg herkenbaar qua uitspraken van pubers en soms een beetje overdreven. Boek is op soort van dagboekwijze geschreven, met mailtjes er tussendoor en sms-jes.
Een boek over moeder en dochters, en dat in verschillende generaties. De Sandwichvrouw: je zit er altijd tussen in.