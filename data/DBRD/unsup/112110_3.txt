Albert moet naar huis is het zogenaamd waargebeurde verhaal van Homer en Elsie. Voor hun huwelijk krijgt Elsie's van een vroeger vriendje een alligator cadeau: Albert. Na een tijd wordt het beest te groot en besluiten ze de alligator terug te brengen naar Florida, waar het beest vandaan komt. Homer wil deze klus zo snel mogelijk afronden en terug naar zijn eenvoudige maar gelukkige mijnwerkersleventje, maar Elsie heeft grote dromen (die overigens van dag tot dag kunnen wisselen). Ze is niet echt gelukkig met haar leven, maar weet ook niet zo goed wat ze anders wil, als het maar anders is... Onderweg maken ze allerlei absurde avonturen mee, die hen soms verder van elkaar af, maar uiteindelijk juist dichter bij elkaar brengen. Grappig verhaal, met veel humor geschreven en oude foto's om het een authentiek tintje te geven.