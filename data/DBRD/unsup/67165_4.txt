Een graphic novel van Nederlandse bodem! Een leesboek met veel illustraties door Willeke Brouwer geschreven en getekend. Direct van start met de aankondiging dat deel 2 en deel 3 in het voorjaar respectievelijk in het najaar van 2016 zullen verschijnen. Nu over tot de orde van de dag.

Silvester, zijn ouders hebben die naam verzonnen. Hij wordt liever Sil genoemd en geen sul. Zijn ouders hebben het bizarre idee opgevat om op een boerderijtje in IJsselbroek te gaan wonen. Hij moet dus met zijn zusje Isa en haar konijn verhuizen van Burgerdam, de stad naar het platteland. Silvester bedenkt samen Elvis en Mick, zijn beste vrienden, tallose plannetjes om deze verhuizing te dwarsbomen. Zelf een ontvoering passeert de revue! Het mag niet baten, alles wordt ingepakt en hup daar zit Sil dan in the middle of nowhere. Er is daar niets te beleven en hij verstaat de kinderen uit zijn klas niet. Naarmate de tijd verstrijkt krijgt Sil steeds meer aansluiting bij leeftijdsgenoten. Gelukkig is er wel voetbal. Wanneer hij samen met Eva, zijn vriendin, besluit een keet op eigen terrein te openen is de basis voor deel 2 gelegd! (‘Silvester… en de keet van IJsselbroek’)

Bij Sil gaat veel mis, toch krijgt hij het voor elkaar aansluiting te vinden bij leeftijdsgenoten met een andere achtergrond. Hartstikke leuk gevonden door Willeke Brouwer. Ik heb de laatste tijd meer graphic novels verslagen voor KiDDoWz, dit is de eerste waar er aan de leesbaarheid van de letters en leestekens niets vertekend wordt. Dat maakt dit boek leesbaar, ook voor jongere lezers dan 10 jaar. Ze worden tijdens het lezen niet in de war gebracht door “KABOEM”, getekende woorden of een verandering in lettertype’s. De strips en pentekeningen wisselen de tekst af. Vooral het stuk over dierendag op de plaatselijke basisschool deed me schateren van de lach. Ik zag het al helemaal voor mij. Al die boerderij- en huisdieren die meegenomen werden naar school. Al die hekken eromheen, hilarisch!

‘Silvester … en de bizarre verhuizing’ van Willeke Brouwer, Uitgeverij Callenbach 2015.

/Lmcmr