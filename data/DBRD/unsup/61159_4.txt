De roman 'Lea' van Pascal Mercier is door de Nederlandse recensenten slecht ontvangen: niet spannend, zelfs vervelend, erbarmelijke stijl en ga zo maar door. De recensies van lezers van dit boek geven een heel ander beeld.
Ik heb me in eerste instantie laten leiden door de kritiek op deze roman en heb het lezen ervan uitgesteld. Een grote fout. Ik verschil totaal van mening met de Nederlandse recensenten. Ik werd gegrepen door dit in prachtige taal geschreven verhaal: spannend, emotioneel, fascinerend kortom ik heb het boek in één avond uitgelezen.