Esther Boek levert met ‘Geen kind meer’ een indrukwekkend, aangrijpend verhaal af dat handelt om een al dan niet echt gebeurde verkrachting. De rechtszaak die hier het gevolg van is, wordt zeer uitgebreid uit de doeken gedaan, zo uitgebreid dat bij de lezer verveling optreedt. Steekwoorden: frustratie, machteloosheid, machtsmisbruik, liefde voor je kind. Dit boek is niet zozeer een thriller, maar het verslag van een rechtszaak die uitmondt in een hoger beroep, een verhaal dat zeer autobiografisch overkomt. Door de info op de achterflap is het niet moeilijk raden hoe de ontknoping eruit zal zien, spannend is dit boek dus niet. De frustratie en woede die de hoofdpersonen voelen worden dan weer wel goed bij de lezer overgebracht. Goed ‘verslag’, geen thriller.

Verhaal 7, Schrijfstijl 7, Originaliteit 7, Spanning 5, Leesplezier 6