Ik heb - in tegenstelling tot sommige anderen - mij geen moment verveeld; ik heb het boek evenals Imprimatur in een adem uitgelezen in nog geen vijf dagen. Voor mij is dit absolute top.
Ook de vertaler alle lof op een ding na: de aanhalingen uit de bijbel zijn kennelijk genomen uit een protestantse vertaling; zo ben ik - eertijds zeer rooms opgevoed - het niet gewend. Het komt mij in ieder geval heel archaisch over. Bij het volgende boek graag een moderner vertaling bv. de pas verschenen oekomenische.
Ik zie uit naar het volgende deel.
Lees ook eens De geheimen van het conclaaf door "onze" Atto Melani, bezorgd door Monaldi en Sorti (en niet door Sorti en Sorti, zoals ik ergens las).
Ik wens iedereen evenveel leesplezier als ik. Wie het niet bevalt laat de boeken maar liggen.