Dit boek is de opvolger van ‘Tussen zussen’ en speelt het verhaal zich af rondom Renate. De zus die als enige een andere vader heeft dan haar drie andere zussen.
Renate woont samen met Wim en heeft aanwijzingen dat Wim vreemd gaat met zijn stagiaire. Met deze aanname, neemt ze een aantal beslissinge. Zo gaat ze een tijdje in een huis wonen in een tuinpark, op het moment dat Wim met zijn stagiaire op werkreis is.
Tijdens deze periode doet ze onderzoek naar haarzelf, wat zij wilt en of ze wel met Wim blijft samenleven en hoopt antwoorden te vinden op deze vragen.
Duidelijk wordt ook welke rol haar moeder en stiefvader onbewust gespeeld hebben tijdens haar jeugd. Die nu een betekenis krijgen, en waar Renate bepaalde dingen een plek kan geven.
Ten tijde van haar verblijf in het tuinpark krijgt ze het bericht dat de partner van haar goede vriendin, Joke ongeneeselijk ziek is en besluit alles achter zich te laten en naar Wales te vertrekken.
Ze laat een bericht achter voor iedereen probeert het contact met haar zussen, kinderen en Wim te vermijden.
In Wales ontmoet ze Bran, een aantrekkelijke man waarmee ze in contact komt. Door hem ervaart ze gevoelens die ze al lang niet heeft gehad. Maar ook hier, vraagt ze zich af wat dit betekent en kan ze deze gevoelens niet duiden.
Een zoektocht waar Renate uiteindelijk de antwoorden vindt, waar ze naar op zoek is.

Mooi en herkenbaar verhaal.
De schrijfster neemt je mee in het leven van Renate en de gevolgen van haar jeugd.
Je voelt haar worsteling, de behoefte aan rust, erkenning en ‘echte’ liefde. De liefde die ze nooit heeft mogen ervaren van haar stiefvader en die zoveel invloed blijkt te hebben in haar huidige liefdseleven. Je voelt de strijd die ze hiervoor moet voeren.
Bewonderenswaardig hoe de schrijfster de gevoelens van rust, strijd, onzekerheid, op zoek naar zichzelf kan laten voelen. Dit is herkenbaar en hierdoor voel je je verbonden met Renate.
De schrijfstijl vind ik prettig en het leest makkelijk.
De kaft spreekt aan en als je het boek gelezen hebt, krijgt het meer betekenis.
Prettig is dat een aantal belangrijke zaken uit het eerste boek worden beschreven, hierdoor kun je dit boek lezen zonder dat je het eerste deel gelezen hebt.
4 sterren