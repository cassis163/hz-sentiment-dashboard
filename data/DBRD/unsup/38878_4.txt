Scarlet is het tweede boek van The Lunar Chronicles, een Young Adult boekenserie met hervertellingen van klassieke sprookjes in een uniek sci-fi jasje. Met The Lunar Chronicles had de schrijfster Marissa Meyer wereldwijd succes en inmiddels zijn alle zes delen ook in het Nederlands verschenen bij de uitgeverij Blossom Books.

Scarlet is het vervolg op Cinder en begint dan ook vrijwel direct na de gebeurtenissen van het eerste boek. De cyborg Cinder is ontmaskerd en de cel in gegooid in Nieuw-Beijing, waaruit zij samen met de hulp van het nieuwe personage Thorne moet zien te ontsnappen. Aan de andere kant van de wereld, in Frankrijk om precies te zijn, volgen we het verhaal van Scarlet. Zij is ervan overtuigd dat haar grootmoeder is ontvoerd en onder toeziend oog van de straatvechter Wolf zetten ze een reddingsactie op poten.

Waar Cinder gebaseerd is op het sprookje Assepoester (Cinderella), is Scarlet dat op Roodkapje van de gebroeders Grimm. Toch heeft Marissa Meyer een unieke wereld weten neer te zetten met daarin kleurrijke, diverse en sympathieke hoofdrolspelers. Voor de Young Adult liefhebber zit er genoeg in om het boek in een adem te verslinden. Romance, humor en sterke learning curves van zowel Cinder als bijvoorbeeld Wolf.

Als lezer wissel je telkens af tussen de verschillende personages. Scarlet komt meer aan bod dan Cinder, maar ook Thorne en de jonge keizer Kai bewegen zich zo nu en dan naar de voorgrond.

Alles samengevat: In The Lunar Chronicles verteld Marissa Meyer sprookjes zoals ze nog nooit verteld zijn. Ga dit lezen!

Een uitgebreidere (spoilervrije) review van Scarlet is nu terug te vinden op mijn YouTubekanaal Whatthevalk:
https://www.youtube.com/watch?v=YXbQuxZq5Cc