series (Academicus Vampyrus). The Glittering Court is haar nieuwste boek en het was een geweldig verhaal.

The Glittering Court vertelt het verhaal van Adelaide. Haar familie wil niet in geldproblemen raken, daarom moet Adelaide trouwen. Noodgedwongen neemt ze de plaats in van een dienstmeisje die uitgekozen is voor The Glittering Court. Dit is een bedrijf die een stoomcursus geeft aan meisjes van lage komaf om nette jongedames te worden. Adelaide doet alles om alles achter te laten, zodat ze haar eigen leven kan sturen.

Mijn eerste indruk door de mooie cover was een lief en leuk verhaal, maar toen ik eenmaal begon met lezen bleek The Glittering Court veel duisterder. Richelle Mead heeft veel aandacht geschonken aan de worldbuilding. Mead kan heel gedetailleerd en beschrijvend schrijven. De wereld die Mead heeft gecreëerd laat veel verschillende personages zien die allemaal andere gewoontes, religies en regels hebben. Het was heel interessant om allerlei personages tegen te komen die zo van elkaar verschilden.

Daarnaast vond ik het heel bijzonder om te lezen over de cultuurshock die Adelaide meemaakt. Ze was namelijk gewend aan een rijk leven en daar wordt verandering in gebracht. Ook vond ik de schrijfstijl van Mead heel fijn. De vlotte schrijfstijl en taalgebruik zorgden ervoor dat ik het boek heel snel uithad. Ook kon ik heel goed meeleven met Adelaide door de beschrijvende schrijfstijl van Mead.

Richelle Mead heeft me wederom enthousiast gemaakt voor haar nieuwe boek. De details en beschrijvingen zorgen ervoor dat ik helemaal wordt meegezogen in het verhaal. Ik kan niet wachten om deel 2 te lezen. De wereld van Richelle Mead smaakt zeker naar meer!

Met dank aan Young  Awesome voor het vrijstellen van een recensie-exemplaar.