"In zijn hand hield hij nog steeds de verschrikkelijke brief, een onbeduidend stuk papier dat alles veranderde." ~ p55.

Wat een geweldig verhaal!!! En wat heb ik toch onwijs genoten tijdens het lezen. Dit is een avonturen verhaal waar je nooit te oud voor bent, en waarvan je stiekem hoopt dat het allemaal waar is...

"Alles wat vreemd is, is hier volstrekt normaal." ~ p111.

Het verhaal begint in een soort Charles Dickens achtige setting in 1897. Je maakt kennis met Martha en William, de kinderen van twee ontdekkingsreizigers, die rondslenteren in het Britse Museum terwijl hun ouders hun nieuwe reis aan het voorleggen zijn. En voor je goed en wel iedereen kent, gebeurt er iets vreselijks en staan er ineens twee tantes voor de deur waar ze nog nooit van gehoord hebben!? Vanaf dat moment neemt het verhaal je in snel trein vaart mee op een wonderlijke reis en laat het je niet meer los... Als een ware Jules Verne van deze eeuw heeft Peter DeWillis een wereld gecreeërd waarin alles kan en niets onmogelijk is. Met een heerlijke schrijfstijl weet hij je te overtuigen van de echtheid van Terra Fabula, en geloof je alles wat hij schrijft! De personages weten je hart te veroveren en ne kan niet wachten om de volgende pagina weer om te slaan.

"Maar weet dat het verschil tussen moed en ongeduld dodelijk kan zijn." ~ p146.

Onnodig te zeggen dat ik dit boek een absolute 5 sterren waard vind! Dit is echt een boek waar zowel jong als oud van kan genieten. Heerlijk om zelf mee op de bank te kruipen en mee op avontuur te gaan, maar ook geweldig om voor te lezen. Ik kan hem echt iedereen aanraden ♡♡♡