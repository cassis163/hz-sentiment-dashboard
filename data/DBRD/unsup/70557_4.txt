In dit zeer geslaagde debuut van Gerrit Janssens lezen we over een jongen van 12 die zich genegeerd voelt door zijn ouders: zij zijn te zeer bezig met hun eigen ruzies en zwijgzaamheden dat ze vergeten dat ze nog een zoon hebben die hen hard nodig heeft....

Op een zaterdag als zijn moeder weer gaat sporten en zijn vader gaat werken, besluit hij dan ook dat hij gewoon eens weggaat. Zullen ze hem missen als ze merken dat hij niet thuis is als zij weer thuiskomen? Die avond komt hij erg laat thuis en ze lijken blij te zijn dat hij er weer is. Hij krijgt zelfs een cadeau van ze....

Tijdens zijn uitstapje overdenkt hij wanneer het mis is gegaan tussen zijn ouders. Aan de hand van flashbacks kom je veel over zijn thuissituatie te weten.
Het boek is erg prettig om te lezen, heeft mij als lezer zeker geraakt en blijft nog een tijdje hangen. Dikke pluim voor Gerrit Janssens!