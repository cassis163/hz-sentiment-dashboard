Er worden kinderen ontvoerd door heel Nederland, jongens en meisjes, van openbare plekken: de kinderboerderij, Artis, achtertuinen. En het lijkt dat deze kinderen niets gemeen hebben behalve dat ze verdwijnen. Maud Mertens en haar team worden op de eerste zaak gezet, de verdwijning van het oppaskind van Sophie, een vriendin van Kyra. Daardoor is ook Kyra weer betrokkken bij deze zaak.

De hoofdpersonages, rechercheur Maud Mertens en student forensisch onderzoek Kyra Slagter, maken allebei een duidelijke ontwikkeling door. Maud worstelt met een oude zaak en hoe ze thuis weer contact met haar puberdochter kan krijgen terwijl Kyra worstelt met de verdwijning van haar zus. Ze gaat op onderzoek uit en komt steeds meer te weten over wat haar zus is overkomen nadat ze is verdwenen. Ook het verhaal met Jane Doe dat zich in Londen afspeelt krijgt in dit boek veel meer een plek. Het is niet verassend maar wel prettig dat de doorlopende verhaallijnen van Kyra en haar zus, Jane Doe in Londen en Maud nu wat meer body krijgen en nieuwsgierig maken naar het volgende deel.