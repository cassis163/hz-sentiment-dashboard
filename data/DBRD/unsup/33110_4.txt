Voor mij is dit het eerste boek van Camilla Läckberg. Ik heb het in één ruk van vier dagen gelezen. Een heerlijk boek.
Wat kan ik nog toevoegen aan wat er al over gezegd is?
Ik vind de schrijfstijl goed, en al die verschillende personen en karakters en de onderlinge relaties zijn stuk voor stuk intrigerend.
Waarom zijn de mensen geworden zoals ze zijn? Hoe komt dat? Wat heeft hen zo gemaakt? Wat is er allemaal gebeurd in hun leven?
Dat zijn vragen die me in het normale dagelijkse leven ook bezighouden.
Kortom: de kennismaking is zeer goed bevallen.
Ik heb al in de catalogus van de bieb gekeken of ze de andere titels van haar ook hebben. Uiteraard hebben ze die.
Dus die ga ik één voor één in willekeurige volgorde reserveren, want alles van deze schrijfster is (terecht) uitgeleend.