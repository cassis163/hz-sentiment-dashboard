Vincent van Gogh zal bij menigeen bekend in de oren klinken. De schilder verkocht tijdens zijn turbulente leven hoogstwaarschijnlijk maar één schilderij en dat terwijl hij tegenwoordig als een van de belangrijkste schilders van de 17e eeuw gezien wordt. Van Gogh schilderden onder andere ‘Zonnebloemen’ en ‘De Sterrennacht’.

Broer Theo is weliswaar minder bekend, maar doet ook de nodige belletjes rinkelen bij mensen. Veel minder bekend zijn de drie zussen uit het gezin: Anna, Lies en Will. Met ‘De zussen Van Gogh’ brengt Willem-jan Verlinden daar verandering in.

Als je het leven van de drie zussen beschrijft, ontkom je er niet aan om ook de familiesituatie en de familiebanden te bespreken. Vincent wordt dan ook regelmatig genoemd. Dit weet Verlinden op een uitstekende manier in het leven van de zussen te verwerken, zonder dat hij de overhand neemt en de zussen alsnog in de schaduw zet.

De vele brieven waaruit geciteerd wordt, geven de lezer een kijkje in de familiebanden van de Van Goghs. Net als bij de meeste families kunnen de zussen het met de een beter vinden dan met de ander. Die gevoelens weet Verlinden goed neer te zetten, waardoor het prettig doorleest. Ook de foto’s in het boek zorgen voor een levendige sfeer.

Al met al is ‘De zussen Van Gogh’ een interessante non-fictie roman die zeer de moeite waard is.