Terry Painter verdient de kost als verpleegkundige in een ziekenhuis. Achter haar woning heeft zij in de tuin een tuinhuisje. In het verleden heeft zij dat verhuurd aan Erica Hollander. Erica is op enig moment met de noorderzon vertrokken, terwijl zij nog twee maanden huur moest betalen. Daarom is Terry er even klaar mee om het huisje te verhuren. Toch besluit Terry het huisje weer te verhuren. Daartoe plaatst zij een bericht in het ziekenhuis. Al gauw wordt daarop gereageerd.

Terry verhuurt haar tuinhuisje aan Alison Simms. Terry, die niets van Alison weet, nodigt haar uit om bij haar te komen eten en hoopt zo meer over haar te weten te komen. Al gauw worden zij vriendinnen. Alison gaat werken in een galerie en ontmoet daar Denise, die daar ook werkt.

Een paar keer wordt Terry door een man gebeld die naar Erica Hollander vraagt. Dat betreft de vrouw die, volgens Terry, onverwacht is vertrokken. Door die telefoontjes raakt Terry een beetje overstuur.

Als Terry bij de balie van het ziekenhuis komt, hoort zij van een collega dat haar portemonnee gestolen is. Even later ziet Terry dat Alison bij nadering van het tuinhuisje geld uit haar portemonnee laat vallen. Op dat moment wordt Terry op Alison achterdochtig en vraagt zij zich af of Alison de portemonnee van haar collega gestolen zou hebben. Terry betrapt Alison op veel leugens, waardoor hun vriendschap wordt aantast.

Myra Wylie, die kanker en ook hartproblemen heeft, wordt verpleegd in het ziekenhuis waar Terry werkt. Myra heeft een leuke zoon Josh, die regelmatig bij haar op bezoek komt. Josh, die het kennelijk wel ziet zitten met Terry, nodigt haar uit om te gaan lunchen. Het blijft echter niet bij een lunch. Er volgt nog een heerlijke strandwandeling.

Op Thanksgiving gaat Terry helemaal los. Zij heeft een aantal gasten uitgenodigd waarvoor zij een heerlijke maaltijd kookt. Haar gasten zijn Alison, Denise een collega van Alison en Josh. Onverwacht brengt Denise jaar vriend KC mee. Het wordt een gezellige avond. Laat in de avond voelt Terry zich niet zo lekker en denkt iets verkeerd gegeten te hebben. Gelukkig blijkt dat niet het geval. In de loop van de avond wordt Terry wederom door een onbekende man gebeld met het bericht dat Terry volgens Erica Hollander beter moet oppassen. Voordat Terry kan reageren wordt de verbinding verbroken.
Alison graaft zich steeds meer in het leven van Terry, waardoor het wantrouwen groeit.
Ondanks dat wantrouwen blijven zij vriendinnen. Althans, dat denkt Terry. Terry voelt dat er spelletjes met haar worden gespeeld en wordt daardoor heen en weer geslingerd.

In tegenstelling tot de afspraak dat Alison in het thuishuisje geen mannen zou ontvangen, komt er onverwacht toch een man bij haar op bezoek. Terry is daar niet blij mee. Maar volgens Alison betreft de man Lance, haar broer. Terry staat toe dat Lance enige tijd bij zijn zus blijft logeren.

Op oudejaarsavond werkt Terry in het ziekenhuis. Zij bevindt zich samen met haar collega op de afdeling als Terry vreemde geluiden hoort. Het is al laat. Even overweegt zij om de bewaking in te schakelen. Plotseling staat KC voor haar neus, onmiddellijk gevolgd door Alison, Denise en Lance. Met elkaar dollen zij wat, drinken een paar glazen champagne en verlaten even later het ziekenhuis. Als het werk van Terry erop zit, treft zij hetzelfde clubje buiten het ziekenhuis aan. Zij zijn dronken, stoned of allebei. Terry laat zich door de groep inpakken, raakt de controle over zichzelf kwijt en graaft zichzelf steeds dieper in de nesten. De vraag is, komt zij daar nog uit?

STILLE DREIGING van Joy Fielding, betreft een psychologische thriller en houdt je van het begin tot het einde in spanning met wel een heel bizar plot.