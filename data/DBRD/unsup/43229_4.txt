Hou je van sprookjes?

Dan is dit boek echt iets voor jou. IJzerkoning is gebaseerd op een midzomersnacht. In het verhaal volg je Meghan, die er achter komt dat haar hele leven niet zo normaal is als ze altijd dacht. Haar beste vriend is de beroemde Puck, een fae uit een sprookje. Haar broertje is ontvoerd door de IJzerkoning, een nieuw soort fae. Meghan weet niks van haar afkomst, van de fae wereld. Het enige wat ze wel weet, is dat ze er alles voor over heeft om haar broertje weer veilig thuis te krijgen.

Dit is het begin van een magisch avontuur door een verraderlijke, mysterieuze en sprookjesachtige wereld. Dit is een boek dat je in een sneltreinvaart uit leest. Het is creatief, mooi geschreven en vol met de leukste personages. Vanaf de eerste pagina ben ik verslaafd aan dit verhaal. Ik ben dol op de magie in de boeken, dol op de sprookjes en de liefde. Deze boekenserie brengt dat op een geweldige manier samen.

Meghan is een inspirerend personage. Ze is liefdevol, koppig. Ze is een doorzetter en erg vindingrijk. Daarnaast heeft ze een groot hart, wat waarschijnlijk haar beste eigenschap is. Ik ben gewoon dol op haar vriendengroep, met Puck, de grapjas en Grim, de pratende kat en natuurlijk Ash. Ik ben echt zo dol op Ash. Hij is gewoon, zucht. Hij is gekweld, heeft een harde opvoeding gehad, maar onder de lagen ijs zit een goed hart, een zorgzame beschermer.

Wat ik ook zo mooi vind aan dit boek is dat het laat zien dat twee kanten, Zomer en Winter in dit geval, die elkaar al jaren haten, toch ook in staat zijn om elkaar te helpen, om samen te werken, dat het mogelijk is om na jarenlange haat het toch weer goed te maken, dit gaat alleen wel tijd en moeite kosten, en soms komt het niet helemaal direct goed, maar het kan goed komen, met een beetje liefde. In ieder geval is dit echt een aanrader.

Dit is echt een boek om bij weg te dromen, die je het gevoel geeft dat je in een andere wereld terecht komt.