Het gouden boek van Harmen van Straaten is weer een prachtige verzamelbundel van uitgeverij rubinstein. Zes verhaaltjes, oud en nieuw, over de meest uiteenlopende onderwerpen.
In deze bundel vind je de volgende verhalen:
- Daan, laat dat staan.
- Tim en de boot naar Timboektoe.
- Inkie de schatbewaarder.
- Spuit Elf en de brandweerolifanten.
- Henkie Tenkie redt een walvis.
- De gouden kaarsjes.

De mooie illustraties van Harmen van Straaten kun je altijd wel herkennen. Ze zijn kleurrijk en vol met details, waardoor ze erg duidelijk zijn. Daarnaast zijn de illustraties ook vaak erg grappig. De illustraties versterken de tekst, waardoor alles voor kinderen gemakkelijker te begrijpen is. Je hebt in dit goudenboek naast de korte stukjes tekst genoeg te bekijken, je kijkt echt je ogen uit tijdens de verschillende verhaaltjes. Je zult dus zeker een fijne leeservaring hebben. Er worden grote en kleinere illustraties afgewisseld door het gehele boek heen. De vormgeving is om door een ringetje te halen.

De schijfstijl van Harmen van Straaten is altijd enorm fijn, vlot, luchtig en grappig. De verhaaltjes zijn op sommige stukjes op rijm geschreven, wat het voorlezen aan kinderen natuurlijk extra leuk maakt. Het zijn geen grote lappen tekst, wat voor kinderen met een minder grote concentratie boog erg prettig is.

Het fijne aan deze verzamelbundel is dat je het boek kunt verdelen over verschillende voorlees momenten. Het zijn zes leuke en ook erg fantasievolle verhaaltjes waarbij de fantasie flink wordt geprikkeld. Het ene verhaaltje neemt je mee op een boot naar Timboektoe, het volgende verhaaltje neemt je mee in een duikbootje en weer een ander verhaaltje neemt je mee naar de brandweer olifanten. Het zijn dus erg gevarieerde verhaaltjes over verschillende onderwerpen. Zo zit er voor elk kind wel een verhaaltje bij dat ze erg leuk zullen gaan vinden. Juist de afwisseling tussen de onderwerpen maakt dit boek tot een compleet alles in één verhalenbundel.

De onderwerpen in “het gouden boek van Harmen van Straaten” zijn wel ietsje meer gericht op jongens en de hoofdpersonages in alle zes de verhaaltjes zijn ook jongens. Ondanks dat, zijn de ze ook zeker wel geschikt voor meisjes. De verhaaltjes zijn gewoon ietsje stoerder, maar daardoor niet minder leuk!

De website van goudenboekjes is ook compleet vernieuwd. Neem daar absoluut eens een kijkje als je gek bent op alle verschillende gouden boekjes!