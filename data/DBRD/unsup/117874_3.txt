Wat een leuk boek. Je leest twee verhalen, die diverse raakvlakken hebben.
EÃ©n verhaal betreft het in een dagboek beschreven leven van Olive.
En het andere leven is van Amanda, die het dagboek leest en ondertussen ook haar eigen besognes heeft in het hier en nu.
Beide dames wonen leven en werken in Manhattan New York.
Waarbij het mogen werken voor Olive nog niet eens zo vanzelfsprekend is.
Alle dames in die tijd ( ongeveer 1908) lopen tegen vreemde regels aan, die niet voor mannen gelden. De mannen mogen van alles en de vrouwen zich moeten houden aan allerlei onredelijke etiquette regeltjes. Olive schopt tegen deze regels aan. Soms met succes, en soms gaat het bijna ten koste van haar zelf.
De dromerige stukjes van Amanda hadden voor mij niet gehoeven. Die vond ik eerder verwarrend dan dat ze een meerwaarde gaven aan het verhaal. Verder was het vlotjes beschreven en vond ik de foto's (die ik ook op mijn ereader meekreeg) leuk aanvullend bij het verhaal.
Een prima tussendoor boek: als je nog moet afkicken van het vorige meeslepend verhaal en op zoek bent naar een nieuwe heuse spannende page-turner. Dan is dit een luchtig boek om het gat te vullen.