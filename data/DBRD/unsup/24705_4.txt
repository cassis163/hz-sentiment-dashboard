Ezio krijgt als oude, beetje vereenzaamde man een brief. De wijze waarop is het erg grappige begin van een liefdesverhaal, een romantisch verhaal maar dan wel iets speciaals... Krijg maar eens een brief van een oude vrouw, ooit een sensuele tiener die in tweedelig badpak uit de zee kwam nog voor het woord bikini was gelanceerd. Terwijl je meegenomen wordt met de grappige beschrijvingen merk je al gauw dat hier meer inzit dan zomaar een liefdesverhaal. Je droomt als het ware mee met een leven van een man met een gebroken hart. Wel een bizonder man die besloot om weg te trekken en nooit meer aan een strijd deel te nemen. Melancholie, romantiek waar je echt schaamteloos mag van genieten!

Het werd een speciaal verhaal voor mij, gelezen toen ik net terug was van Zuid-Tirol en zeker voor allen die verliefd zijn op de Dolomieten en Bolzano, of moet ik Bozen schrijven?

Er staan nog vier andere kortverhalen in die zich allen in de Noord ItaliÃ« afspelen. Mooi, maar voor mij ietwat overbodig.
Prachtig geschenkboek voor een romantische ziel die je graag ziet.
http://www.boekensite.gent/node/120