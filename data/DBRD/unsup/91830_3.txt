Na Mattias vertelt in 8 hoofdstukken hoe evenveel personen uit de omgeving van Mattias na zijn dood hun leven al dan niet weer oppakken.
Ik las iedere avond 1 hoofdstuk en ik moest telkens echt wel moeite doen om in het verhaal te komen. Tijdens het lezen had ik de indruk dat de hoofdstukken los van elkaar staan. De band die de personages met Mattias hadden is soms duidelijk, vaak ook niet. Het boek leest daardoor meer als een bundel kortverhalen dan als een roman.
Wie (net zoals ik) hoopt dat op het einde alles samenkomt, is er aan voor de moeite. Je komt wel te weten wat er met Mathias is gebeurd. Een laatste hoofdstuk ‘Mattias’ was wel een mooie afsluiter geweest.
Ik kreeg het e-book in ruil voor het schrijven van een recensie, wat mij er toch toe aangezet heeft het uit te lezen. Ik twijfel tussen 2 en 3 sterren (een 2.5 zou ideaal zijn : net voldoende om geslaagd te zijn)
Ondanks het feit dat ik qua verhaallijn op mijn honger bleef zitten, vind ik Na Mattias wel een vlot lezend boek in een aangename schrijfstijl. 3 sterren dan maar.