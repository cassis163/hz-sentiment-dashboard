In het boek duiken we in het leven van Wim Oosterlinck, radiopresentator op Q-music. In zijn jeugdjaren wou hij geen vriendin en al zeker geen kinderen, maar nu heeft hij toch een vrouw en 2 kinderen. Hij vertelt over zijn leven als papa van een dochter Roos en zoon Bo. Het boek gaat mijn inziens vooral over zijn leven met dochter Roos (aangezien Bo nog iets te klein is om al hele verhalen over te kunnen schrijven), wat hilarische fragmenten oplevert maar ook hartverwarmende verhalen.

Van dit boek mag je geen hoogstaande literatuur verwachten, maar een vlot leesbaar boek. Voor mij een ideaal boek voor tussendoor, als je het eens echt luchtig wil of om naast een serieuzer boek te lezen.