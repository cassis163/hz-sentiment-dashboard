'De wegen van het Nieuwe Testament die ik destijds
  als gelovige heb bewandeld, bewandel ik nu opnieuw
  - als romancier? Als historicus?
  Laten we zeggen: als onderzoeker.' 
  -Emmanuel Carrère-

In Het Koninkrijk beschrijft Emmanuel Carrère de weg die hem tot het christelijk geloof brengt dan wel tot bekering doet komen. Daarmee breekt een periode aan van bijna fundamentalistische christelijkheid waarna het na drie jaar voorbij is maar geen afgedane zaak omdat Carrère twintig jaar later de behoefte voelt om erop terug te komen. Dat laatste leidt tot het schrijven van zijn boek Le Royaume (2014 Prijs van het dagblad Le Monde), in 2015 uitgebracht in de Nederlandse vertaling van Katelijne De Vuyst en Katrien Vandenberghe.
Het Koninkrijk wisselt in een hoog tempo tussen de manier waarop Carrère aankijkt tegen de eerste christenen en het leven van vandaag in al dan niet vergelijkende zin. Een schrijfstijl die bij enige voortduring de lezer vraagt om een snelle schakeling te maken tussen toen en thans. Het Koninkrijk getuigt van gedegen brononderzoek en is prettig leesbaar geschreven ook al wordt met enige regelmaat op een diepgaande wijze geschreven over waarheden dan wel twijfels omtrent het christelijk geloof waarbij ik mij realiseer dat waarheden en twijfels onderhavig zijn aan de verschillende levensperiodes van Carrère zoals die in Het Koninkrijk worden beschreven.