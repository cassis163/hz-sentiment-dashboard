In Noord Ierland worden een paar tienermeisjes meisjes vermist.
Forensisch psycholoog Paula Maguire krijgt van haar baas het verzoek - naar aanleiding van een lezing die ze heeft gegeven over vermiste personen - naar Noord Ierland te gaan om mee te gaan werken bij een cold case team.
Paula komt uit Noord Ierland en gaat met gemengde gevoelens - mede door wat er in haar eigen verleden is gebeurd - terug.

Het verhaal begint niet heel spannend, maar naarmate je verder leest wordt het steeds spannender en wil je graag verder lezen.
Over het verhaal zelf ga ik niet teveel prijsgeven, dat vind ik niet leuk voor andere lezers.
De schrijfstijl vind ik heel vlot en goed, waardoor het boek gemakkelijk leest.
Het verhaal boeit vanaf het begin, waardoor je graag door wilt blijven lezen.
Ook de sfeer in Ierland, o.a. de spanningen ten opzichte van de verschillende godsdiensten, is heel goed weergegeven. Maar niet zodanig, dat het afbreuk doet aan het verhaal.
Het boek kent plezierige en goed uitgewerkte hoofpersonen, met name de persoon van Paula Maguire.
Ik ga zeker meer lezen van deze auteur en ben benieuwd hoe ze Paula verder vorm gaat geven.