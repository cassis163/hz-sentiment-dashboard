Ik heb dit boek in één ruk uitgelezen, ik moest wel, ik kon niet stoppen. Het verhaal is lief, zit vol humor en is daarnaast enorm aangrijpend. Je wordt echt meegezogen in de wereld van David (die asperger heeft) en in het verdriet van Kit. Twee tieners wiens werelden anders zijn dan die van anderen en wiens levens op een heerlijke manier verstrengeld raken.
Wat een fijne en levensechte personages! Wat een mooi verhaal! Ik heb zo intens genoten… En dat ik al een voorgevoel had over de afloop deed helemaal niets af aan het genot.

Ik zou zelf wel wat meer als David willen zijn, meer het hart op de tong; gewoon zeggen waar het op staat zonder je zorgen te maken over wat de ander van je denkt… #teamDavid (ben stiekem zelf een beetje verliefd op hem geworden)