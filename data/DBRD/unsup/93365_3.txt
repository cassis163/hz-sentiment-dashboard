Het boek beschrijft het leven van de boekhandelaar Jean Perdu die in Parijs op de Seine een boekenboot heeft. Hij verkoopt aan zijn bezoekers boeken die passen bij hun gemoedsgesteldheid of kwaal. Velen weten deze beroemde boot dan ook te vinden. Jean Perdu weet niet welk boek voor hem zelf helend zou kunnen werken. En besluit na 21 jaar een brief te openen van zijn toenmalige minnares die opeens verdween. Hij besluit de trossen los te gooien en de reis te maken op weg naar zijn minnares die toendertijd woonde in de Provence. Een bijzonder verhaal, toch kwam ik er niet goed doorheen. Er worden veel moeilijke Nederlandse woorden gebruikt. Die ik dan toch wil opzoeken. Af en toe staan er wel mooie levensspreuken in. En je waant je samen met Jean en zijn medereizigers ook wel een vakantieganger in het mooie Frankrijk. Ik was toch geprikkeld genoeg om het boek uit te lezen. Want hoe zou de zoektocht van Jean aflopen?