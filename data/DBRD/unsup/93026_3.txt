Melanie wordt verliefd op Tristan, een nieuwe jongen in haar klas, En de liefde is wederzijds. Maar de liefde is complex en verboden, Tristan blijkt een vampier te zijn en hij laat haar kennismaken met de gevaarlijke wereld van vampiers en weerwolven. Daarnaast spelen de geheimen van haar vader, die zelfmoord heeft gepleegd, een grote rol in dit verhaal. Kan de liefde de gevaren en onthullingen overleven of wordt het hun dood...

Patricia zet een verhaal neer van liefde en verdriet die zich kan meten met de boeken van Twilight. Maar daarnaast spint ze een spannend verhaal rond deze liefde, waardoor het een lekker weg lezend verhaal is geworden met een spannende climax. In het begin was ik bang dat het te veel glittervampieren werd, maar als het mysterie rondom de dood van Melanie 's vader meer aandacht krijgt, verdiept het verhaal zich.

Patricia heeft een spannend Young Adult boek geschreven die meisjes, maar ook jongens zal aanspreken. En iedereen met een jong hart.