'Judas' - Astrid Holleeder,
'Een Familiekroniek'
Uitgever Lebowski


'Voor ons geldt net als voor ieder ander dat als je niet met hem bent, je tegen hem bent. En als je tegen hem bent, dan weet je wat er met je gebeurt'


Een donker boek over een gezin in 'de Jordaan' ( uit het boek: 'Iedere vrouw in de Jordaan werd huisvrouw. Vrouwen die werkten waren zielig, of met een waardeloze vent getrouwd die hen niet eens kon onderhouden'), een vader die zijn gezin op gewelddadige wijze terroriseert, kinderen die niets anders hebben dan het voorbeeld van geweld te volgen en elkaar aframmelen.
Ontsnappen betekent ongeschoold vertrekken en middelen van bestaan zoeken in de onderwereld, zo is het begonnen bij die familie.

Over 'Holleeder' schrijft ze: 'Door zijn intelligentie, zijn manipulatieve vaardigheden en zijn totale gebrek aan naastenliefde was hij uitgegroeid tot de nummer een in zelfbehoud. Hij overleefde alles en iedereen door zijn onvermogen emotionele banden met anderen aan te gaan. Dat is wat hij is. En daar moesten we rekening mee houden'

‘Judas’ van Astrid Holleeder is een onthutsend boek, het gaat over de onderkant van een samenleving, geweld, macht, intimidaties, afpersing, heel veel geld, dood en de allesoverheersende angst, altijd, overal.
Maar het gaat ook over Bo: 'Moet ik het regelen, Son?'
Die ene zin en de reactie: 'Ze knikte'.
Wat een wereld, sprakeloos.