Van het weekend na het winnen van dit boek een poging gedaan een lekker menu op tafel te zetten uit het kookboek van Bill Granger.
Alleen al bij het doorbladeren loopt het water je in je mond en zoals beschreven op de voorzijde van het boek zijn het gerechten die je elke dag zou kunnen maken.
Na een halve ochtend bladeren was ik eruit....Pompoen mijn favoriet, persoonlijk en dan verwerkt in de soep uit het boek van Bill Granger.
Als hoofdgerecht de kleverig gebraden kip met sojasaus met daarbij de sesam sperzieboontjes en de rijst ( je moet de foto's zien)
Als toetje zijn we gegaan voor de koffie met de truffels, omdat hier geen suiker doorheen zit.
Ik kan een ieder die van de Aziatische keuken houdt aanraden dit boek aan te schaffen.
Het is idd een boek waarbij je met gemak elke dag Aziatisch zou kunnen koken, in het boek staan tevens prachtige foto's met de gerechten in de meest mooie kleuren, die je uitnodigen tot het koken van die gerechten. Tevens hoef je niet, zoals bij sommige kookboeken wel het geval is, een boodschappenlijstje te maken van twee kantjes voor je alles in huis hebt en kunt gaan beginnen.
Helaas kleuren mijn gerechten nooit zo mooi als op de foto, maar de smaak was er niet minder om.
Een mooi toegankelijk kookboek, met heerlijke recepten en mooie plaatjes, waardoor je je best doet om het net zo op te dienen.