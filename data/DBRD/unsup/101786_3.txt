Tussen rood en zwart is het derde deel van reeks en beslaat het interbellum, tussen de Eerste en de Tweede Wereldoorlog.
De familie Lauritzen is terug samen. Oskar is teruggekomen uit Afrika, weliswaar berooid omdat al zijn bezittingen in beslag genomen zijn. Sverre is in Berlijn, gevlucht uit Engeland nadat zijn gelieve Albie in Afrika doodgeschoten is en Lauritz is met vrouw en kinderen naar Zweden getrokken omdat zijn zoon Harald in Noorwegen als Duiter aanzien werd en half dood geslagen werd.
Het gaat de familie terug goed, het bedrijf doet het goed en Oskar koopt enorm veel vastgoed aan.
Er is wel een smet op de familie, Harald is uiterst rechts en houdt van het uniform.
Hitler komt op, je merk de verrechtsing van Duitsland. Na de eerste wereldoorlog moest iemand de schuld krijgen van het verlies en dat zijn de Joden geworden. Ze worden getreiterd, maar dat gaat al snel over in oppakken en verdwijnen. Ook communisten worden hard aangepakt.
Je voelt dat de sfeer grimmig wordt en dat een oorlog niet meer kan uitblijven. Joden proberen massaal Duitsland te ontvluchten, ook de familie Lauritzen vertrekt. Sverre kan er sowieso niet blijven omdat hij een homo is en dat is even erg als Joods zijn.

Dit boek is ook een overgangsboek naar de tweede Wereldoorlog. Benieuwd wat het volgende deel van deze boeiende reeks brengt.