Zeer goed geschreven boek dat je meeneemt naar Denemarken in het jaar 1700. Voor de Denen (en veel andere Europeanen) een bijzonder jaar. Het boek heeft het tempo dat je verwacht van een historisch boek en zet daardoor aan om zelf na te denken over de moord. Wie heeft het gedaan en waarom.

Het boek heeft meer in zich dan een misdaad en een oplossing. De historische feiten die Aust in heel het boek verwerkt heeft, brengen je terug in de 18e eeuw. Klasse verschillen zijn enorm en dit brengt Aust duidelijk naar voren. Het keiharde leven van de boeren en het bijna onaantastbare van de adel. Ondank de historische feiten die verwerkt zijn, leest het boek prettig door, beslist geen geschiedenisboek. Naast de misdaad verhaalt het boek over de geschiedenis van Petter. De assistent van Thomas van Boueberge, afgezand van de koning en belast met het oplossen van de moord op rentmeester Halle. Petter is van boerenafkomst en verkeerd door middel van Thomas in de betere kringen. Kringen waar hij normaal gesproken nooit toegang toe zal hebben. Hij voelt zich niet op zijn gemak en kan de 'goede' gebruiken maar moeilijk accepteren.

Het boek laat het leven zien zoals het is, zeker in die tijd. Mensen zijn gewoon mensen. Ze zijn moe, ze poepen en als ze te veel gegeten of gedronken hebben dan kotsen ze. Dit alles wordt niet zo vaak weggelaten, Aust gebruikt dit juist om een helder beeld te creÃ«ren van die tijd. De moord moet worden opgelost met de middelen van die tijd. CSI was nog niet uitgevonden en lukraak in het wilde wegschieten kon ook niet. Het moet gebeuren op basis van het gezonde verstand, deduceren en elimineren. Een prachtig boek en zeker een aanrader voor mensen die eens iets meer willen dan veel schieten en ingewikkelde spionagenetwerken.