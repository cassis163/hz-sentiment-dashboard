"Elke kans die ik krijg om jouw leven op aarde te verlengen, zal ik grijpen. Jouw leven is het waard om het mijne voor op te geven." ~ p78.

Eindelijk had ik tijd om dit boek te lezen! Zolang lonkte hij al vanaf mijn nachtkastje naar me... En wat leuk dat er achterin ook nog een kadootje zat ik de vorm van een bonus verhaal!

"Ik had naar mijn hart geluisterd en eindelijk de woorden uitgesproken die daar hadden gesluimerd, en hij antwoordde me helemaal niet." ~ p173.

Ster van acht vertelt het verhaal van Teagan, een 17-jarig meisje die sinds haar kindertijd al last heeft van nare dromen. Wanneer er op school een nieuwe jongen verschijnt, Garreth, valt ze als een blok voor hem. En hij blijkbaar ook op haar. Maar tegelijke tijd voelt het alsof de nachtmerries steeds echter worden en de dreigingsteeds dichterbij komt... Wat heeft Garreth hiermee te maken? En wat heeft dit met haar lotbestemming te maken?
Zoals gezegd was ik echt heel nieuwsgierig naar het boek, maar nu ik hem gelezen heb weet ik niet zo goed wat ik er van moet vinden. Het is absoluut een leuk verhaal, maar ik blijf achter met een gevoel dat ik iets miste tijdens het lezen. Al kan ik er niet zo goed de vinger op leggen wat dat 'iets' dan moet zijn. Misschien vond ik de verhaallijn iets te simpel, misschien verwachte in meer plottwists of een groter en heftiger gevecht of misschien miste ik iets aan diepgang in de emoties van de karakters, ik weet het echt niet. Waarschijnlijk een combinatie van kleine dingetjes waardoor ik net niet dat "whaaaaaa" gevoel had nadat ik het uit had.

"Mijn voeten hebben een pad uitgesleten dat ik  niet meer wil volgen, maar dat pad kan niet meer worden uitgewist." ~ p212.

Ondanks dat ik misschien iets miste, is het zeker een leuk boek om te lezen! Gewoon, leuk voor tussendoor wat mij betreft. Daarom dan ook de "gewoon goed" 3 sterren.