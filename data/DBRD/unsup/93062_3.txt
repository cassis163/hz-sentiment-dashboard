Malcolm Fox werkt bij interne zaken, hij onderzoekt dus gedrag, misgedrag, van collega's en dat maakt hem en zijn team uiteraard niet populair.
Deze keer onderzoekt hij een rechercheur, Paul Carter. Er zijn enkele vrouwen die klachten tegen hem ingediend hebben. Paul Carter is eigenlijk al veroordeeld, maar nu moet nog nagegaan worden of zijn collega's op de hoogte waren van zijn gedrag en/of meegewerkt hebben.
Het team wordt langs alle kanten tegengewerkt maar is dat eigenlijk wel al gewoon.
Malcolm Fox is zelf eigenlijk niet zo heel overtuigd van de schuld van Paul Carter en gaat op onderzoek uit. Al snel volgt het eerste lijk.
Malcolm Fox moet heel ver in het verleden teruggaan om de waarheid en de juiste personen te kunnen aanduiden.

Dit is het eerste boek na Rebus dat ik lees en ik had wat moeite om erin te komen, had meer sympathie voor Rebus dan voor Malcolm Fox. Dat hij een figuur is om een reeks rond te bouwen is wel duidelijk.