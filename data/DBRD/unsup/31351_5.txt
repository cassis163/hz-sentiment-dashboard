Haruki Murakami heeft zich in één boek onsterfelijk gemaakt bij mij.

Wat een prachtig verhaal en een prachtige stijl. Een universele atmosfeer creërende Murakami vergeet zijn roots niet maar dit boek is voor iedereen. Het mag zich afspelen in de jaren '60 en '70 maar het is tijdloos. Een instant klassieker !!

Watanabe is een serieuze beschouwende en belezen student. Hij heeft een tweetal goede vrienden Kizuki en zijn vriendin Naoko, echter komt Kizuki al snel te overlijden als gevolg van een "auto ongeluk". Watanabe moet nu naar de universiteit zonder zijn beste vriend, Naoko komt hij wel nog tegen en zijn sluimerende liefde voor haar krijgt de overhand. Naoko is echter ernstig beschadigd door haar verleden en Watanabe moet op zoek naar zijn eigen weg en leven... Tijdens deze zoektocht komt hij vele mensen tegen waaronder de schone en extraverte Midori waar hij heimelijk verliefd op wordt. Hij krijgt te maken met liefde, sex, pijn, verdriet en dood, hij leert hoe zijn leven is samen te vatten in een koektrommel.

Wat een meesterlijke schrijver!!