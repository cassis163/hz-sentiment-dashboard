De Vrije Wereld heeft als inspiratiebron het Oude Egypte, een wereld waarbij mijn interesse al snel gewekt is. Het is eigenlijk de wereld van de doden waar je heen gaat als je sterft. Jessy en haar vrienden hebben dit stervensproces weten te omzeilen daar ze via het masker een portaal hebben weten te openen naar deze wereld. Voor hen is er dus een weg terug naar de wereld waar ze vandaan kwamen. Het is echter wel een heel lange weg. Een weg vol avonturen en vol figuren die ze tegenkomen met goede en kwade bedoelingen. Omdat de doden naar de Vrije Wereld komen en blijven zijn er dus figuren van allerlei leeftijden, achtergronden en pluimages. De personages worden goed geïntroduceerd en omschreven waarbij je een goed beeld krijgt van ze.

Verder gebeurt er wel heel veel in het verhaal. Misschien had de schrijver het verhaal iets moeten inkorten en wat avonturen voor het vervolg moeten bewaren. Ruim 380 blz is een dikke pil waar dus heel veel in wordt beleeft door Jessy en haar vrienden. Soms had ik wel eens het gevoel van ‘waar rollen we nu weer in’ wat vervolgens weer de vraag kweekte waar zal het naar toe leiden.

Maar gelukkig is de schrijver een goede reisgids die ons mee neemt op dit avontuur vol mystiek en spanning en het geheel tot een mooie afsluiting brengt.

Ik ben zeer benieuwd wat voor avonturen er nog meer zullen volgen…..