Met dank aan Veltman Uitgevers voor dit recensie-exemplaar

Ik heb zelf een tijd in Zweden gewoond maar door persoonlijke omstandigheden ben ik weer terug in Nederland. Toen ik las dat dit kookboek op de markt kwam was ik gelijk nieuwsgierig. De heimwee naar Zweden is onverminderd groot. Het is een mooi boek met prachtige foto’s van bekende en wat minder bekende gerechten. De kötbollar, de prinsesstårta zijn bekend. Ik miste wel de kanelbullar, de bekende kaneelbroodjes of de wienerbrod het Deense koffiebroodje. Wel de bekend Deense rodgrod med flode. Als kind veel op vakantie in Denemarken geweest en dat aten we vaak, rodebessenpap met slagroom. Ook weer van die vakantie het bekende smörebrod, de sandwiches, dik belegd met allerlei lekkere dingen en dik belegd. Ik weet nog dat we een keer aten bij een restaurant in Kopenhagen en daar hadden ze meer dan 100 verschillende!

Veel herkenning dus, maar zijn de smaken ook zo als in Zweden? Dat wilde ik zeker uitproberen, dus de kötbollar gemaakt. Dan blijkt dat de recepten die op het oog er simpel uitzien toch wel wat gebreken vertonen. Zo wordt er het ingrediënt genoemd boterolie. Nergens een verklaring wat bedoeld wordt. Ik verwacht een vertalingsfoutje? In het recept wordt vervolgens beschreven dat je de oven moet voorverwarmen. Je maakt een mengsel van het gehakt, vormt balletjes, die braad je aan, haalt ze uit de pan en maakt de saus. Het gehakt blijft vrij slap en de balletje vallen makkelijk uit elkaar, toch heb ik me wel aan het recept gehouden qua hoeveelheden. Maar oké. De saus is heerlijk en smaakt naar Zweden, wat mij betreft heimwee saus. Dan moet de balletjes bij de saus in de pan en dan 20 minuten stoven. Waarom dan de oven aangezet? Er staat nergens dat ze in de oven moeten stoven. Ik heb ze toch maar in een ovenschaal gedaan met de saus en dat is heel goed gelukt, we hebben gesmuld.

Het boek is verder wel heel compleet met een inleiding waarin de geschiedenis op het gebied van eten wordt verteld van zowel Denemarken, Noorwegen als Zweden. Weetjes waarvan ik er al wel veel wist maar lang niet allemaal. Bij de recepten staat met een vlaggetje aangeduid uit welk land het komt en de recepten zijn keurig gerangschikt naar vlees & gevogelte, vis en zeevruchten, soepen, salades en snacks, broden en broodjes, dessert, taart en gebak. De ingrediënten zijn vrij gangbaar over het algemeen en dat maakt het dus ook makkelijk te na te maken.

Al met al drie sterren en met wat eigen creativiteit en liefde een heerlijk boek om nog eens vaker wat te maken. Inmiddels ook de blauwebessensoep gemaakt met griesmeelballetjes, helemaal geweldig zo ontzettend lekker!