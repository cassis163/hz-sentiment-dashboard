Op een dag wordt het lichaam gevonden van Lodewijk de Graaf. Hij blijkt op gruwelijke wijze om het leven te zijn gekomen. Alles wijst op een misdaad maar het opsporen van de dader valt nog niet mee.

Een paar maanden later vind men weer een slachtoffer die op gruwelijke wijze geÃ«xecuteerd is. Het slachtoffer is Onno van Schijndel. Ook hier tast de recherche nog in het duister over de dader en zijn motief.

De beide slachtoffers blijken een overeenkomst te hebben. Ze hebben bij elkaar in de klas gezeten. Met deze kennis duiken de rechercheurs Bianca van Dijk en Joris van der Zand op het achterhalen van de dader en zijn motief. Er blijkt een leerling in dezelfde klas gezeten te hebben. Walter, hij blijkt veel gepest te zijn door Lodewijk en Onno. Is wraak een motief voor deze gruwelijkheden?


Het boek komt wat langzaam op gang. Mede mogelijk door de wat langere hoofdstukken die binnen het hoofdstuk regelmatig van onderwerp wisselen. Je moet er even in komen wat dat betreft. Naar mate het boek vordert komt de vaart er in. Halverwege het boek weet je al wie de dader is. De spanning zit erin als je het verhaal verder leest vanuit de ogen van de dader en zo dus achter zijn achtergrond en motieven komt. Hij blijkt nog een slachtoffer op het oog te hebben.

Vooral het personage van de dader wordt goed uitgewerkt. Je krijgt een duidelijk beeld van zijn verleden en over de ontwikkeling van zijn karakter. De overige personages blijven wat oppervlakkiger in vergelijking met de dader.

Van de omgeving waarin het verhaal zich afspeelt krijg je ook een duidelijk beeld. De omgeving is volgens de realiteit neergezet. Straatnamen, gebouwen e.d. die benoemt worden bestaan echt.

Afgezien van het even moeten wennen aan de wisseling van gebeurtenissen binnen een hoofdstuk leest het makkelijk weg. Duidelijke zinsopbouw en situaties die best voor kunnen komen maken het tot een realistisch verhaal.

De manier waarop de slachtoffers om het leven zijn gekomen is zeer luguber. Hier wordt uitgebreid verslag van gedaan. Dit maakt het ook wel heftig.

Al met al een boek dat zeker de moeite waard is.