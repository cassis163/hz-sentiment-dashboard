Ik heb smeulend vuur inmiddels ook uit mogen lezen voor de Crimezone Buzzclub. De schrijfstijl is fijn, zonder opsmuk en een 'normaal' hoofdpersonage. Een hoofdpersonage wat eigenlijk een heel normaal persoon is, zonder een alcoholprobleem of een vervelend karakter, wat je wel vaak tegenkomt. Je kweekt snel sympathie voor haar en leest daardoor veel betrokkener mee. Toch leest het boek niet heel erg snel weg, je moet wel je aandacht erbij houden doordat er veel personages in voorkomen, die ook regelmatig afgewisseld met elkaar worden. Het boek heeft een verrassend einde doordat de schrijfster je meerdere keren op het verkeerde been heeft weten te zetten.