met veel interesse heb ik het boek van Philip Dröge gelezen. Sommige stukjes, en dat geeft hij ook ruiterlijk toe, zijn licht geromantiseerd. Maar dat is ook nodig voor de vlotte leesbaarheid. Het is in ieder geval niet storend, want zoals hij het vertelt, zou het inderdaad gebeurd kunnen zijn. Veel archiefmateriaal is in de oorlogen verloren gegaan, maar behoudens een enkele 'dubbel' in het verhaal is het historisch goed te lezen en buitengewoon interessant; zeker als u net als ik honderden keren door Moresnet en Kelmis gereden bent zonder de geschiedenis te kennen. De zinkgroeve die het land je rijk was produceerde dankzij een Belgische uitvinding zeer hoogwaardig zink, dat in platen gewalst werd. Dröge vertelt over de zinkgroeve in het kader van dit boek. Daarom lijkt het mij erg interessant om het Boekenweek-essay van David van Reijbrouck te kopen tijdens de Boekenweek, getiteld: Zink. En dat gaat over de zink-productie in Moresnet.