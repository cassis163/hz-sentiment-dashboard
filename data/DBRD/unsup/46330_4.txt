Ik heb dit boek met plezier gelezen, maar toch moet ik toegeven dat ik dit niet een van John Greens beste werken vind. Ik vond het een klein beetje langdradig en het duurde voor mij net iets te lang voor er iets interessant gebeurde. Toch blijft John Green me verbazen met zijn prachtige quotes en grappige zinnen. Het is zeker een goed geschreven boek, alleen het verhaal kon voor mij net iets beter uitgewerkt zijn qua vertelde tijd. Al denk ik dat ik het boek misschien iets te traag vind gaan, omdat ik de film eerst heb gezien en in een film gaat alles uiteraard een stuk sneller.