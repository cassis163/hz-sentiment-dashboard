Dit boek is totaal niet wat ik ervan had verwacht, maar dat bedoel ik in positieve zin. Het is nog beter dan ik vermoedde. In Idioten. 5 sprookjes staan vijf verschillende verhalen waarin een fee tot iemand verschijnt en één wens cadeau doet. In alle verhalen worden de personen uitgebreid beschreven met al hun problemen en tekortkomingen. Uiteindelijk moeten ze dus een wens formuleren, wat ontzettend moeilijk is. (Je gaat er zelf ook over nadenken haha.) Natuurlijk is er steeds wel iets aparts met de wens en pakt hij op een bepaalde manier uit. In alle gevallen hebben de verhalen een einde waar je over na moet denken. Niks is logisch, waardoor de verhalen erg boeiend blijven. Jammer dat het boekje zo dun is!