Van der Vlugt wilde al op jonge leeftijd schrijfster worden. Geïnspireerd door Kruistocht in spijkerbroek (1974) van Thea Beckman (1923-2004) stuurde zij op haar dertiende voor het eerst manuscripten voor historische verhalen naar een uitgever. Die wees haar werk af, maar raadde haar aan om door te gaan met schrijven. Ze ging Nederlands en Frans studeren aan de lerarenopleiding in Amsterdam, waar ze onder meer les kreeg in jeugdliteratuur en creatief schrijven. Na haar studie ging ze fulltime werken als secretaresse bij een bank en schreef ze in de avonduren aan De amulet, een verhaal over de heksenvervolging waarmee ze in 1995 debuteerde bij de Rotterdamse uitgeverij Lemniscaat. Het boek werd getipt door de Nederlandse Kinderjury. Een reeks historische jeugdboeken voor de leeftijdscategorie 13+ volgde. Andere uitgevers die boeken van haar hebben uitgegeven, zijn Zwijsen en Van Holkema & Warendorf.
Waar gaat het boek Blauw water over? (achterflap)
Blauw water is een literaire thriller.
Als Lisa in haar achtertuin de was ophangt staat er plotseling een ontsnapte tbs’er voor haar neus. Vluchten is geen optie, omdat ze het leven van haar vijf jarige dochter Anouk niet in gevaar wil brengen.
Er volgt een angstaanjagende en zenuwslopende week waarin moeder en dochter in hun huis gegijzeld worden. Lisa zal moeten proberen het vertrouwen van de man te winnen. Tijdens de gesprekken die ze met voert vertelt zij hem steeds meer over har eigen verleden.
Senta is journaliste en is met haar auto verdwaald in de mist. Als ze besluit aan te bellen bij een dijkhuisje, wordt er niet opengedaan. Ze loopt om het huis heen en ziet to haar schrik dat daarbinnen een vrouw met een mes wordt bedreigd. Ze vlucht, maar terwijl ze op zoek gaat naar hulp overkomt haar iets vreselijks…
Blauw water leest als een nachtmerrie, waaruit ontwaken onmogelijk lijkt. Simone van der Vlugt bouwt op briljante wijze de spanning op in dit actuele verhaal. – Veronica Magazine.
Wie zo knap de universele angsten van de vrouw weet te beschrijven, verdient terecht een plaats aan de top. – Crimezone.nl
Een tergende spanning. Je vliegt over de woorden heen op weg naar de ontknoping. – Esta.
Van der Vlugts spannendste thriller. Goed voor een paar uurtjes nagelbijten. – Leeuwarder Courant.
Dit zijn allemaal mooie woorden, maar wat vond ik nu van dit boek?
Ik heb mezelf bij dit boek, meerder male de vraag gesteld, wat zou ik doen in dit geval? Hoe zou ik reageren? Weet ik eigenlijk wel hoe ik zou reageren?
Ik vond het boek vanaf het begin erg spannend, een echte page turner, ik heb inderdaad op mijn nagels moeten bijten, en ben over de woorden heen gevlogen. Dit lijkt me een ware nachtmerrie. Eentje die ook echt van deze tijd is, want dit zou zomaar echt kunnen gebeuren.
Ikzelf heb vier kinderen, dus ook ik zou echt tot het uiterste gaan om hun te beschermen, net zoals Lisa dat voor haar dochter Anouk heeft gedaan.
Ik vond het een heerlijk boek om te lezen, een boek dat ik echt even heb moeten laten bezinken. Toch geef ik dit boek maar 3.5* (ik dacht eerst meer, maar tijdens het schrijven van de recensie, kwam ik steeds meer tot de conclusie, dat ikzelf als vrouw toch anders zal reageren). Lisa was heel erg meegaand in het verhaal, zonder echt tegengas te geven. Ik kan me dat niet voorstellen, daar er een bepaald instinct naar boven komt in zo n situatie. Hoe ik zou reageren, dat weet ik niet, maar ik ben ervan overtuigd dat het niet natuurlijk is hoe Lisa reageerde. Al met al heb ik van dit boek genoten.