Wat vond ik dit boek een ontzettend heerlijk feelgood boek. Vanaf het eerste moment zit ik al lekker in het boek Noor is een leuke meid, Kiki de gekke drukke actieve zus, Joost de studievriend die weer als vanouds voelt en Gijs de klusjesman die de balans man/vrouw in evenwicht houd in het huis. Vier verschillende personen maar ze klikken leuk bij elkaar. Dat Noor, Kiki en Joost in dezelfde branche werken is leuk ook al merk je er verder weinig van in het verhaal ik vind dit wel een leuk detail. In het boek kon ik plekken voor me halen hoe ze eruit zien. Plekken zoals Amsterdam Centraal Station, de stad zelf, Gare du Nord en het verkeer in Parijs en dat vind ik erg leuk. Het boek komt dan nog meer tot leven wanneer er echte plaatsen en plekken worden gebruikt. Dat van Gogh een rol speelt vind ik erg leuk. Vorig jaar las ik de grote van gogh atlas en ben ik daardoor meer te weten gekomen over hem en in het boek vertellen ze van alles over schilders en dat vind ik erg leuk het blijft niet oppervlakkig dat Noor in een museum werkt nee het is prominent aanwezig in het verhaal.

Tijdens het lezen kwam ik elementen uit de cover tegen natuurlijk de huizen maar ook tramlijn 5, de tramlijn waarmee Noor structuur probeert te brengen in haar leven. Ik vind het leuk als elementen uit het boek terugkomen op de cover, jammer is dat de tram prominent op de voorkant staat maar niet echt een prominente rol speelt. Wel vind ik de cover heel erg mooi en eruit springen doordat hij in drie kleuren is gemaakt.

De schrijfstijl is erg prettig en Astrid heeft het leuk gedaan door gebeurtenissen die aan het begin plaats vinden en voor Noor een schok zijn terug te laten komen in het verhaal naar het einde toe. Mocht je het vergeten zijn (wat ik niet was want ik linkte wat er gebeurde al aan die gebeurtenis) dan wordt er nog wel verteld wat er is gebeurt.

Drie vrienden, een huis (en een klusjesman) is een aanrader, je hoeft niet van musea en kunst te houden want het is een leuk boek over vriendschap, een ontdekking en liefde.