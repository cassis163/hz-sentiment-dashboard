Deel een van negen reeds verschenen delen worden herdrukt door Bakermat, Mechelen. In dit eerste deel ‘Een heks en een fee’ maken we kennis met twee families uit Old Town. In Old Town woont Het Volk ( tovenaars) tussen de Anderen. Het Volk van Tovenaars probeert niet op te vallen en nemen het op tegen de Heer van de Riolen. Milla en Sugar, beide tien jaar oud, zijn totaal verschillend van elkaar. Milla zit onder de sproeten, heeft krullen, haar kat heet Gummitch en ze is heks. Sugar heeft lang zwart haar, is bruin, haar hamster heet Alberta en ze is een fee. Ze zitten bij elkaar in de klas, maar gaan elkaar uit de weg. Totdat hun beider oma’s, Endora en Agatha, hen met elkaar in contact brengen voor een grote gebeurtenis. Milla & Sugar zijn namelijk Uitverkorene door de Cirkel, een groep van feeën en heksen.

Alle bladzijden van dit boek zijn versierd met illustraties, voorin prijkt een stadsplattegrond van Old Town. In de tekst wordt regelmatig gebruik gemaakt van HOOFDLETTERS, om iets te benadrukken. Ik dacht dat ik een tikfout gevonden had op pagina 16 verfomfaaid, maar dat blijkt bij nader inzien te kloppen en is in spreektaal verbasterd naar verfromfraaid. Er wordt de tijd genomen om alle karakters uit het boek goed neer te zetten. De kat Gummitch krijgt zelfs een eigen nawoord en Alberta heeft een spvaakgebvek. Het verhaal is maar heel even een beetje eng wanneer we kennis maken met de Heer van de Riolen en meneer Jago zijn dienaar. Ik ben erg benieuwd hoe het de nieuwe vriendinnen vergaat in hun leven als Uitverkorene en of het ze lukt om de terugkomst van de Heer van de Riolen tegen te houden.

De heks en een fee is oorspronkelijk uitgegeven in 2005 in Italië. In 2011 zijn ze opnieuw uitgebracht door Bakermat, Mechelen en momenteel in de herdruk

/Lmcmr