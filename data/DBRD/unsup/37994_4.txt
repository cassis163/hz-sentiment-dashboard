Drie vrienden, een huis en een klusjes man, is het eerste deel van een serie van 3 boeken, waarvan vrienden voor het leven laatst uit is gekomen.

Noor is een dertiger die een gave baan heeft bij het van Gogh Museum in Amsterdam, waardoor ze door de weeks in Amsterdam woont, terwijl haar vriend die ze al 18 jaar heeft in hun huis woont in Maastricht.
Hierdoor komt hun relatie onderdruk te staan.
In Amsterdam bouwt Noor een nieuw leven op samen met haar zusje Kiki en Joost, in een grachtenpand waar ze met zijn 3en gaan wonen en Gijs de klusjesman.
Dit boek gaat vooral over Noor, haar relatie met haar vriend en haar ouders, met wie haar band heel anders wordt nu haar relatie anders loopt met Ewald.

Door Astrid Harrewijn haar pakkende schrijfstijl, korte hoofdstukken, leuke personages en veel humor is het een boek die je lekker wegleest.
Kunst en musea spelen een hele grote rol in het boek, alle personages hebben een rol in een groot museum, zo werkt Joost in het Rijksmuseum, zet Kiki een expositie op voor een kunstenaar in het Stedelijk museum.
De musea in Amsterdam zijn dan ook goed vertegenwoordigt in dit boek, ook krijg je een beetje mee van het leven van Vincent van Gogh, wat het boek iets extra's geeft.
Tijdens het lezen krijg je het gevoel dat je voor de schilderijen staat en dat je ook echt in het museum staat.

Kortom een heel fijn boek, waar je echt een feelgood gevoel van krijgt tijdens het lezen, maar ook wat er voor zorgt dat je de musea waar over gesproken wordt toch echt in 2018 gaat bezoeken, dat is een leuke extra van dit boek, dat je denkt goh, ik moet nu toch echt een keer naar het Van Gogh!!