Fit in 15 van Joe Wicks is meer dan een dieetboek met oefeningen. Je kunt het namelijk ook gewoon als kookboek gebruiken. De recepten die erin staan zijn allemaal superlekker en ook nog eens vrij simpel te maken. Je hebt geen 100 verschillende ingrediënten nodig om het te maken én je staat ook geen uren in de keuken. Ook zijn de gerechten voorzien van mooie foto's, dat vind ik zelf altijd wel heel fijn in een kookboek.
Ik heb nu een aantal gerechten uit het boek gekookt en tot nu toe is nog niets tegengevallen. Alles smaakt heerlijk!
De oefeningen die er in staan zijn goed te doen, zelfs voor iemand met weinig conditie. Je kunt starten vanaf jouw eigen niveau, dus ook beginners hebben hier wat aan. De oefeningen zijn ook gewoon vanuit huis te doen, je hoeft dus niet gelijk naar de sportschool of dure spullen aan te schaffen. Echt effectief wordt het als je je aanmeldt op de site van Joe Wicks, hij geeft helaas niet alle trucjes weg in zijn boek. Dat vind ik op zich jammer, ik had persoonlijk liever iets meer oefeningen in het boek gezien.