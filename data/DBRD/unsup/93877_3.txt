Na eerdere boeken van Mariette Middelbeek te hebben gelezen, ben ik dan ook blij dat ik een nieuwe titel zie liggen in de boekhandel.

Mariette Middelbeek heeft, net als in haar vorige boeken, een prettige manier van schrijven. Dit maakt dat het boek vlot leest en dat je het als prettig ervaart.
Ik kan dan ook niet wachten tot zij weer een nieuw boek uit brengt!

Waar gaat het boek over?

De vriendschap tussen Ilona, Sanne, Bregje en Anouk, die op de middelbare school zo hecht was, is in de loop der jaren verwaterd. Maar als in de duinen bij Bloemendaal het lichaam wordt gevonden van Céline Landgraaff – de vijfde vriendin uit het groepje, die net na het eindexamen verdween – komt Bregje met het idee een reünie te organiseren. Voor het zover is slaat het noodlot echter ongenadig toe. Want het verleden mag dan ver weg lijken, sinds de vondst van Céline blijkt het ineens dichterbij dan ooit.

Het boek vertelt het verhaal van de 4 vriendinnen. Ieder deel van het boek, verteld het verhaal van één van de meiden. Het boek begint het het verhaal van Ilona. Dit deel is naar mijn mening goed geschreven en zorgt dat je benieuwd bent wat er verder nog gaat gebeuren. Er gebeuren vervelende dingen in Ilona’s leven en je hebt geen idee wie de persoon is die daar achter zit. Na een cliffhanger gaat het boek verder over Sanne. Het verhaal van Sanne, lijkt qua spanning op het verhaal van Ilona. Dit maakt dat je wel verder wilt lezen, maar je met iets minder verbazing leest.
Het derde deel gaat over Bregje. De gebeurtenissen in dit deel lijken heel erg op de 1e 2 delen, waardoor de spanning bij mij wat afneemt. Toch lees ik verder.
Het laatste deel gaat over Anouk. Aan het begin van dit hoofdstuk mis ik de spanning, maar door onverwachtse wendingen bouwt de spanning zich weer op.

Het gehele boek is wat mij betreft een prima boek. Echter had ik hogere verwachtingen gezien de andere boeken van Mariette Middelbeek. Mocht zij weer een nieuw boek uitbrengen, zal ik die zeker ook weer lezen!