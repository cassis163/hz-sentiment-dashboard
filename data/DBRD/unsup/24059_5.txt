Dit is het vierde boek in de Kit Guardner serie.
Het verhaal begint met een proloog: een stukje uit het verleden van Kit en Jim (broer van Kit). Over toen ze nog klein waren en hun vader en moeder er allebei nog waren. Het eindigt op de dag dat hun leven voor goed veranderde: De verdwijning van hun moeder.

Jim neemt een zeer vreemde zaak aan. Deze zaak brengt hem en Kysel naar Amsterdam. Hij ziet daar wel heel vreemde kunst tot leven komen. Erg leuk om te lezen hoe Amsterdam met zijn tijd is meegegaan in de toekomst. Jim probeert Kysel veilig te houden en zijn opdracht uit te voeren. Maar naarmate hij meer te weten komt, begint het echt gevaarlijk te worden.

Kit Guardner is een interstellair detective en ze heeft al heel wat meegemaakt. Niet alleen de zaken die ze onderzoekt, maar ook in haar Privéleven is er veel aan de hand.
Ze wil nu toch echt op zoek naar haar moeder.
Dus besluit ze om een aantal aanwijzingen te volgen. Misschien kan ze op deze manier haar moeder terug vinden. Wat is er toch gebeurt met haar moeder?
Ze is ook erg close met Jim, samen runnen ze het detectivebureau.
Kysel woont nu ook bij haar in huis, het meisje heeft het naar haar zin. ( Je kent haar vast nog wel).
Kit vindt steeds weer een stukje informatie of een aanwijzing en haar speurtocht brengt haar naar verschillende planeten. Want reizen door de ruimte naar andere bewoonde planeten is mogelijk.

Dit verhaal speelt zich dus ook in de toekomst af. Zal ze ooit uitvinden wat haar moeder is overkomen? Overal zijn er robots. Je kunt een Taxi nemen en dan zit er een achter het stuur. Je kunt super snel naar een andere planeet reizen, elke planeet is anders.
Reizen door de ruimte, naar andere planeten met vreemde bewoners. Alles staat zeer beeldend op papier. Dus je ziet alles voor je en het voelt alsof je met Kit en Jim mee op reis gaat.

Deze SF-Detective is weer spannend vanaf de allereerste bladzijde en blijft spannend. Ik kon het boek niet meer wegleggen.
Er zitten ook veel vreemde wezens in. Vooral de vliegende vleesetende larven van de Kroonmijt.
Soort alienachtige piranha’s. Ik zou ze niet graag tegenkomen. Maar op deze planeet staan ze ook op het menu van de bewoners. Tja, je moet er van houden hè, lol?! Ik kreeg er serieus de kriebels van!
Er zit enorm veel actie in dit boek. Veel robots, vuurwapengevechten en achtervolgingen.
Wederom een topboek in deze supergoede serie! Nu wachten op de volgende!
De cover is ook erg mooi, past goed bij de hele sfeer.
De andere drie boeken heten: ID- Crisis, Slangenkuil en Vuurstorm. Heerlijke Science Fiction van Nederlandse bodem!
Het is heerlijk vlot geschreven. En mocht je de afkortingen niet kunnen onthouden, staat er een lijstje in, met de betekenis van elke afkorting.

Het boek krijgt van mij 5*****. Heerlijke Science Fiction.