Voor Meulenhoffboekerij mocht ik “Eens gegeven” van Charlotte De Monchy lezen.

Voor mij het eerste boek van deze schrijfster.

Feline werkt als taxateur bij de Amsterdamsche Veiling, maar wordt door haar baas vooral ingezet om allerlei klusjes te doen. Zo wordt ze op pad gestuurd om ergens in Nederland het verjaardagscadeau voor de vrouw van haar baas op te halen. Ze komt terecht bij de woest aantrekkelijke Teun, een bankier uit Londen. Door de weersomstandigheden kan ze niet meer naar huis en beleeft ze een wilde nacht met Teun. Feline woont in een voormalig hotel samen met Eef, Bruno, Henri en Agatha antikraak.

Vanaf bladzijde 1 wordt je als lezer meegenomen in het leven van Feline en haar vrienden. Door de schrijfstijl en korte hoofdstukken leest het boek lekker vlot weg. Je wil ook weten hoe het verder gaat. Feline is hoofdpersonage, maar ook de anderen spelen meer dan een bijrol. Hoewel soms voorspellend en wat flauwe grappen is dit een heerlijk boek om bij te ontspannen. Charlotte de Monchy schrijft zeer beeldend, waardoor je als lezer het als een film voorbij ziet komen.
Het verhaal is zeker geschikt voor een Feelgoodfilm.