Iene miene mutte.......de één blijft leven, de ander sterft.

Wie heeft de sterkste overlevingsdrang en stalen zenuwen?
Het begint allemaal met het stelletje Amy en Sam, ze weten niet waar ze opgesloten zijn, wie dit gemene spelletje met hen speelt, het enige wat ze hebben is een bijna lege telefoon met een bericht en een pistool. Wie van de twee gaat dit overleven? Hier blijft het niet bij. In een moordend tempo volgen er meer slachtoffers. De klok tikt door en Helen Grace en haar team moeten alles in het werk stellen om deze psycho-killer te vinden.

Wat een boek, een boek dat tijdens het lezen je hartslag doet versnellen en zelfs na het lezen loop je nog over van adrenaline. Iene miene mutte is het debuut van M.J. Arlidge als thrillerauteur. En wat voor één! De man schreef eerder aan Britse crimeseries en leverde het scenario voor een verfilming.

Met Helen Grace en haar team wordt naar mijn idee een dream-team neergezet, zo overtuigend, vol vaart en spannend, dit boek pakt je in vanaf de eerste tot de laatste bladzijde. Al vroeg heeft men een dader op het oog, maar is het de juiste?! In welke richting moet men de dader zoeken? men staat voor een raadsel want deze killer lijkt hen elke keer te slim af te zijn. Erg fijn om achterop het boek te lezen dat de auteur aan een vervolg op dit boek werkt, welke in de originele taal alreeds verschenen is, en zelfs ook al een derde, het vierde verschijnt in het najaar. Ik smacht naar meer Helen Grace en haar team, na het lezen van dit boek één van de meest overtuigende rechercheurs die je ooit tegen zult komen! Een rechercheur, getekend door haar verleden, maar met diepgang en oersterk, een vrouw met ballen. Arlidge heeft hiermee een IJzersterk mustread thrillerdebuut neergezet dat schreeuwt om een vervolg! (en nog één, en nog één!)

Voor mij de volle mep van 5 dikke sterren!