Sander schrijft: "het verhaal sleept zich maar voort." Gek, ik ervaarde tijdens het lezen geheel iets anders. Om te beginnen is Scott Turow geen makkelijke thriller-auteur om te lezen in de zin van "een lekker spannend verhaal en daarmee klaar".

Wat Turow in Cassatie buitengewoon knap laat zien is dat het recht niet zwart-wit is. Dat zoveel andere, juist menselijke, omstandigheden een cruciale rol spelen in een subtiel en ingewikkeld spel, dat inderdaad binnen de Amerikaanse context om leven en dood kan gaan. Nee, voor mij is Cassatie een absolute topper van Turow, die mij zeer aan het denken heeft gezet.