Wat kijk ik altijd uit naar de nieuwe Karin Slaughter! Ik had hem al even in huis maar speciaal voor de vakantie bewaard. Ik ging er helemaal voor zitten om in een paar dagen dit boek uit te hebben om dan daarna weer veel te lang te moeten wachten op een nieuw boek... Maar niets is minder waar, voor het eerst in de jaren dat ik Karin Slaughter verslaafd ben moest ik me door een boek heen worstelen. Vanaf de eerste bladzijde werd al duidelijk dat dit hem niet ging worden, oke de tussenliggende hoofdstukken die 'geschreven' zijn door de vader zijn best intresant, maar de rest kon mij niet te pakken krijgen. Steeds moest ik, als ik hetboek toch maar weer even van mijn nachtkastje afhaalde, weer even terug bladeren om te weten wie wie ook alweer was. Ook het verhaal kon mij niet genoeg boeien, het ging me ook allemaal een beetje te ver zoals iedereen om Clair heen corrupt en erbij bleek te horen. Het einde wasnogwel aardig maar toch zit ik nu met een soort kater op de bank. Hopelijk komen Sarah en Will gauw weer uit de pen gekropen....