Net zoals de voorgangers ben ik erg te spreken over dit boek en wacht met smart op deel 2 van de Noordzeemoorden. Deze komt gelukkig in December uit.

Kyra zit in haar eindexamenjaar. Kyra heeft een zus Sarina en een broer. Sarina is sinds 4 jaar vermist en vanaf die tijd wil Kyra bij de politie en moorden gaan oplossen en nu ze in het eindexamenjaar zit treft haar broer een lijk en belt zijn zusje en de politie. Maud Mertens is de rechercheur die verantwoordelijk is voor deze moord, maar Maud heeft thuis problemen waardoor ze niet op haar scherpst is. Kyra daarentegen wel en Kyra helpt op haar manier de Politie en weet daardoor zeker dat zij later ook bij de politie wil gaan werken.
De wisselwerking van Kyra en Maud is erg leuk om te lezen en ook in het verhaal zit veel vaart, het taalgebruik is niet altijd netjes maar toen ik jong was dacht ik er ook niet altijd aan en is daarom passend omdat Kyra zo jong is.

Dit boek heeft mij vanaf het begin geboeid en ik ben dan ook blij dat er nog 3 delen komen!