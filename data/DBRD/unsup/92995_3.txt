Cecile heeft de meubelzaak van haar vader overgenomen en er een designwinkel van gemaakt. Haar zoon Jord wil er echter nu zijn eigen ding meedoen, meegaan met de tijd en succesvol overkomen bij zijn vrienden. Met ‘ongepland zwangere’ dochter Juul heeft ze weinig contact dit deels te wijten door haar vriend Jeffrey. Haar tirannieke vader Anton woont in Spanje maar komt ten val en daar komt dan nog bij dat hij aan het dementeren is. Een doorsnee leven heeft deze familie zeker niet.
En dan is er ook nog een familiegeheim dat aan het licht komt en invloed heeft op iedereen.

Elk hoofdstuk wordt bezien uit het perspectief van een ander personage en zo kom je tot één verhaal. Hierdoor blijft het verhaal ook levendig. De personages zijn goed uitgewerkt en je kan je gemakkelijk in hun inleven. Ze hebben elk hun eigen leven en opvattingen erover en op het eerste zicht hebben ze geen hechte relatie met elkaar maar op het einde van het verhaal zie je toch dat ze allemaal een band met elkaar hebben.
Er komen veel emoties aan bod: humor, vertedering, verdriet, wanhoop, onzekerheid, liefde,...

Patty Stenger begint haar carrière in de theater- en televisiewereld waar ze als actrice en scenarioschrijfster actief is. Ze maakte met de psychologisch thriller ‘Zuidas’ haar debuut bij uitgeverij De Geus in 2014 en maakte met haar bedrijf Zee vele (internationaal bekroonde) films in opdracht.. Zelf had ik nog niets van haar gelezen (of gezien) en wist ik niet wat ik kon of mocht verwachten.

Door vlotte dialogen en sterke personages is dit een boeiend familieverhaal. Het is zeker en vast een herkenbaar verhaal. Al heeft voor mij het familiegeheim niet echt een meerwaarde.