Wat een goed boek, ik heb echt zitten genieten!! Er werd in andere recensies veel gezegd dat de auteur lef heeft met de onderwerpen die ze gebruikt en dat is ook zeker waar. Er zijn geen losjes eindjes, alles klopt, dingen komen aan het einde terug met een kracht van jewelste en ik heb eerlijk waar zelfs tranen in mijn ogen gekregen van het einde, want dat had ik allerminst verwacht, hoe spannend en broeierig het verhaal ook vanaf het begin al is.
De niet zo gezonde gebeurtenissen tussen broer en zus worden misschien wat te uitvoerig beschreven, wat natuurlijk heel erg ongepast is, en toch ben ik het met andere recensenten eens dat je bijna vergeet dat ze broer en zus zijn door de mooie manier waarop het verhaal geschreven is. De insteek dat ze soul mates zijn, daar moet je denk ik voor open staan, ikzelf geloof daar niet zo in, maar het maakt hun relatie wel net iets begrijpelijker. Ook het dierenleed vond ik minder fijn, maar het hoort bij het verhaal.
In ieder geval een supergoed boek, kan zich uitstekend meten met de goeie thrillers van nu!!