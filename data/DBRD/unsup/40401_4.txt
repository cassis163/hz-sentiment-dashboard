Bijna alle boeken van Connelly krijgen van mij vier sterren; dit ook. Vijf sterren vind ik net een te veel, omdat Connelly erg graag uitlegt wat er gebeurt en waarom. Ook in dit verhaal krijgen we uitgebreid te lezen hoe het eraan toe gaat bij een grote krant, en wat er allemaal gebeurt als zoÂ’n krant moet bezuinigen. Veel details hadden best achterwege mogen blijven, die kan de lezer zelf ook wel bedenken. De kunst van het weglaten is blijkbaar een brug te ver voor deze schrijver, maar verder alle lof.
Ondanks het feit dat we al vroeg in het verhaal weten wie de boosdoener is, wordt de spanning mooi opgebouwd. Jack en Rachel zijn oude bekenden, en ook Harry Bosch is af en toe van de partij, zij het op de achtergrond en zonder dat zijn naam genoemd wordt. Het enige wat ontbreekt, is de ontknoping-na-de-ontknoping die vaak in het allerlaatste hoofdstuk als extraatje wordt aangeboden door Connelly. Waarschijnlijk vond hij het deze keer al heftig genoeg, moorden beramen via de computer.