Nog nooit verloor ik zo vaak bijna mijn interesse als bij dit boek. Maar de schrijver wist me steeds opnieuw n√©t op tijd weer te verleiden om toch verder te lezen. Het lijkt bijna een spel: hoe ver kan ik gaan voordat ze afhaakt? Uiteindelijk ben ik blij dat ik hem uitgelezen heb, maar ik ben ook blij dat hij uit is, als je begrijpt wat ik bedoel.

Stel je voor: eind jaren 50, ten tijde van de koude oorlog, strijkt het rondreizende Circus Diablo neer in het plaatsje Seneca Falls. Op een avond wordt een vermoorde man gevonden op het circusterrein. FBI agent Michael Travis reist af om de zaak te onderzoeken.
De opdracht lijkt simpel: zoek uit wie deze man is. Maar niets is minder waar. Niets is wat het lijkt, niemand geeft duidelijke antwoorden en iedereen houdt er een verborgen agenda op na, met name zijn eigen werkgever. De waarheid boven tafel krijgen (en deze onder ogen zien) blijkt veel moeilijker dan hij vooraf had kunnen raden.