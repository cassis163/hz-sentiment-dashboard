"Neen" zeggen voor het altaar is echt wel à la laatste minuut om je te bedenken dat je toch niet wil binden aan je verloofde. Gelukkig staat jouw zus jou bij om samen weg te vluchten in haar busje die precies klaar stond. Ik genoot wel van het stukje waar het hoofdpersonage Jennifer in haar duur Dior bruidskleed de McDonalds binnenstapt. Uiteraard staart iedereen je dan aan. Het moet geweldig zijn om na maanden in de high-society te vertoefen te vluchten naar een McDonalds, zou ook mijn eerste idee zijn. Hmmm lekker Cheeseburger.

Van Chanel tot flanel heeft ook een thriller-touch. Wie vlucht nu naar Canada in the middle of nowhere met enkel een adres van een oom dat je in jaren niet meer gesproken noch gezien hebt. Eénmaal ze in Canada is, vind ik het verhaal heel traag op gang komen. Waar wil de auteur naartoe? Romantische/feelgood boeken zijn duidelijk niet aan mij besteed. Naar het einde toe komen terug thrillerelementen boven en trekt het verhaal terug mijn interesse.