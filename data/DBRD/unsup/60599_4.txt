Dit zijn nou echt van die boeken voor de winterse dag. Zeker omdat je het dan op de één of andere manier drukker hebt als anders, met alles en nog wat. Dit boek bevat die losse verhalen, en hebben alle drie hun eigen boodschap.
Thuis met kerst: vond ik erg voorspelbaar en toch is het een verhaal met heel veel liefde, erg kort dat wel. ****
Gabriels engel: Dit verhaal was het langste van de drie en sprak mij ook het meeste aan, ik kroop helemaal in het verhaal en wilde het ook in één keer uit lezen. Het had ook iets meer diepgang dan de andere verhalen, en is een verhaal wat je niet mag missen. *****
Lieve kerstman: Een verhaal met twee schatten van kinderen die meteen al je hart stelen, wat een kleine lieve doerakken. Het verhaal vond ik gewoon erg schattig. Het mooie aan deze verhalen vond ik dat er kinderen en een zwangerschap in voorkwamen, dat trekt je als moeder dan toch wel. ****
Ik heb van dit boek daarom ook het gemiddelde genomen en kwam uit op 4 sterren.