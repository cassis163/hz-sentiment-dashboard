Het boek is eerder onder een andere titel uitgegeven, maar veel beter geredigeerd en daardoor beter leesbaar. De uitgever heeft er de nodige moeite aan besteed om het verhaal vloeiender te maken en is daar zonder meer in geslaagd.
Het verhaal heeft wel iets weg van 'De Da Vincie Code', maar is minder gecompliceerd en leest wat gemakkelijker. Het was Osterbergs eerste thriller en is de start geworden van naar ik hoop een lange reeks. 'De Al Qaeda Connectie' en 'Het Oslo-virus' zijn geen vervolg van 'De Zaak' en kunnen volledig los van elkaar worden gelezen, maar er komen in de drie thrillers een aantal dezelfde personen in voor en dat heb ik als een prettige bijkomstigheid ervaren.
Ik denk dat er in Nederland een nieuwe thrillerschrijver is opgestaan die moeiteloos met internationale thriller schrijvers kan concurreren en zonder problemen in een adem met hen kan worden genoemd.