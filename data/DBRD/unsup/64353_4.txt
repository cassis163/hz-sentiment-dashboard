Iene miene mutte. De één leeft, de andere sterft. Kies maar.
Zo bereidt de schrijver je voor op zijn boek. Een seriemoordenares ontvoert haar slachtoffers per twee: ze worden vastgehouden met slechts twee voorwerpen om hen te helpen of beter gezegd te martelen: een gsm en een pistool.
Het eerste rinkelt op de eerste dag al: de slachtoffers krijgen de boodschap dat één van beide moet sterven, zodat de andere bevrijd wordt.
Het nut van het tweede voorwerp kan de lezer wel raden: de andere doden.

Inspecteur Helen Grace staat voor een raadsel: welke psychopaat is tot zoiets in staat? Wat is de link tussen de slachtoffers? Worden ze willekeurig gekozen of niet?

Een spannend en vlot verhaal waarbij je niet snel genoeg op het einde kunt zijn om de afloop te kennen. Jammer dat het einde, waar de lezer zo naar uitkeek, zo snel afloopt.