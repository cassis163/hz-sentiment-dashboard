Ik ben net terug van vakantie op Kos en heb daar naast enkele andere thrillers voor de eerste keer een boek van French gelezen, De bewoonde wereld dus (ik heb het wel in het ENG gelezen en niet in het NDL, vermits ik het boek in één of ander toeristenwinkeltje gekocht heb - ik zat tegen het einde van de vakantie door mijn thrillers heen). Ik moet zeggen, het was een aangename en geslaagde kennismaking met het schrijversduo. Ik had enorme moeite om het boek weg te leggen en moet in de ogen van de andere 'zwembadliggers en zonnekloppers' dikwijls als een bezeten 'kieken' hebben overgekomen, zo ingenomen was ik door het verhaal van Abbie. De enige opmerking die ik heb, is dat ik de zoektocht naar een kat als zijnde de leidraad voor de beide ontvoeringen nogal vergezocht vond. Ik werd er op een bepaald moment een beetje ongemakkelijk van (want ik kon me niet voorstellen dat iemand zo van de ene naar de andere onbekende hopt, de ene persoon nog een beetje crazier als de andere) om een katje te kunnen krijgen. Hier had het schrijversduo toch een beetje realistischer mogen zijn. Al bij al krijgt het boek van mij 4 sterren.