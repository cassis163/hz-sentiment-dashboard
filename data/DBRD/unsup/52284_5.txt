Een vriendin had me meerdere malen aangegeven dat ik deze reeks eens moest gaan lezen. Deel 1 is nu uit en het vraagt absoluut naar meer. Wat een heerlijk boek, makkelijk geschreven, korte hoofdstukken, vol spanning en ik werd meerdere malen op een dwaalspoor gezet. Het plot zat zeer goed in elkaar.

Het verhaal gaat over inspecteur Lindsay Boxer. Het proloog van het boek zegt al zoveel. Lindsay staat op haar terras met haar dienstrevolver tegen de zijkant van haar hoofd en laat de afgelopen weken langs haar voorbij gaan en kan het moeilijk los laten.

Het eerste hoofdstuk begint al gelijk over een bruidspaar die op gruwelijke wijze vermoord worden. Op de dag dat Lindsay te horen krijgt dat ze een vreselijke ziekte heeft waaraan ze kan doodgaan wordt het bruidspaar ontdekt en gaat de zoektocht naar de moordenaar beginnen.
Lindsay gaat ondanks ze zo ontzettend ziek is de strijd aan met zichzelf en haar werk. Dit wil ze uitzoeken en oplossen. De moordenaar moet gevonden worden. Vooral als snel daarna weer een echtpaar vermist wordt.

Een heerlijk verhaal met veel verrassende elementen erin. Volgende boek over the women's murder club ga ik zeker lezen.