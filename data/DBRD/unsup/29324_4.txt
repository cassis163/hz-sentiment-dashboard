Het is een verhaal waarbij je van het een in het ander overgaat, dan weer gaat het traag, niet op een vervelende manier, dan weer gaat het als een trein waarbij je moeite hebt om het verhaal bij te benen. Steeds als je denkt dat het de werkelijkheid is, blijkt het weer anders te zijn, gebeurt er weer iets wat je even op in moet laten werken om te snappen wat er is gebeurd.
Geregeld worden er levensvragen gesteld waar je zelf ook over gaat nadenken. Je leeft met Mark mee, die van alles beleefd en soms ook weer even een korte tijd niets lijkt te beleven, maar schijn bedriegt, want dan gebeurt er weer iets waardoor hij in een andere wereld lijkt te zijn gekomen. De personen lijken wel van een andere planeet te komen. Dan woont hij tijdelijk op het ene adres, dan weer op het andere. De hoofdvraag is of hij ooit de vraag naar huis weer zal vinden nadat hij verdwaald is. Daardoor beleeft hij van alles, maar of alles echt gebeurt?.... De plot is dan ook verrassend.