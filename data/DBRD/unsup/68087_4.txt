Omdat ik De bijzondere kinderen van mevrouw Peregrine zo’n ontzettend spannend en fantasierijk boek vond, besloot ik ook het tweede boek uit de reeks te lezen. Ik vreesde ervoor dat “De omhulde stad” mij ging teleurstellen, omdat ik het eerste deel van een serie altijd beter vind, maar dat heeft hij niet gedaan.

Het boek is, zoals ik al vermeld heb, het tweede in de reeks. Het gaat over een groepje bijzondere kinderen die hun schoolhoofd, mevrouw Peregrine gaan bevrijden uit de handen van kwaadaardige schepsels en hulsels die de wereld willen veroveren. Daarvoor moeten ze echter naar Londen, wat een lange en gevaarlijke reis kan worden. Onderweg moeten ze hun doodsangsten overwinnen door met hulsels te vechten, bommen te ontwijken en allerlei ongewone wezens te ontmoeten. Het verhaal speelt zich grotendeels af in 1940, dus tijdens de oorlog, wat het niet makkelijker maakt voor de kinderen. Toch gaan ze samen de strijd tegen het kwade aan en proberen ze hun bijzonderheden als wapen te gebruiken.

Ik raad het boek ten zeerste aan. Het is heel meeslepend, dus eens je begonnen bent, kan je niet meer stoppen met lezen. De foto’s in het boek hebben iets intrigerends en geven het een mysterieus accent. Ook bewonder ik de vriendschap tussen de kinderen. Het is heel ontroerend hoeveel ze om elkaar geven en voor elkaar zorgen.
Kortom, ik vind het een geweldig boek en kijk er naar uit het volgende te lezen.