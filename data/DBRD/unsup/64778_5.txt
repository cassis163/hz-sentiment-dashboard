Ook ik las Indra van Sterre Carron. Het boek waar voor verschijning al veel ophef over was vanwege de aanslag op het vliegveld in Zaventem. Als auteur kun je gruwelijke dingen bedenken, soms komt de werkelijkheid akelig dichtbij. Na een serieuze overweging om het boek dan op de plank te laten liggen is er toch beslist om Indra wel uit te geven. Een dappere beslissing, die discussie met zich mee brengt.
Zelf kan ik de gebeurtenis en het boek goed los van elkaar zien en ik wilde het graag lezen. Haar eerdere boeken zijn super en gaf ik 4/5 sterren. Ik ben heel benieuwd hoe het verder gaat met Rani en haar team.

De korte inhoud vertelt over Indra. Jaren geleden hebben zij en haar vriendin Lore een ander, Andreas, op laten draaien voor het aanrijden van twee fietsers. Omdat hij straalbezopen was kon hij zich de precieze toedracht niet herinneren. Nu komt zijn geheugen echter beetje bij beetje terug en Indra krijgt last van haar geweten. Ze probeert er te zijn voor haar zieke zusje, haar werk zo goed mogelijk uit te voeren, een goede vriendin/dochter te zijn,... maar het wordt haar te veel.
Een oude vriend vertelt haar over de Islam en hoe het geloof het leven beter kan maken. Ze staat voor een aantal moeilijke keuzes....

Het wordt dus niet meteen duidelijk dat het om een boek uit een serie gaat. Rani wordt niet in de korte inhoud vermeld. Op de voorkant staat het wel (klein) vermeld. Gelukkig gaat de serie verder.
In dit boek krijgt Rani het zwaar te verduren in de priv√© sfeer. Ik vond het bijna ongeloofwaardig dat ze nog de leiding had over een groot politie onderzoek. Hoe knap is het als je dan je werk nog goed kunt uitvoeren. Ze heeft dan wel een geweldig team, maar de beslissingen liggen toch bij haar.

Vanaf het begin van het boek ergerde ik me aan Lore. Een verwend nest dat altijd haar zin krijgt. Omdat ik vanwege mijn nieuwe drukke baan maar kleine stukjes kon lezen en die ergernis werd ik niet helemaal het verhaal in gezogen. Ik kon telkens wel goed de draad weer oppakken en hoefde niet terug te kijken of stukken opnieuw te lezen. Door de hele ophef van te voren weet je een beetje welke kant het verhaal op gaat, maar ondanks dat is het nog steeds heel verrassend. Het verhaal houdt je nog even bezig na afloop. Ook de cliffhanger zorgt ervoor dat ik weer uitkijk naar de nieuwe Rani Diaz-thriller 'Rakta', die in oktober verschijnt.