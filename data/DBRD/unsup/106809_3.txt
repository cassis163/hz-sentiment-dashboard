Samenvatting

Micha en Nikolaj zijn een ballet-dansers-echtpaar. Ze hebben samen een zoontje Gregory van 8 jaar. Voor beiden is ballet hun leven. Het is hard werken om het doel te bereiken na al die jaren succesvol te zijn. Nikolaj heeft een Russische achtergrond. Een strenge discipline en een harde hand van zijn vader stonden voorop. Micha haar moeder is bekend in de balletwereld. Maar wie haar biologische vader is, weet ze helaas niet. Vanaf haar 6e jaar doet ze al aan ballet en Eliza is vanaf dat moment haar beste vriendin. Gedurende de jaren dat zij samen zijn is er al veel gebeurd. Van de zwangerschap van de tweeling schrok Nikolaj eigenlijk best wel. En het overlijden van dochter Natalja bracht opnieuw een schrok teweeg. Groter is de paniek als er op een dag brand uit breekt in hun tijdelijk onderkomen hier in Nederland. Micha en Nikolaj overleven beide het vuur, maar liggen met zware brandwonden in het ziekenhuis. Voor rechercheur Waanders ligt er een grote taak om uit te pluizen wie verantwoordelijk is voor de aangestoken brand. Want ze beschuldigen elkaar.

De elementen

De cover valt direct op, het thema ballet wordt direct duidelijk. Vonk, de titel, duidt op de brand. een vonkje is genoeg voor een hele brand. In de ik-vorm lezen we over Micha en ook over Nikolaj. Ze liggen nu beiden in het ziekenhuis met ernstige brandwonden. Ieder apart, dit in verband met infectiegevaar. Maar ook omdat ze elkaar de schuld geven van de brand. De wisselperspectief van heden en verleden zorgt ervoor, dat de achtergronden van beide karakters goed en helder binnen komen bij de lezer. Beide karakters zijn niet "brandschoon"te noemen, want voor het ballet gaan zij heel ver. Het is "alles of niets". Het wisselperspectief is niet uniek en zorgt ervoor dat je als lezer scherp moet blijven. Aan de andere kant krijg je als lezer ook wel de behoefte om gewoon eens "door te willen lezen" in dezelfde tijd. In plaats van heen en weer naar 10 jaar terug en 2 jaar, ed. Daarnaast wordt de spanning redelijk goed vastgehouden maar ik had er meer van verwacht.

Ook in dit boek staan de gebeurtenissen centraal en het politieonderzoek komt secundair. De firma "lieg en bedrieg" is veel aanwezig. De vraag is en blijft: wie spreekt de waarheid en wie niet? Thema's als pijn & bedrog, gemis & verdriet worden goed beschreven in de harde wereld van het ballet.

Conclusie

Anita Terpstra heeft zich goed verdiept in de materie & de wereld van het ballet. Het gaat er vaak hard aan toe. Bij een zwangerschap wordt er geschokt gereageerd. Want dit zou zomaar het einde van de carri√®re kunnen betekenen. Vonk is een spannende maar milde thriller over 2 toptalenten Micha en Nikolaj. Het beroemde droom-echtpaar, wat nu in het ziekenhuis ligt met erge brandwonden. En elkaar de schuld geeft van dit vuurdrama. Door meer te lezen over het verleden komt het inzicht boven water, dat beide echtelieden veel zaken voor elkaar verzwijgen en het ballet-leven een hard bestaan is. Het was mooi hier meer van te lezen, maar ik had er meer van verwacht. Het einde was verrassend maar stelde ook teleur.

Waardering 3,5 sterren

Het was spannend, in het begin zeker wel, maar de echte knal aan het einde bleef uit. En dat is jammer.

Hartelijke groet,

Annette Overvoorde
Birdy's Boeken