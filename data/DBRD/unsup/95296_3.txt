Het verhaal was leuk en boeiend om te lezen en het was interessant dat er wetenschappelijke theorieen over quantum mechanica, determinisme, kansberekening en psychologie werden belicht. Deze bleven echter alleen maar leuk zolang er werd verteld over theorieen die in de wetenschap ook daadwerkelijk bestaan, zodra de auteur er zijn eigen science-fiction ideeen aan toevoegde sloeg het om in een zeer flauw geheel van theorieen die helemaal nergens op slaan. Dat was een beetje een dooddoener nadat je eerst was lekker gemaakt met wel-kloppende interessante theorieen. Dit verpeste echter niet de verhaallijn, die redelijk om het wetenschappelijke gedeelte heen liep.