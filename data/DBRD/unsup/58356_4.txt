Wat een goed verhaal! Spannende thriller rondom het team van Berg. Op 21 september verandert elk jaar de universiteitsstad Leven in een chaotische kermis als het jaar wordt geopend. Tijdens de processie wordt een gastrector uit Oeganda door een sluipschutter vermoord en een Leuvense rector verwond. Tijdens de achtervolging van de dader sterft ook een collega uit het team van Berg. Berg bijt zich vast in de aanslag en krijgt daarbij hulp van Tatyana, de assistente van de Oegandese rector.
Tijdens hun samenwerking groeit er iets tussen deze twee.
Alhoewel ik het plot iewat vergezocht vind steekt het heel goed in elkaar. Claes leidt je langzaam maar zeker middels een mooie en vlotte vertelstijl naar de uiteindelijke ontknoping van het verhaal. Het verhaal bevat de nodige wendingen die je nieuwsgierig maken wat de volgende stap zal zijn. Ook de moordenaar zelf komt aan het woord en de manier waarop Claes zijn gestoorde brein gestalte geeft is goed gedaan. Dit boek heb ik met plezier 'gelezen' (luisterboekversie).