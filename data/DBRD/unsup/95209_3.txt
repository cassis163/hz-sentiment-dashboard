Het nieuwste boek van Stocklassa valt in de categorie True crime en combineert onderzoeksjournalistiek met een biografisch verhaal. Dit is ook te merken in de manier waarop het boek geschreven is. De stukken die vanuit onderzoeksperspectief zijn geschreven zijn veelal opsommingen, doorspekt zijn met alle theorieÃ«n waarbij alles in elkaar samen hangt en het soms moeilijk te volgen is als je zelf niet goed in de materie zit. Hierbij laat Stocklassa overigens wel zien dat het boek gestoeld is op enorm gedetailleerde research wat de geloofwaardigheid van zijn resultaten zeker ten goede komt.
Op de momenten dat het meer geschreven is als een biografisch gedeelte vanuit Stieg Larsson hanteert Stocklassa een meer geromantiseerde schrijfstijl en is het boek goed leesbaar en goed te volgen. Vooral in het eerste deel zijn de stukken geschreven vanuit Stiegs ervaringen interessant en nodigen uit om verder te lezen. En in het tweede deel is het Stocklassa gelukt om redelijk wat vaart aan te brengen als het gaat om onder andere de undercoveroperatie. Wel lijkt het alsof de auteur moeite heeft gehad om hoofd- en bijzaken te scheiden, wat maakt dat het een lijvig boek is geworden. De liefhebber van True crime komt met dit boek zeker aan zijn trekken en voor de rest is het voor Stocklassa afwachten of zijn gedetailleerde onderzoek bijdraagt aan de uiteindelijke oplossing van de moord op Olaf Palme.