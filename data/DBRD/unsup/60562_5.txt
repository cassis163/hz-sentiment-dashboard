Vosje door Edward van de Vendel, met tekeningen van Marije Tolman

Wat is er het mooiste; tekst of beeld? Ik zou het met de hand op het hart echt niet kunnen zeggen. Alles aan dit boek is wonderschoon: de tekst, de tekeningen, de samenhang, de afwerking. Vosje is een poëtisch traktatie voor je ogen, hart en ziel. Dit boek is een pareltje dat je kunt lezen en blijven lezen, je kunt jezelf verliezen in de tekeningen die soms eenvoudig dan weer vol liefde gedetailleerd zijn.

Een fluo oranje vosje, dat klinkt niet echt poëtsich maar Marije speelt het klaar om dat er toch van te maken. Waar het eerst even wennen is wil je daarna alleen nog maar fluo oranje vossen zien. Vanaf vandaag hoort een vos zo te zijn voor mij.
En hoewel het verhaal best kort is slaagt Edward er (weer eens) in om je een wereld te laten voelen waar het heerlijk vertoeven is.

De afwisseling tussen tekst en beeld maakt dit boek uitermate geschikt voor alle leeftijden. Ik hou van Vosje!
Koop dit boek, verlies even jezelf, verlies voorgoed je hart.