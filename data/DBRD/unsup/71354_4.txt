Ongeveer 10 jaar geleden manifesteert zich bij voornamelijke jonge meisjes (14/15 jaar) een zekere superkracht. Ze laden zich elektronisch op en door middel van hun vingers ontladen zij zich. Kortweg: ze kunnen stroomstoten geven en meer. Door die ontwikkeling bij jonge meisjes veranderd wereldwijd de maatschappelijke verhoudingen. Niet langer laten vrouwen zich onderdrukken en vernederen. De machtsverhoudingen veranderen.

Het verhaal begint met een fictieve correspondentie tussen een schrijver en Naomi Alderman. Een begin dat niks extra toevoegt aan het verhaal. ‘De macht’ wordt verteld door vier verschillende personages: Roxy, Tunde, Allie en Margot. Elk personage komt in aanraking met de nieuwe macht. Doordat ze het zelf kunnen gebruiken zoals bij Roxy en Allie of de macht wordt overgedragen zoals bij Margot. Vier personages en verschillende verhaallijnen, die elkaar kruisen en uiteindelijk min of meer samenkomen. De personages weten niet altijd te overtuigen en het taalgebruik is niet altijd even sterk.

Is de ‘De macht’ sciencefiction? Een toekomstroman of een dystopie? Noem het maar een “ Stel je voor dat...” verhaal. Met andere woorden : stel dat de vrouw de macht overneemt? Hoe gaat de maatschappij er dan uitzien? Een interessante gedachte. Dat is het sterkste punt van het verhaal. Het zet je aan het denken. Is het inderdaad een vooruitgang als de rollen zijn omgedraaid? Het verhaal laat zien wat macht met met iemand doet.

Ondanks de personages en het taalgebruik, is ‘De macht’ een heel fascinerend en origineel verhaal over hoe het zou zijn als de vrouw aan de macht komt.