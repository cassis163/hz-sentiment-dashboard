in Nora's verdwijning gaat het verhaal van Annika Bengtzon verder
met de marteling van de echtgenoot van Nora met als doel er achter te komen waar Nora zich bevindt. Vervolgens wordt hetgeen tot deze marteling en de verdwijning van Nora heeft geleid prachtig ontrafeld. Gelijktijdig doet zich een ander probleem voor met de hoofdredacteur van de krant waarbij Annika verslaggeefster is, een probleem m.b.t. een door hem gepubliceerd artikel, dat hem destijds veel eer en roem bracht, maar aan de juistheid waarvan nu publiekelijk (vooral op sociale media) wordt getwijfeld.
Uiteindeijk blijken beide verhaallijnen samen te komen.
Ook de persoonlijke situatie van Annika speelt subtiel een rol door het hele boek.
Ik heb dit boek met heel veel plezier gelezen en heb er 4 sterren aan toegekend.