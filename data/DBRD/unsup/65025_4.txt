Een onlangs ontdekte schrijfster is Kim Verheugen, die met Ravenzwart bloed de lezer vakkundig weet mee te nemen in hetgeen dat ze te vertellen heeft. Het komt dan ook meteen binnen en de aparte personages zorgen ervoor dat dit een verhaal is om nooit te vergeten. Opvallend werd ook het taalgebruik bevonden, spreektaal welke wat rauw en banaal over kan komen. Dit zorgt tegelijkertijd voor de nodige geloofwaardigheid. De lezer krijgt zowel de gedachten van Tess als van Inka onder ogen. Omdat er in Ravenzwart bloed het thema tweelingen aan bod komt, kan een oplettende lezer snel begrijpen waar Verheugen met haar plot heen wil en in dat geval kregen we gelijk wat het plot betreft. Daarnaast komen de themaâ€™s machteloosheid, oneerlijkheid en PTSS aan bod. Het blijkt al snel een heftig verhaal met een dieperliggende boodschap te zijn. Hoewel het misschien wat voorspelbaar voor de meer ervaren lezer kan zijn, is dit een verhaal dat absoluut lezenswaardig is. Boekenland mag zich gelukkig prijzen met deze aanwinst.