Eerste leven was een boek waar ik heel erg nieuwsgierig naar was en welke ik bijna had gekocht, maar uiteindelijk toch niet had gedaan. Ik las vooral wat negatieve reacties van het boek en besloot het maar niet te doen. Mijn nieuwsgierigheid was echter niet verminderd, dus ik was heel erg blij dat ik mee mocht doen aan de leesclub op Hebban!

Ik moet eerlijk zeggen dat ik het boek erg goed vond. Ik ben het grotendeels niet eens met de negatieve reacties die ik van dit boek heb gelezen. Het verhaal is origineel, sterk en met hele toffe personages.

Wat ik echter wel een klein minpuntje vond is dat ik me de werelden van Troika en Myriad erg slecht voor me kon zien. Je krijgt, vooral in het begin, erg veel informatie over hoe het eruit zou zien en hoe beide koninkrijken over dingen denken dat ik het allemaal moeilijk uit elkaar kon halen. Het is overigens ook niet echt blijven hangen, helaas. Ik ben dus heel benieuwd hoe het zal gaan als ik het vervolg, Levensbloed, ga lezen.

Wat een enorm pluspunt is aan deze serie zijn de personages. Je leest het verhaal grotendeels uit het oogpunt van Tenley en ik vond haar echt fan-tas-tisch. Ze is stoer, sarcastisch en grappig, maar daarnaast ook onzeker over haar toekomst. Ze komt door deze karaktereigenschappen erg geloofwaardig en echt over. Ook Archer en Killian zijn fijne jongens om over te lezen. Soms een beetje overdreven (ik bedoel, wijffie? Misschien too much?), maar verder zeker personages waar je een lichte crush op kunt ontwikkelenâ€¦

Het verhaal op zich is erg origineel en afgezien dat je teveel informatie krijgt, goed uitgewerkt. Wel bleef ik met wat vragen achter, maar ik hoop (en verwacht eigenlijk) dat deze worden beantwoord in het vervolg. Ik kan in ieder geval niet meer wachten (is het al augustus?).