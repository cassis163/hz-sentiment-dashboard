Het verhaal gaat voornamelijk over Peter en over zijn tweelingzus Anabel - hier Bel genoemd, zoals ook door Peter.
Peter heeft last van ernstige paniekaanvallen. Hij benoemt ze ook van LF1 tot LF10 waarbij LF10 het ergst is. LF staat bij hem voor LulligheidsFactor. Hij doet de meest gekke dingen om uit zijn aanval te komen. Tevens is hij een wiskundig genie en in tegenstelling tot zijn zus een enorme angsthaas. Zijn zus is degene die nergens bang voor is en neemt hem dan ook vaak in bescherming.
Op een dag mag zijn moeder een prijs in ontvangst nemen voor een wetenschapsonderzoek m.b.t. een hersenonderzoek en hij is als de dood dat hij weer een paniekaanval zal gaan krijgen.

Nu zorgt die angst er natuurlijk voor dat dit gebeurd. Voordat de uitreiking plaats gaat vinden, krijgt hij een enorme paniekaanval en deze zorgt er ook voor dat hij buiten bewustzijn raakt.

Als hij bij komt, blijkt zijn moeder te zijn neergestoken en zijn zus is spoorloos.
Dan gaat ook alles in een rollercoaster van verhalen. Zijn klasgenoot en tevens schoolvriendin ingrid, die OCD aanvallen heeft, helpt hem met zijn zoektocht.

Het verhaal speelt zich in het heden af, met diverse flashbacks in zijn verleden, die ervoor zorgen dat je de gezinssituatie en het leven van deze beiden met de moeder, beter gaat begrijpen.
Leuk is ook dat de puzzels waar hij het over heeft, om een soort geheimtaal met elkaar te hebben, ook in het boek voor de lezer terugkomen, zodat er voor de lezer ook wat te puzzelen valt.

Zijn Peter, Bel en Ingrid misschien producten van de wetenschap of is er iets anders aan de hand? Er komt een heel geheimzinnig spionagenetwerk tevoorschijn, waar je vooraf absoluut geen weet van kan hebben en de intriges worden steeds spannender. Niets is wat het lijkt en niets lijkt wat het is om maar zo te zeggen.


Tom Pollock is een schrijver met een rijke fantasie, die je op het puntje van je stoel laat zitten. Je begint in het boek en éénmaal begonnen zal het moeilijk worden dit boek terzijde te leggen.

weet dus waar je aan begint.