Pen Stewart - wintercode 1

Chloe is een Winterkind. Als je het levenslicht ziet op meen bepaalde tijd van het jaar, dan behoor je tot de orde van de Winterkinderen. Alle winterkinderen hebben een bijzondere magische kracht. Die van Chloe zou heel sterk moeten zijn. Maar om een of andere reden, openbaren haar krachten zich nog niet zo goed. Wat als ze de eindtesten niet gaat halen? Wat voor lot staat haar dan te wachten?

Van de een op de andere dag, zal haar leven nooit meer hetzelfde zijn. Ze moet op de vlucht slaan voor boosaardige gevleugelde schepsels. Ze willen bloed, dood en verderf zien en zaaien.
Chloe krijgt hulp van een halfling met een bijzonder pittig karakter. Maar ook van iemand uit haar verleden. Ze was stapelgek op hem, maar is dat nog steeds zo? Ze gaat door een rollercoaster van gevoelens en ze moet steeds over haar schouders kijken. Ze is nergens veilig, voor die bloeddorstige wezens. En wie kan ze vertrouwen in deze gevaarlijke tijden? Is de wereld nog wel te redden?

Het is een boek over goed en kwaad. Daar kun je echt over meedenken. Op het eerste gezicht lijken sommige personages kwaadaardig, maar ga je toch anders naar ze kijken, naarmate het verhaal verder gaat. Als lezer ga je dus ook heen en weer, als het op gevoelens aan komt. En dat is heerlijk!

Er zit veel magie in dit verhaal. Waardoor bijvoorbeeld: vechtscenes en veldslagen een heel andere dimensie krijgen. Dat is heel erg origineel gedaan. De spanning maakt het boek tot een echte pageturner. Niet weg te leggen.

Het is een fantasy verhaal, maar er zitten behoorlijk wat horror elementen in ook. Door deze mix en het beeldend schrijven, komt het boek helemaal tot leven, terwijl je leest. Gew√©ldig!

De illustraties geven ook weer en extra beleving aan het verhaal. Je kunt de meeste zo in boek plaatsen. Je weet meteen waar ze voor staan of wat ze betekenen.

Het einde is erg open. Ik hoop dan ook dat het tweede deel niet jaren op zich laat wachten! Ik snak overduidelijk naar meer!5*****