Naast een pageturner en een mustread is ‘De slang van Havilah’ van Jeroen van Unen een geweldig fantasierijk boek over loslaten, keuzes maken en verantwoordelijkheid.
In de eerste plaats verdient de auteur een compliment voor de consequente kwaliteit van het tweede deel van de Nachtuilen. Het boek is gelijkwaardig aan het eerste deel van de serie: veel magische actie, goede spanning, strakke opbouw en verassende wendingen. Toch onderscheidt ‘De slang van Havilah’ zich ook van ‘de Nachtuilen’ omdat in dit deel het accent ligt in verdieping en actie, waar in ‘De Nachtuilen’ ontwikkeling en magie een belangrijke rol spelen.
De verdieping in het boek heeft niet alleen betrekking op de relaties tussen de personages en de karakters van de personages, maar ook op de ethische laag, die al subtiel aanwezig was in het eerste deel nu verder uitgewerkt wordt. Met name Tobias krijgt te maken met een erg belangrijke, maar moeilijke keuze en de wijze waarop de auteur dit dilemma uitwerkt is prachtig gedaan.
Verder is verantwoordelijkheid een thema dat op meerdere personages betrekking heeft, maar met name Rika en Tobias. De ontwikkeling die Rika meemaakt is ontroerend beschreven en van Tobias meer spannend. Het groeiproces dat beiden doormaken is geweldig om te lezen.
Tot slot, kan ik iedereen die van mustreads houdt die tevens pageturner zijn, ‘De slang van Havilah’ van harte aanraden.