Michael Robotham is een Australische auteur die in Nederland vooral bekendheid geniet voor zijn serie boeken (7) met in de hoofdrol de psycholoog Joseph O"Loughlin & de Londense rechercheur Vincent Ruiz.

Leven en Dood is z'n 10e boek, en het 3e zogenaamde stand-alone boek.
Het boek speelt zich af in het hedendaagse Texas, USA, waar de voor een gewelddadige geldroof veroordeelde Audie Palmer 1 dag voor hij vrij zou komen ontsnapt uit de detentie-instelling waar hij vast zit, met als missie een belofte die hij ooit deed gestalte te geven.
Robotham zet het verhaal prachtig neer , een boek met een prachtig ritme, mooie beschrijving en een inkijk in het hedendaagse Texas, en bovenal soms ontroerend en de boodschap "de waarde en kracht van echte liefde"
Zoals gezegd, Robotham heeft al goede boeken op z'n naam staan, maar hier overtreft hij zichzelf, veel beter gaat het niet worden.