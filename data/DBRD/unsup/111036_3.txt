Weer een nieuwe thriller auteur en ook deze begint gelijk met een serie over een vrouwelijke inspecteur. Is het vergelijkbaar met Karen Slaughter en M.J. Arlidge zoals deze auteur wordt gepromoot? Ja en nee, natuurlijk is het genre vergelijkbaar maar buiten dat de hoofdpersoon ook vrouwelijk is, is haar achtergrond en de manier van vertellen van de auteur toch echt wel wezenlijk verschillend. Spannend en aangenaam leesvoer maar waarschijnlijk wordt Erika toch een wat mindere hype dan Sara en Helen.