Een young adult boek... niet altijd simpel om te lezen, maar zeker niet simpel om te schrijven.

Wie heeft tijdens zijn tienerjaren nooit gewenst het populairste meisje van de school te zijn? In Het vierde rijk is dit het hoofdthema, maar het gaat iets verder. Hoe populariteit kan uitgroeien tot gevreesd worden. Hoe het gevreesde zulke proporties gaat aannemen dat anderen erover denken zelfmoord te plegen... of kan er zelfs van moord sprake zijn?
In het boek weerspiegelt Blenda zich aan de methoden die Hitler gebruikte om zijn populariteit een boost te geven, en probeert het met het excuus "waarom uit iets slechts niet iets goeds halen". Maar dan begint alle aandacht naar haar hoofd te stijgen en wordt Blenda een gevaar. Niet alleen voor anderen maar ook voor zichzelf.
Een young adult-boek dat je blijft lezen omdat je de ontknoping wil weten. Het kruipt onder je vel en je hoopt dat er niets ernstigs gaat gebeuren... want het gaat toch nog allemaal over tieners.
Hoe ver zijn ze bereid te gaan? En welke slachtoffers moeten ervoor vallen?
Het vierde rijk... een boek dat ik aan mijn eigen tienerzoon ga voorleggen... want populariteit is niet echt een must. Geliefd zijn om wie je echt bent, zonder dat iemand angst voor je heeft, is zoveel interessanter.
Topboek met een ernstige boodschap!