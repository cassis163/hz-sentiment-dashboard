De cover van Vluchteling uit Mechelen van Carine Sarvaas maakt nieuwsgierig. Je wilt weten wat die man in de boom doet en waarom die man op de voorgrond daarnaar wijst, wat hij probeert te vertellen.
In het woord vooraf vertelt Carine Sarvaas hoe ze erop is gekomen om dit boek te schrijven en waarom ze dat wilde. Ook vertelt ze wat meer over het schilderij op de cover. Je komt te weten wie het heeft geschilderd, wanneer het is geschilderd en wat het moet voorstellen. Het woord vooraf maakt je nieuwsgierig naar het verhaal. Daarna vertelt ze in een hoofdstuk wat meer over Mechelen zodat je een beeld hebt van waar Mechelen ligt, wat voor plaats het is en wie er wonen en wat ze daar doen.
Het is het verhaal van 3 generaties van een familie uit de zestiende eeuw. Het eerste deel is voor Nicolaas. Je leert hem kennen, waarom hij zijn achternaam veranderde, wie zijn voorbeeld is, wat voor werk hij deed en met wie hij getrouwd was. Het is een tijd waarin vrede heerste, waar je mocht zijn wie je was en geloven wat je wilde geloven.
Het tweede deel is voor zijn zoon Anthonie waarbij de tijden duidelijk aan het veranderen zijn.

Lees verder op https://surfingann.blogspot.com/2018/09/vluchteling-uit-mechelen-carine-sarvaas.html.