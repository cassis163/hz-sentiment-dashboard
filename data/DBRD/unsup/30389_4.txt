Acceptatie. Gerechtigheid. Verlossing. Mysterie. Liefde.

Centraal in Bellamy and the Brute staan Bellamy en Tate. Bellamy is een gemiddelde zeventienjarige tiener, die door het overlijden van haar moeder en haar excentrieke vader, nogal eenzaam is geworden. Tate is een negentienjarige jongen uit een rijke familie die door een erfelijke ziekte een misvormd gezicht heeft gekregen. Sindsdien verstopt hij zich op de derde verdieping van het landhuis van zijn familie. De twee ontmoeten elkaar als Bellamy Tate’s jongere broertje en zusje gaat babysitter en Bellamy belaagd wordt door twee dolende geesten. Dit is het begin van hun romance en een duister mysterie.

1. Bellamy is een sympathiek personage. Ze is vriendelijk, spontaan, zorgzaam en houdt van lezen. Tate daarentegen is onvriendelijk, verbitterd en ongelukkig. Hij heeft wel goede eigenschappen, maar die komen pas later in het boek meer naar voren. Boeken zorgen in eerste instantie voor een klik tussen Bellamy en Tate. Echter wordt al snel duidelijk dat er sprake is van een zeer aanwezige chemie tussen de twee. De auteur brengt dit in haar beschrijvingen zeer goed over op de lezer. Hoewel Bellamy en Tate op de helft van het boek al een relatie krijgen, voelt hun romance wel aan als slow-burning.

2. Verder is de relatie tussen Bellamy en haar vader erg goed beschreven. Hun relatie is open en liefhebbend. Natuurlijk weten ze niet alles van elkaar, maar Bellamy kan altijd bij haar vader terecht. Hij is betrokken, geïnteresseerd en bezorgd. Hun relatie is geloofwaardig.

3. Over ouders gesproken. Bellamy and the Brute gaat eindelijk een keer om tieners die niet willens en wetens een mysterie alleen Willem oplossen, maar volwassenen erbij betrekken zodra ze merken dat de situatie hen boven het hoofd groeit.

4. Dit boek is niet alleen een romantische hervertelling van Beauty and the Beast, maar ook een bovennatuurlijke mysterie, waarin Bellamy en Tate gerechtigheid proberen te vinden voor twee geesten. Dit was een onverwacht, maar aangenaam aspect van dit verhaal. Het mysterie was goed uitgewerkt en de uitkomst was niet te voor de hand liggend. Bovendien was het mysterie aan het einde van het verhaal netjes afgerond.

5. De vaart zat goed in het verhaal. De balans in de romance tussen Tate en Bellamy en het mysterie was goed. Dit maakte dat het verhaal geen moment saai werd.

6. De verschillende elementen van het sprookje Beauty and the Beast zijn op een subtiele manier in het verhaal verwerkt. Denk hierbij aan de rode rozenblaadjes, een vrouwelijke hoofdpersoon die van boeken houdt, een mannelijk hoofdpersoon die ‘lelijk’ is geworden en de thema’s dat je moet leren van gemaakte fouten om een beter persoon te worden en dat innerlijk als het erop aankomt belangrijker is dan uiterlijk. De auteur heeft dit alles op een originele manier in en geheel nieuw verhaal verwerkt.

7. Naast al deze positieve punten, is er ook een aspect aan het boek dat ik minder vond. Op een gegeven moment was het mysterie opgelost en leken alle personages hun geluk gevonden te hebben. Het verhaal was voor mij op dat moment klaar. Niettemin ging het verhaal nog enkele hoofdstukken door en vonden er nog aantal dramatische gebeurtenissen plaats, die niet nodig waren voor het plot. Voor mijn gevoel werd het verhaal daardoor erg gerekt en probeerde de auteur een opening creëren voor een (nog niet bekendgemaakt) vervolg.

Als groot fan van YA hervertellingen had ik Bellamy and the Brute al een tijdje op mijn lijst met te lezen boeken staan. Nu ik het boek uit heb kan ik zeker zeggen dat dit boek de moeite waard is om te lezen. Dit boek raad ik aan iedereen aan die houdt van een YA hervertelling en/of houdt van een goede YA mysterie met romantische elementen.

*Tip: dit boek is gratis te downloaden op www.kobo.com*