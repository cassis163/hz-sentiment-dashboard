De Eerste Wereldoorlog eens totaal anders belicht, nu vanuit het standpunt van de diggers in de 21e eeuw. Diggers zijn mensen die al dan niet voorzien van detectieapparatuur naar oorlogsresten zoeken. Op een zeker moment wordt een volledig intact lijk van een Duitse soldaat ontdekt, hetgeen voor een ongeloofelijke spanningsboog zorgt. Schoeters sleept de lezer mee van de ene cliffhanger naar de andere onverwachte wending, niet te doen! Ik kon het gewoon niet wegleggen en het manco van veel thrillers - dat je al vanop kilometers afstand ziet afkomen wie het gedaan heeft- daar heeft deze auteur geen last van. Integendeel!
Daarnaast heeft ze bijzonder veel research gedaan naar het wel en wee, het hoe en waarom van de diggers. En dat alleen al verdient bijzonder veel lof.
Aanrader, vijf sterren en voor eeuwig in mijn favorieten!