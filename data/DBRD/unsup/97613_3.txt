Je broer springt van de brug en vindt de dood. Jij, zijn zus, had je broer, die nooit naar een feestje ging, uitgenodigd voor een feestje en hem drugs gegeven. Je liet hem in de steek toen hij bij de ingang van de disco werd geweigerd, vanwege zijn leeftijd. Waarom sprong hij? Een bad trip of een zelfmoord poging. Hij wilde de Syriërs helpen in hun strijd. Zij ging in het leger, werd uitgezonden naar Syrië en ondervond de kameraadschap van haar medesoldaten. Ging zij het leger in uit schuldgevoel, wilde zij vluchten van huis, vluchtte zij uit een zinloos bestaan? Teruggekomen van haar missie voelt zij zich angstig, eenzaam en verlaten. Zij mist haar kameraden en ziet allerlei gevaren in de vluchtelingen uit Syrië, die in het azc verblijven. Zij begaat een ernstig delict t.a.v. die Syriërs en wordt daarvoor veroordeeld.
Een mooi en vlot geschreven verhaal over een onbegrepen meisje, gebaseerd op waargebeurde verhalen van veteranen uit het leger. Met name de ik-figuur is mooi uitgewerkt.