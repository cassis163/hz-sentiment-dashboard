Ik was enorm blij toen ik het boek in de brievenbus kreeg.
Reilly Steel verruilt het zonnige California voor het druilerige Dublin om daar het forensisch instituut richting de 21ste eeuw te loodsen. Dat is niet de enige reden; ze kan in Dublin haar alcoholische vader een beetje in de gaten houden.
Er zijn een aantal sterfgevallen die in eerste instantie niet als moord bestempeld worden, maar Reilly ontdekt een onderling verband.
De personages in dit boek zijn heel clich√© en oppervlakkig. Steel is de intelligente vrouw die een groot geheim met zich meedraagt. Delany is de rustige, knappe agent en dat er romantiek in de lucht hangt tussen hem en Reilly, zie je al van ver aankomen. Dan is er nog Kennedy, Delany's partner, die alles wat Reilly zegt met kilo's zout neemt, maar natuurlijk bijdraait.
De moorden volgen elkaar in een snel tempo op en ineens door het lezen van een enkel zinnetje weet je als lezer wie de dader is. Nu de personages nog, want dan ben je pas zo'n beetje halverwege. Voor mijn gevoel wordt het boek dan in een rap tempo afgeraffeld naar een eenvoudige confrontatie die veel beter en dieper uitgewerkt had kunnen worden.

Ik vond het een goed boek om te lezen als je pas begint met thrillers lezen, er gebeurt veel en vanaf het begin hield ik me bezig met de vraag wat er met het zusje van Reilly was gebeurd.
Casey Hill slaat de plank mis. Beetje jammer.