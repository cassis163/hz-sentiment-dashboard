Ik geef dit boek 3,5 sterren.

"Wat als de legendarische koning Arthur zou opgroeien in een dystopische toekomst waar magie weer een rol speelt?
Volg het verhaal van de jonge Arthur door de ogen van Nimue, zijn zus, en laat je meevoeren naar een postapocalyptisch Europa vol mythologie en wonderlijke verschijningen in de trilogie 'De gave van de Selkie'."

Deze eerste alinea van de flaptekst bracht me in verwarring tijdens het lezen van het boek. Het is voor mij namelijk niet duidelijk dat Arthur zo bijzonder is. Wellicht uit zich dat in de volgende delen?

Nimue is degene die bijzonder is. Van moeder op dochter is een gave (van de Selkie) doorgegeven, maar Nimue denkt dat de gave haar heeft overgeslagen. Samen met haar broertje Arthur gaat ze op zoek naar haar verdwenen moeder, met haar dagboek als leidraad. Het brengt hun in gevaar en op plaatsen die veilig lijken, maar zijn zij dat ook? De Vale man die zich aan haar toont probeert haar te waarschuwen, de weg te wijzen, ook al zijn de aanwijzingen niet erg duidelijk.
Nimue en Arthur beloven bij elkaar te blijven, voor Nimue is die belofte een echte uitdaging.

Het taalgebruik is bijzonder fraai. De prettige lay-out van het boek met afbeeldingen bij ieder nieuw hoofdstuk, ziet het er mooi uit.
Deel 2 is besteld, want ik ben zeer benieuwd of Arthur inderdaad de persoon uit de legende in zich heeft!