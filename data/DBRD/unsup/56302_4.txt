Voor Dutch Venture Publishing neem ik deel aan de blogtour rondom ‘De gave van de Selkie’ trilogie geschreven door Mara Li. Uiteraard ben ik begonnen met het eerste deel in deze YA serie, ‘De stem van de zee’, waarvan hier mijn recensie volgt.

Het boek vertelt het verhaal van Nimue en haar broertje Arthur. Zij leven in een postacopalyptische tijd die er door ‘De Inslag’ heel anders uitziet dan wij gewend zijn. Door een nieuwe ramp komen zij er alleen voor te staan en zullen zij er alles aan moeten doen om de antwoorden te vinden die zij zo nodig hebben. Ook moeten zij op de één of andere manier zien te overleven en een nieuw bestaan opbouwen. Als lezer ga je mee op hun pad door een geheel nieuwe en toch bekende wereld. Wordt je verrast door angstaanjagende taferelen en beklemmende onzekerheid.

De schrijfstijl is absoluut passend bij het Young Adult genre en komt ook zo over dat de oudere lezer het met plezier leest, althans wel in mijn geval. De wereld waarin de hoofdpersonages Nimue en Arthur leven is op een bepaalde manier beschreven dat ik het letterlijk voor mij zag. Ook de emoties en dergelijke zijn zo beschreven dat je het zelf meebeleeft/voelt. De gekozen bewoording past bij de leeftijd en levenservaring van de karakters. Tevens leest het geheel vlot en de opdeling in hoofdstukken zorgt voor een prettig verloop.

Het verhaal ansich bevat een flinke gelaagdheid bestaande uit geloofselementen, geschiedkundige gebeurtenissen, magie en lichte sci-fi achtige aspecten, familie- en vriendschapsbanden, de natuur en zo nog veel meer wat erbij betrokken wordt. Toch komt het zeker niet over als een teveel aan onderwerpen en de diversiteit zorgt ervoor dat het interessant blijft, je niet verveelt raakt tijdens het lezen. Het geheel bevat voldoende vaart waardoor je door wil blijven lezen.

De eindscore is iets lager uitgevallen omdat ik terwijl ik aan het lezen was toch hier en daar tegen wat verwarring aanliep. Soms las ik iets wat later ineens toch wel kon of juist niet. Klinkt wellicht onduidelijk en kan ook aan mij liggen. Ik wil niet spoileren door voorbeelden te geven. Maar conclusie is dat ik daardoor 1 ster minder heb gegeven dan de totaalscore. Verder is het absoluut een verhaal wat ik aanraad en ik ben heel erg benieuwd naar de volgende delen.

Ik geef dit boek 4 sterren.

Spanning: 7,5
Plot: 8,5
Leesplezier: 8
Schrijfstijl: 8
Originaliteit: 8
Psychologie: 7