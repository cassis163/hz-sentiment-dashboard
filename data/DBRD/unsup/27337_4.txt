Arita wil in 2013 op reis en dan niet even op vakantie, ze wil naar het Altaigebergte om, zoals in het boek staat te paard het hele Altajgebergte omcorkelen en de route door de gevoelige grenszones van vier machtige landen volgen. Deze landen zijn Kazachstan, China, MongoliÃ« en Rusland.
Ze wil Shambala vinden, een mythisch koninkrijk en legende maar een veel belangrijker reisdoel is eigenlijk haar eigen spirituateit. Onherbergzame gebieden maar gelukkig heeft Arita al ervaring met deze reizen.
Arita Baaijens is ontdekkingsreizigster, schrijfster, fotograaf, bioloog. Zij is lid van de Royal Geographical Society, Explorers Club, Long Riders Guild en Wings Worldquest.
Ze maakt deze reis samen met een Amerikaan die dezelfde wens heeft, Wayne Poulson.
Ze komt aan het geld door de expeditie te filmen voor OutWildTv.
Na deze uitgebreide introductie en verslag van de voorbereidingen gaat Arita op reis. En de lezer mag met haar mee. Elk hoofdstuk begint met een kaart van het land waar ze naartoe gaat, van elke dag is een verslag gemaakt met beschrijving van de route, omgeving, het weer en andere bijzondere zaken.
Het wordt een zware reis door onherbergzaam gebied, de verslagen zijn heel erg gedetailleerd en daardoor soms een beetje te lang voor mij. Je merkt dat Arita je echt haar reis wil laten meebeleven en ervaren. Ze leert de mensen van het land kennen, haar soms eigenwijze gidsen waarderen en soms niet.
Het was voor mij de eerste ervaring met Arita Baaijens en ik heb er na een wat moeizame start best van genoten, ze weet de sfeer en de bijzonderheden van de landen waar ze doorheen reist heel mooi weer te geven.
Daarnaast schuwt ze haar eigen gevoelens ook niet, laat merken als ze het moeilijk heeft of als ze ergens heel erg van geniet.
Er zitten vele lagen in het verhaal, het kruispunt, Shambala, waar ze naar op zoek is lijkt op een zoektocht naar haar eigen kruispunt. Ze beschrijft het paradijs zoeken zelf als een gemis, een verlangen naar iets wat de mens ooit bezat en is kwijtgeraakt. Na het lezen heb ik een aantal interviews met haar bekeken op youtube en ik herken haar passie voor woestijnen echt terug in haar boek. Als ik even niet door het boek kwam hoefde ik hier maar naar te luisteren om weer terug te keren in het verhaal.