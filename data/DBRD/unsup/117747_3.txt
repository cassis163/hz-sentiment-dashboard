Siem Coburg was tijdens de Tweede Wereldoorlog actief als verzetsstrijder. Vier jaar na de oorlog roept een van zijn redders hem bij zich. Met gevaar voor eigen leven en dat van zijn gezin heeft hij Siem verborgen in zijn huis en nu vraagt hij hem om een wederdienst. Zijn kleinzoon is overleden in het katholieke gesticht Sint-Norbertus in het Limburgse Wercke. Natuurlijk dood is oordeel, maar hij heeft grote twijfels.
In het verhaal zijn vele flashbacks naar het leven van Siem tijdens de Tweede Wereldoorlog. Het heeft hem getekend tot wie hij nu is, op zoek naar de waarheid in Limburg. Eén van de broeders in Sint-Norbertus, Broeder Felix, heeft in de Eerste Wereldoorlog gediend als verpleegkundige op het strijdveld. Mooi is het om te lezen hoe deze beide mannen hebben gestreden voor onze vrijheid.

Origineel is de onderwerp en periode van handelen, zo net na de Tweede Wereldoorlog en de problematiek in de katholieke kerk. Door de vele flashbacks wordt het boek nooit echt spannend. Het verhaal is er één, welke zeker verteld moet worden, maar Tot Stof is nooit een thriller geworden. Het is een prachtig boek om te lezen en het verhaal blijft je bij.