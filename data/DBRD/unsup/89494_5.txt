-Lees jij ook het liefst tot middernacht?
-Heb je stalen zenuwen, zilveren kogels en een houten staak?
-Deins je niet terug voor een flinke nachtmerrie?
-Sluit dan ramen, deuren en oren en stap in de Griezelbus....

Tijdens de kinderboekenweek nodigt meester Maurice schrijver Onnoval uit. De schrijver neemt de kinderen mee met de griezelbus. het wordt een ritje om nooit te vergeten.

Het boek bestaat uit 10 losse verhalen. Wanneer je dus elke avond voor het naar bed gaan een verhaaltje leest, ben je verzekerd van 10 heerlijke slapeloze nachten. Vind je dit niet genoeg? lees dan de hele serie!

Wij vonden het een goed boek. Het taalgebruik is niet moeilijk en het leest lekker weg. In tegenstelling tot veel andere griezelboeken zijn de boeken van Paul van loon nooit bloederig, wreed of schokkend. Het is griezelig op een grappige manier. De schrijver zelf noemt dit grumor. Wij vinden het boek een aanrader en hebben de hele serie in onze boekenkast staan.