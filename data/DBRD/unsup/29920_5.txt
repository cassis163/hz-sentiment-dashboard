Marjolein Bastin komt met een wel heel bijzonder voorleesboek over een van de beroemdste muizen. Vera de muis is het huishouden even helemaal zat, ze wil er even helemaal uit. Ze is toe aan een nieuw avontuur. Ze wil samen met haar vrienden op vakantie, maar waar naartoe?
Het grote voorleesboek: Vera is aan vakantie toe is een rijk geïllustreerd boek. Boordevol met de meest prachtige afbeeldingen van Vera de muis en haar vrienden. Allemaal in de herkenbare stijl die we van Marjolein Bastin gewend zijn. Een lust voor het oog! De 36 korte verhalen die je in het boek zult vinden sluiten haarfijn op elkaar aan. Het boek laat zich er prima voor lenen om elke dag uit voor te lezen. Even voor het slapen gaan de dag af sluiten met een kortverhaal. De spannende verhalen dragen als rode draad het thema vakantie. Zo belanden Vera en haar vrienden van de een in het andere avontuur. Ze gaan samen op zoek naar een leuk vakantiehuisje, vertrekken naar het bos en Vera wordt lastiggevallen door een groep mieren, als dat maar goed gaat!

Met Vera is aan vakantie toe heb je alleen al door de mooie illustraties geen miskoop aan dit boek. Leuk boek om aan kinderen vanaf vier jaar uit voor te lezen, maar stiekem ook erg leuk om zelf door te bladeren. Dit rijk geïllustreerde prentenboek is een juweeltje, dat in geen enkele prentenboekverzameling zou mogen ontbreken.