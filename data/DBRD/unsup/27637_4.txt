Dit boek is al meer dan 100 jaar oud, maar dit lees je er niet vanaf. Ik heb van dit boek genoten. Het is leuk om vanuit het perspectief van een zeer intelligente kat naar de mensheid, maar ook naar de oud Japanse cultuur te kijken. Deze cynische kat ziet alles, leest alles (zelfs een dagboek van zijn baas) en volgt de dialogen die zich in de huiskamer afspelen. "Door de pech als kat te zijn geboren beschik ik niet over de gave om welbespraakt met de heren Kangetsu (student), Meitei (professor)en Kushami (leraar en baasje van de kat) van gedachte te wisselen, maar als kat ben ik in de kunst van het bespiegelen bekwamer dan deze heren."
Maar wij lezers worden wel deelgenoot gemaakt van de mooie bespiegelingen van deze kat.