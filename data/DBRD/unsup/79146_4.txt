Sebastian Bergman is psycholoog bij de nationale recherche en werkt in een team met Vanja, Billy en Torkel. Het team wordt ingezet wanneer de gewone stadsrecherche zeg maar, er niet uit komt.
Deze keer is een heel gezin uitgemoord, het gezin Carlsten, vader, moeder en 2 kindjes. Gruwelijk, wie doet zoiets. Ging het specifiek om dit gezin of was het toevallig dit gezin.
Al snel wordt een verdachte opgepakt, maar wegens gebrek aan bewijs mag hij al snel terug beschikken.
Het gezin had best wel wat vijanden, het waren groenen die hun eigen buren aanklaagden en dat vindt niet iedereen even leuk.
Pas na een dag komt men erachter dat er nog een vijfde persoon in het huis was, een nichtje, Nicole die mogelijks alles gezien heeft. Maar ze is verdwenen. Meegenomen of gaan lopen en zich verstopt.
Het team moet haar vinden voordat de moordenaar haar vindt.
Sebastian is een gepattenteerde leugenaar en vrouwenzot die alles wat een rok aanheeft in bed wil krijgen. Vanje worstelt met haar afkomst, Billy gaat trouwen maar is niet erg betrokken, bovendien heeft hij in zijn hoedanigheid als rechercheur twee mensen doodgeschoten maar dat doet hem precies helemaal niets. Torkel heeft wel/niet iets met Ursula die bij Sebastian een kogel in haar oog heeft gekregen. Kortom, ieder teamlid heeft veel persoonlijke problemen die veel aan bod komen in dit boek.
Ik heb de vorige delen niet gelezen, maar vond dat niet direct een belemmering voor dit boek.

Het einde vond ik wel verrassend en geeft aan dat er meer volgt.