Wow, wat een wezenloos goed boek. De perfecte psychologische thriller. Meer dan 5 sterren-waardig en zo filmisch beschreven dat ik dacht dat ik de film als eens op tv gezien had, maar hij blijkt helaas nog niet verfilmd. Paul Verhoeven: doe er wat aan. Het zou een prachtige, Basic Instinct-achtige film opleveren.
John Waters, 41 en al 10 jaar getrouwd met Lily ontmoet plots een vrouw van 32, Eve, die verdacht veel lijkt op een ex van hem, Mallory Candler. Deze Eve weet dingen van John, die alleen hij en Mallory weten. Ze gedraagt zich als Mallory, ze praat als Mallory en kent geheimpjes van Mallory. Maar Mallory is al 10 jaar dood (Or is she?). Hij raakt in haar netten verstrikt, gaat vreemd en ervaart hoe de ziel van Mallory letterlijk voortleeft als een boze geest in het lichaam van een ander en hoe Mallory John probeert voor zich op te eisen en zijn huwelijk tracht te vernietigen. Aan John de taak zijn gezin te redden. Maar hoe neutraliseer je een ziel die niet aan aardse wetten gebonden is?
Echt een superspannend, mooi geschreven, boek dat ik iedereen kan aanraden als je geen moeite hebt met paranormale gebeurtenissen. Iles bewijst weer eens een top-auteur te zijn die het verdient meer en beter gelezen te worden. By the way uitgever, de achternaam van Mallory is zowel op de voor- als op de achterkant verkeerd gespeld.