In Amelie en haar vis gaat Amelie voor het eerst naar de zee. Ze vind het allemaal erg spannend en is zelfs een beetje bang. Wanneer er een visje aan haar teen knabbelt schrikt ze, maar dan beseft ze dat het visje misschien alleen maar wil spelen. Amelie en het visje worden dikke maatjes en omdat ze het visje zo lief vind vangt ze hem en stopt hem in een potje. Gelukkig komt ze er al snel achter dat het visje hier niet blij mee is. Ze besluit hem weer vrij te laten, maar zal ze het visje nu ooit nog terug zien?
Amelie en haar visje is een mooi voorleesverhaal voor peuters en kleuters. Een leuk boek om je kind voor te bereiden op een bezoekje aan zee of als herinnering aan een dagje strand. Daarnaast zit er nog een levenslesje in het verhaal verborgen. De mooie potloodtekeningen met pastelkleuren zullen kinderen vast en zeker aanspreken. Emoties horende bij de teksten worden door de tekeningen goed weergegeven.
Een heerlijk prentenboek om de zomerse sfeer zolang mogelijk vast te houden.