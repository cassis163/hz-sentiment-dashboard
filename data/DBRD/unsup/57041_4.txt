Bij het begin van deel één zat ik gelijk in het verhaal en liet mij mee voeren naar een nieuwe wereld, want Ransom Riggs is een meesterlijke verteller. In deel twee zat volop actie en werden karakters toegevoegd en uitgediept. Aan het begin van het derde deel wordt nog even een korte uitleg van wat begrippen gegeven, zodat je wat makkelijker in het verhaal stapt als het al wat langer geleden is dat je de vorige delen hebt gelezen. En dan komt het verhaal (helaas) wat traag op gang. Ik denk dat je door deze trage start het boek ook wel zelfstandig zou kunnen lezen. Dit is niet aan te raden, want je mist dan wel de nodige achtergrondinformatie, maar bij sommige stukken had ik wel iets van “dit weet ik nu wel” , er mag wel wat meer spanning in komen. En die komt er gelukkig ook, al blijft de horrorachtige sfeer van het eerste deel achterwege. Toch weet de schrijver hier een daar een aparte wending aan te brengen. Bijvoorbeeld een personage dat zich anders voordoet dan hij is en dat zorgt voor de nodige spanning en verwondering waar ik naar op zoek was. Uiteraard maken de foto’s het verhaal extra mysterieus. Al met al is het toch een mooie afsluiting van deze bijzondere trilogie. De vragen zijn beantwoord en het verhaal is nu wel verteld.

lees mijn volledige recensie op mijn blog :https://conniesboekkies.wordpress.com/2016/03/02/bibliotheek-der-zielen-ransom-riggs/