Bij het zien van de cover en de titel krijg je meteen het gevoel dat je een vrolijk boek gaat lezen. Het is een cover die een lach op je gezicht tovert, die je vrolijk maakt.
Aan het begin is er een landkaart van Amerika geplaatst met de plaatsen waar Miss Norma, Tim, Ramie & Ringo zijn geweest.
Het verhaal is hartverwarmend, emotioneel, liefdevol, ontroerend. Je krijgt respect voor Tim & Ramie, omdat ze Miss Norma met zich meenemen om haar een mooie laatste reis van haar leven te geven. Voor hoe ze de zorg voor Miss Norma op zich nemen en soms beslissingen nemen omdat dat in hun ogen beter is. Ook voor Miss Norma kan je alleen maar respect hebben, dat ze niet ging zitten kniezen om het overlijden van haar man (die ze vast gemist moet hebben), dat ze niet voor de vervelende chemo en alles wat daarbij komt kijken heeft gekozen nadat ze had gehoord dat ze kanker had, maar ging genieten van haar laatste reis van haar leven.
Geregeld lig je in een deuk zoals bijvoorbeeld bij de aankoop van een jeep waar zij het beslissende woord nam of bij een vaste opmerking die ze geregeld tegen haar zoon en schoondochter maakte. Je ziet haar op een gegeven moment opbloeien en leert haar en haar zoon en schoondochter steeds beter kennen.
De hoofdstukken zijn over het algemeen om en om verteld, aan het begin van iedere hoofdstuk staat er wie het geschreven heeft, waar ze zijn/waren en de titel waar je uit af kan leiden waar het hoofdstuk over gaat. Het verhaal is op een eerlijke manier geschreven waarbij de twijfels, gevoelens en zorgen van Tim & Ramie ook zijn vewoord en hoe ze daar weer opgepept werden door anderen of door Miss Norma. Het verhaal verteld ook hoeveel moeite ze soms moeten doen om iets voor elkaar te krijgen van wat ze willen. Het laat je nadenken over wat jij zou doen als je ofwel in de schoenen van Miss Norma ofwel in de schoenen van Tim & Ramie zou staan. Geregeld wordt er door Tim, maar soms ook door Ramie, terug gekeken in de tijd doordat ze moeten denken aan bepaalde personen of gebeurtenissen.
Het fotokatern met een aantal foto's van de reis maken het boek af.
Na het lezen van het boek wil je die reis ook gaan maken om het met eigen ogen te zien.
Even een tip als je het boek gaat lezen; houd een box met tissues bij de hand, want die heb je echt nodig bij dit boek. Geregeld zul je of een traantje moeten wegpinken.

Lees verder op https://surfingann.blogspot.nl/2017/08/driving-miss-norma-tim-bauerschmidt-en.html.