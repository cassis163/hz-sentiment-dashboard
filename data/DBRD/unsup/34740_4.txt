Shutter Island is een psychologische thriller geschreven door Dennis Lehane. Deze auteur is een zeer goede schrijver die al verschillende bestsellers heeft geschreven zoals Gone baby gone, Mystic River, Shutter Island en nog veel meer. De drie boeken die ik net vermeld heb, werden verfilmd.

Het verhaal speelt zich af in de Verenigde Staten in het jaar 1954. U.S. Marshal Edward Teddy Daniels en zijn nieuwe partner Chuck Aule zijn op weg naar Shutter Island waar het Aschecliffe Hospital zich bevindt. Aschecliffe Hospital is een instelling voor geesteszieke criminelen. Ze zijn op zoek naar een patiënte genaamd Rachel Solando die op mysterieuze wijze ontsnapt is uit de instelling. Teddy heeft niet zomaar deze zaak gekozen, hij wilde naar Shutter Island komen om op zoek te gaan naar de moordenaar van zijn vrouw, Andrew Laeddis. Op het eiland krijgt Teddy heel veel last van nachtmerries en hallucinaties. Hij krijgt flashbacks over het concentratiekamp in Dachau. Dat kamp heeft hij in de oorlog bevrijd. Hij krijgt ook flashback over zijn vrouw Dolores en hallucineert over haar. Teddy denkt dat ze experimenteren op de patiënten en dat wil hij onderzoeken. Geesteszieke personen zijn de perfecte proefpersonen. Wie gelooft hen als ze iets zeggen? Niemand. Hoe meer Teddy zoekt, hoe groter het mysterie wordt. Wie is de 67ste patiënt? Bestaat Rachel wel echt? Wie kan hij vertrouwen? Teddy weet niet meer wat echt is en wat niet. Hij komt steeds dichter bij de waarheid maar wil hij de waarheid wel weten?

Het leukste deel van het boek was toen Teddy in de kamer van Rachel een briefje vond met een raadsel op. Het raadsel luidt: De wet van 4, ik ben 47, zij waren 80, jij bent 3, wij zijn 4 maar wie is 67? Het is leuk om zelf het raadsel op te lossen tijdens het lezen van het boek, dat maakt het boek interessanter en spannender. Je wilt blijven verder lezen om het raadsel op te lossen.

Het verhaal begint als een gewone politieroman maar evolueert dan snel naar een psychologische thriller waarin niets is wat het lijkt. Op het einde is het heel spannend en krijg je zeer veel informatie. Op het einde zijn er wel nog altijd wat vragen onopgelost en is het afhankelijk van je eigen fantasie hoe je het einde interpreteert.

Ik vind het een heel goed en origineel boek. Het is ook heel spannend, je wist niet goed wat je moest geloven. Het boek blijft interessant tot op de laatste pagina, je wilt zelfs meer na de laatste pagina. Dit boek is een echte aanrader.