Sinds 1999 kom ik bijna jaarlijks in Zuid-Afrika. Daarnaast lees ik graag boeken over en uit Zuid-Afrika. Van Trevor Noah had ik nog nooit eerder gehoord totdat ik een stukje van hem zag in en show via een social media medium, ik ben kwijt of het nu FB, Twitter of YouTube was, maar dat maakt verder ook niet uit.
Trevor beschrijft zijn bijzondere jeugd, die al bijzonder begon omdat zijn moeder, op haar 24e een kind wilde en de persoon die zij daar geschikt voor vond was een blanke man. In het Zuid-Afrika van toen kon dat echt niet, maar zij deed het gewoon. Zijn moeder had dus veel lef, was anders dan andere Xhosa moeders en dat is toch wel bijzonder.
Het was een erg fijn boek om te lezen. Wat ik alleen miste was het stuk, of stukje, hoe hij nu een tv-show kreeg en zo beroemd is geworden. Net of dat bij iedereen bekend is of zo. Absoluut een aanrader voor iedereen die zijn hart verloren heeft aan Zuid-Afrika.