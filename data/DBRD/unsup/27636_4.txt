De 100 – Kass Morgan

De aarde is onleefbaar geworden. In het ruimteschip waar de mensheid leeft, raken de voorraden langzaam op…
Het lijkt een onmenselijke oplossing: honderd jeugdgevangenen worden teruggestuurd naar de aarde om te zien of ze kunnen overleven. Krijgen ze een tweede kans of is dit voor hen het einde?
Clarke droomde al jaren van de aarde en wilde er samen met haar ouders naartoe. Nu moet ze alleen. Voor Glass betekent het dat ze iemand moet achterlaten tegen wie ze nooit meer zal kunnen zeggen waarom ze écht werd opgepakt. Bellamy en Wells behoren niet tot de honderd gevangenen, maar willen allebei mee om iemand te beschermen. Tegen welke prijs doen ze dit?
De honderd moeten samen proberen te overleven, maar wie kun je vertrouwen als al je lotgenoten een crimineel verleden hebben?

Wat als je een tweede keus krijgt als crimineel? Dat je naar de aarde wordt gestuurd waar mensen als honderden jaren niet meer leven? En wat als je niet eens de wet hebt overtreden, maar gewoon maar bent opgepakt om een klein ding?

Wat voor Clarke een droom is, is het voor Glass een nachtmerrie. Bellamy en Wells hebben eigenlijk geen keuze en gaan mee om iemand te beschermen.


Over dit boek is het heel moeilijk wat vertellen, zonder eigenlijk te veel te vertellen over de inhoud van het boek zelf (vandaar dat het bovenste stukje zo erg lijkt op de achterflap tekst).

Wat ik wel kan vertellen is dat je dit boek leest vanuit meerdere perspectieven, dit is in het begin verwarrend, omdat je geen enkel personage eigenlijk goed kent, maar al snel wen je aan de wisseling van perspectieven en begin je de personages ook beter te kennen.

Het ontzettend leuke van dit boek is, is dat elk personage een geheim met zich mee draagt, en elk hoofdstuk krijg je meer te weten over de geheimen van de personages. Omdat je de geheimen van de personages leert kennen, ga je je ook telkens meer aan ze hechten. De manier waarop alles langzamerhand duidelijk wordt is erg prettig, de dingen worden niet te snel verteld, maar ook weer niet zo langzaam dat je het boek telkens weg wilt leggen. Eigenlijk wil je het liefst niet meer stoppen met lezen, elk personage is ook erg verschillend ten op zichten van een ander personages. Ze zijn allemaal uniek op hun eigen manier, wat je ook niet heel vaak ziet in één boek.

Deze uitgave van Blossom Books is ook echt prachtig om naar te kijken, toch wel één van mijn favoriete covers. De binnenkant is ook mooi.
Deze uitgave vind ik persoonlijk ook mooier als de Engelse uitgave, die is ook wat meer gebaseerd op de gelijknamige tv-serie.

Na het lezen van dit boek ben ik wel erg nieuwsgierig geworden naar de tv-serie, omdat ik het boek al ontzettend goed vond!



Ik geef het boek daarom ook de verdiende 4,5/5 sterren!





Verdere informatie:
Taal: Nederlands (oorspronkelijk Engels: The 100);
Uitgeverij: Blossom Books;
Aantal bladzijden: 312;
Gelezen versie: Hardcover;
ISBN: 9789020679694.