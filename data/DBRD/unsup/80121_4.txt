Dit was het eerste boek met Harry Hole dat ik gelezen heb. Ik heb al wel meer boeken van Jo Nesbo gelezen, maar dan zonder deze hoofdpersoon. Ik was zeker aangenaam verrast, alleen jammer dat ik niet met het eerste boek waarin hij voorkomt begonnen ben. Ik had de indruk dat ik hier en daar wat achtergrond miste. verder heel goede beschrijving van de drugscene, wat een verslaving met een mens doet, hoe sterk de drang naar drugs is en dat je er letterlijk alles voor over hebt. Alles en iedereen moet wijken voor de drugs, er zijn geen vrienden meer. De drugs is je enige vriend, maar die vernietigt je op korte termijn; er is geen lange termijn. Het einde was zonder meer heel verrassend. Ik ga het hier niet verklappen.