"De regendruppels die langs de doorzichtige wang van haar spiegelbeeld gleden, waren tranen die ze zelf als die tijd had ingehouden." ~ p6

Hotel Silvermaen is zoveel meer dan een boek, het is een beleving opzich! Hoewel ik niet helemaal binnen de doelgroep val, heb ik toch zeker genoten van dit verhaal. Al vanaf jongs af aan was ik gek op musicals en verhalen met muziek. Ook Kinderen voor kinderen werd grijs gedraaid (de oude variant waar nog echt een verhaal in de hele show zat). Hotel Silvermaen nam mij terug naar die tijd, waarin ik heerlijk in mijn slaapkamer zat te luisteren naar de verhalen, die afgewisseld werden met liedjes. Wat moet het heerlijk zijn om dit als tiener te lezen en te luisteren!

"Misschien moest zij op haar beurt dan maar accepteren dat tante Dora, Bob en Tina waren wie ze waren." ~ p47

Het verhaal is geschreven in makkelijk leesbare tekst, zonder simpel te worden en wordt geleverd met een CD achterin. Al vanaf de eerste pagina word je in het verhaal gezogen en zit je alsware naast Nannette in de bus. En ook al vermoed je wel een beetje wat er gaat gebeuren, de manier waarop het je allemaal verteld wordt is toch verrassend! Tante Dora, Tina en Bob zijn heerlijke karakters die gelijk als een soort familie voelen. Mijn absolute favoriete karakter is toch wel De Magisch Inspecteur, vooral nadat ik het bijpassende lied erbij hoorde. En het Hotel... daar zou ik wel eens willen logeren!!!

Voor de beleving heb ik wel eerst enkel het boek gelezen, voordat ik de CD beluisterde. Maar ieder heeft daar uiteraard zijn eigen voorkeur in. Sowieso heel erg bijzonder dat het boek zo compleet is met een CD erbij!

"Dromen, wensen, verlangens, ach... Je kunt niet zonder." p106

Hotel Silvermaen is een absolute aanrader voor de tieners die houden van magie! Ik kreeg spontaan zin om dit later aan mijn neefje en nichtjes voor te gaan lezen... in de hoop dat zij er net zo betoverd van raken als ik â™¡