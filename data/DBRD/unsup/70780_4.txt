Guido Strobbe is een Vlaamse schrijver, sommige Vlaamse schrijvers vernederlandsen hun boek maar Strobbe niet hij houdt vast aan zijn taal. Voor sommige is dit misschien een min punt, persoonlijk vind ik het heerlijk. Soms moet je de zin twee maal lezen om de inhoud goed te snappen, het zachte van de Vlaamse taal is heerlijk om te lezen, het heeft iets aandoenlijks. Dit gevoel heb ik even hoor, wanneer er een lijk gevonden wordt in het bos is dat liefelijke gevoel gauw over. En gaat Strobbe gewoon over op de orde van de dag het is en blijft een thriller.
“Geert, ik sta in panne. Kan je me komen depanneren?”

Mendacium leest, moet ik eerlijk bekennen, in het begin wat rommelig, de hoofdstukken zijn opgedeeld in stukken over het onderzoek, naar het gevonden lichaam en nog een prominente gebeurtenis, soms moet je even zoeken waar je je nu bevindt. Maar wanneer je het gewend bent maakt het verhaal een hele hoop goed, het wordt fijn opgebouwd en de verdachte karakters zijn goed uitgeschreven, naast het onderzoek loopt er nog een verhaal wat me erg intrigeert . De spanning houd me vast; wat hebben die twee gebeurtenissen met elkaar te maken?
Van sommige karakters krijg ik letterlijk de kriebels, Strobbe heeft oog voor ongure karakters waar je tijdens het lezen echt heel nare gedachten bij krijgt. Mendacium is een verhaal wat je als lezer meerdere malen op het verkeerde been zet, je word meegesleept in een web waar je eigenlijk geen weet van wilt hebben. Gelukkig zijn er naast de echte misdadigers ook de goede karakters welke het verhaal af maken.
Het hele verhaal is spannend en goed opgebouwd, maar aan het einde van het boek neemt het verhaal een wending welke je de rillingen over de rug laat lopen. Het komt in stroomversnelling en je wilt letterlijk de trein niet verlaten.
Een heerlijk Vlaams boek, wat erg goed opgebouwd is en een flinke portie spanning bevat. Met het open einde is Guido Strobbe wat mij betreft een schrijver welke op het lijstje staat van “Graag gelezen Schrijvers” en waar ik zeker meer van oppakken ga

• Plot; 4****
• Spanning; 4****
• Leesplezier; 3***
• Schrijfstijl; 4 *****
3 ½ Voor dit heerlijke boek met de ongure karakters en de oprechte inspecteur welke me nieuwsgierig maakt naar de andere boeken van Guido Strobbe