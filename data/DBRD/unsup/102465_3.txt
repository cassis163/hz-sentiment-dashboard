Dit boek kan best wel eens veelgelezen worden op middelbare scholen omdat het een novelle is van bescheiden omvang en de problematiek - overdadig - herkenbaar is. Ik ben niet per se voorstander van dikke boeken, maar Slegers had dit verhaal zorgvuldiger moeten uitwerken. Vooral aan het eind in de epiloog als de tijd verspringt. Ook de jongen die de auto van Meghans moeder bekladt komt er bekaaid van af. Desalniettemin kan het verhaal voor liefhebbers van jeugdthrillers als Mel Wallis de Vries, Juultje van de Nieuwenhof en Eva Burgers, zo maar willeurig wat namen, een opstap zijn om eens een boek te lezen. Voor veellezers, waaronder ik mijzelf ook reken, is het te magertjes. De drie sterren, dus voldoende, komt doordat ik het ook beroepshalve heb bekeken.