De verhalenbundel “Iemand zijn” heeft mij uitermate verrast.
De auteur schreef 120 korte verhalen die één voor één heel erg veel diepgang hebben.
In deze verhalen heeft ze een mengeling van drama, tragiek, zwartgalligheid, humor, vriendschap, liefde, vertrouwen, … verwerkt.
Het ene verhaal is heel erg scherp, een ander dan weer hilarisch en grappig.
Leuk is dat je tijdens het lezen je je met deze verhalen kan vereenzelvigen. Er is altijd wel iets wat je zelf meegemaakt hebt, beleefd hebt, ondergaan hebt, vastgesteld hebt, zelf kent…
Het ene verhaal ontroert je, het andere brengt je aan het lachen en nog een ander doet je diep nadenken over het leven op zich.
Iemand zijn komt in elk verhaal naar boven, zij het subtiel verstopt, over wie ben ik, waar wil ik naar toe, wat gebeurt er met me…
Deze verhalenbundel verveelt nooit en kan je overal openslaan en lezen en ja zelfs herlezen.
De cover van het boek oogt heel erg mooi, is eenvoudig en kleurrijk en verwijst naar de metaforen in de verhalen.
Leen van der Schueren heeft een scherpe maar vlotte pen. Zij heeft een heel erg leuke schrijfstijl en is begaan met taal. Zij is een virtuoze met woorden, zinnen en tekst.
Het is duidelijk dat Leen van der Schueren deze verhalenbundel schreef vanuit haar rijke ervaring en observatie als afdelingshoofd van een behandelunit voor mensen met psychotische problematiek Eigenlijk ben ik geen kortverhaal-lezer, maar Leen van der Schueren heeft mij met dit boek warm gemaakt voor het genre.
Dit boek kan ik aan iedereen aanraden.
Dit boek geef ik graag 5 sterren.