Tja, de laarzen ploffen door een zanderige hoofdstraat, in de saloon zitten wat duistere figuren achter een glas bier of fles whisky, de onmetelijk uitgestrekte leegheid van de plaines, de onbarmhartige natuur in de Rocky Mountains, het menselijk vernuft zich daar tegen te weren, de kunst van het in 5 minuten stropen van een bizon, de blinde drift en zielloosheid waarmee dat gepaard gaat, het geduld om te wachten tot de dooi definitief is, de hunkering naar het warme, gewillige lichaam van een hoertje, het afscheid nemen van een droom, een waanbeeld, een obsessie die ondanks een volledige mislukking het waardevole inzicht geeft dat passies voortkomen uit ijdelheid die nergens op stoelt en nergens toe leidt en enkel verwarring, verwoesting en ellende voortbrengt waaraan de een ten gronde gaat, de ander zijn schouders over ophaalt en zijn leven vervolgt zonder te weten waarheen en waarom en zo zijn wij mensen dolenden in de krankzinnigheid van het bestaan.

Maar dat kom je als lezer pas te weten in deel drie van Butcher's Crossing, nadat je je, zoals in mijn geval, 276 pagaina's hebt afgevraagd: wat wil de schrijver? Al die natuur en al dat paardenhoefgetrappel, al dat geschietop weerloze bizons. Telkens denk ik: komt er nog een ouderwets Western-achtig schietduel tussen de vier mannen om wie het verhaal draait?
Los van deze 'kritiek', het is een mooi en goed geschreven roman, de boodschap vind je in de laatste pagina's, de karakterbeschrijving van de hoofdpersonages vind ik vaag en onvoldoende.
Als je niet ge√Ønteresseerd bent in bizonjacht, vier mannen die maanden nauwelijks met elkaar spreken, een vaag hoertje zonder enige persoonlijkheid, dan zou ik dit boek overslaan.
Als je gevoelig bent voor mooie zinnen die wat mij betreft toch wel iets langdraderigs hebben in hun specifieke detaillering, dan kun er in drie leessessies plezier aan beleven.
Ik kan me voorstellen dat in tegenstelling tot het gebruikelijke, de film uiteindelijk beter is dan het boek. Alleen moet nog wel iemand het idee krijgen het boek te verfilmen.