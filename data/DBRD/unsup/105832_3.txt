Dit is deel 17 in de serie boeken van deze schrijfster met Peter Decker en Rina Lazaris. Het leest weer vlot weg en het is altijd interessant om de weg te volgen die de politie moet gaan om een zaak op te lossen. Wat ik erg goed vind in deze verhalen is dat er geen pasklare oplossingen geboden worden. Je ziet de worsteling van politie-agenten die tegen de grenzen van wettelijke regels aanbotsen: wanneer mogen ze wel en wanner niet een huis binnevallen, tot hoever kunnen ze gaan met het achtervolgen van verdachten etc.
Het verhaal op zich is ook interessant: wanneer er een moord wordt gepleegd die veel lijkt op een moord van 15 jaar geleden op een populaire leraar, wordt Decker gedwongen zich op de oudste moord te richten. Hoewel hij er eerst geen zin in heeft, dringen hij en zijn mensen langzaam door de brij van gegevens heen en komen ze steeds dichter bij de waarheid.
Kortom: weer een zeer leesbaar boek van Faye Kellerman. Ik ben benieuwd tot hoelang zij doorgaat met deze serie...