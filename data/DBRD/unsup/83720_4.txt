Sophie Hannah heeft met De Nieuwe Erfgenaam haar tweede Poirot mysterie geschreven en treedt hiermee in de voetsporen van Agatha Christie.

Het verhaal speelt zich af in Clonakilty (Ierland) in 1929.
Athelinda Playford heeft een groep mensen uitgenodigd om samen met haar en haar familie een week door te brengen op het landgoed Lillieoak. De genodigden weten niet waarom ze zijn uitgenodigd. Onder hen bevinden zich de Belgische detective Hercule Poirot en Edward Catchpool, rechercheur bij Scotland Yard in Londen. Ook de familieleden verbazen zich over de samenstelling van het gezelschap.
’s Avonds bij het diner doet lady Playford een schokkende mededeling betreffende haar testament.

‘De meesten van u zullen geschokt reageren op wat ik ga vertellen.’ De woorden van lady Playford klonken geoefend. ‘Ik wil jullie allen vragen me te vertrouwen. Ik ben ervan overtuigd dat het allemaal goed zal komen.’

Deze mededeling zet een reeks gebeurtenissen in gang met als gevolg een moord.
Aan Hercule Poirot en Edward Catchpool de taak om de plaatselijke politie te assisteren en het mysterie achter de moord te ontrafelen.


Sophie Hannah is een Engelse bestsellerauteur van romans, thrillers kinderboeken en poëzie. De nieuwe erfgenaam is na De Monogram Moorden haar tweede Poirot-mysterie. Sophie Hannah woont met haar gezin in Cambridge. Ze is gevraagd door de familie van Agatha Christie om het karakter Hercule Poirot nieuw leven in te blazen.

Agatha Christie schreef 80 detectives, ruim 200 korte verhalen, 19 toneelstukken en 6 romans Mary Westmacott. In Nederland zijn naar schatting bijna 20 miljoen boeken van Christie, en met ruim 3,2 miljard verkochte exemplaren wereldwijd is ze de bestverkopende auteur allertijden.


Het verhaal komt langzaam op gang en wordt vertelt vanuit rechercheur Catchpool.
De karakters in het boek zijn mooi beschreven en goed uitgediept. Het is wel een minpunt dat Poirot niet wat beter uit de verf komt, dit waren we van Agatha Christie wel gewend. Sophie Hannah heeft een boeiende, vlotte schrijfstijl. Ze weet je aan je stoel gekluisterd te houden. De spanning wordt langzaam opgebouwd en kent vele onverwachte plotwendingen waarmee Hannah je steeds weer op het verkeerde been zet. Het is haar weer gelukt om de lezer aan het denken te zetten. De ontknoping is helaas een beetje langdradig.

Ik waardeer deze detective met 3,5 sterren maar omdat ik dat op Hebban niet kan geven rond ik hem af naar boven.