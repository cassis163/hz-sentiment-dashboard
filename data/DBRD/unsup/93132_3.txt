3,5 ster! Toen ik een jaar of 7 was, heb ik dit boek voor het eerst gelezen. Ik had het geleend uit de bibliotheek en vond het op een gegeven moment zo spannend dat ik het niet uit durfde te lezen. Dat was nieuw voor mij, een boek niet uitlezen. Gelukkig bedacht mijn moeder toen dat zij het boek dan wel zou lezen om mij te vertellen hoe het zou aflopen. Maar toen ze het uit had, zei ze dat ik het engste stukje al gelezen had en dat ze me best het einde wel zou kunnen vertellen, maar dat ik ook wel zelf verder kon lezen. En dat heb ik toen gedaan. Maar dit boek is dus echt h√©t griezelboek uit mijn jeugd.

Toen ik het boek onlangs goedkoop tegenkwam, besloot ik dat ik het nu, zo'n 25 jaar later, nog weleens zou willen lezen om te zien hoe eng het nou echt was. Nou, als volwassene ging het gelukkig wel ;) , maar ik kan me goed voorstellen dat voor iemand van 7 (die bovendien zelf een ratje als huisdier had, en wat er met de muizen gebeurde waarschijnlijk ook een beetje op het ratje projecteerde ;)) dit toch behoorlijk eng is. Maar zo'n spannend verhaal vol verschrikkingen is natuurlijk toch ook wel erg leuk zeker als je al weet hoe het einde ongeveer zal zijn (en dat is overigens anders dan in de film).

Dus voor wie van enge, spannende griezelverhalen houdt, is dit boek zeker een aanrader!