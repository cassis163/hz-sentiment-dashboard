De therapie is een redelijk dun boek (255 pagina's) met een sober verteld verhaal maar dat wel enorm boeit. Fitzek verspilt geen tijd aan overbodige poespas en trekt de lezer mee in een verhaal waarin niets zeker is. Had de hoofdpersoon nu wel of niet zijn dochter mee bij een afspraak met de dokter? Waar is de hond plotseling gebleven? Bestaat Anna Spiegel wel? Vragen, vragen, vragen... die uiteraard op het eind beantwoord worden als Fitzek de lezer doet ontwaken uit de nachtmerrie. Zeer geslaagd debuut.