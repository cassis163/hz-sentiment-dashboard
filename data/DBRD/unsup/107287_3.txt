In 'Vergeet de meisjes' van Alma Mathijsen krijgt de Amerikaanse journalist Fields de opdracht om naar het dorpje Voorhorst te reizen. Daar zou hij de beroemde schrijfster Iris Kouwenaar ontmoeten en haar interviewen. Dit is eigenlijk volledig tegen zijn zin want hij is geen grote fan van haar.
Wanneer hij in Voorhorst aankomt blijkt deze ontmoeting niet van een leien dakje te lopen. Hij leert Kay kennen, de vriendin en huisgenoot van Iris. Zij beschermt Iris van de buitenwereld. Hij dringt het huis binnen en verstopt zich in de kast. Zo ontdekt hij dat Iris zeer zwaar ziek is en dat Kay haar verzorgt...
'Vergeet de meisjes' is een boek dat vooral gaat over de mysterieuze vriendschap tussen twee vrouwen. Het is een verhaal dat rustig verloopt maar dat jouw nieuwsgierigheid toch aanwakkert om het boek verder te lezen.
De boekenkaft is zeer eenvoudig, niet een boek dat direct opvalt. Een eenvoudig boek met een mooi verhaal over hoe mooi een vriendschap kan zijn.