Niels Oxen is een Deense hoog onderscheiden militair die het leger vaarwel heeft gezegd. Het leven is hem niet goed gezind en hij leeft momenteel samen met zijn hond in een zelfgemaakt onderkomen in een bos. Zijn eten scharrelt hij bij elkaar via jacht en visvangst of door te struinen in vuilnisbakken.

Tijdens een van de tochten door het bos ziet hij iets wat hij beter niet gezien had. Het resultaat is dat hij de hoofdverdachte wordt van de moord op een gewezen ambassadeur. Alle bewijzen wijzen naar hem, maar hij weet dat hij het niet gedaan heeft, dat men hem iets in de schoenen wil schuiven.

Dan krijgt hij onverwacht het aanbod om zelf deel te nemen aan het onderzoek. Wie kan hij vertrouwen, wat willen ze dat hij vindt, wat kan hij rapporteren en wat niet.

Spannend met een mooi brugje naar een volgend boek.