Mijn eerste boek van Esther verhoef en ik ben zeer tevreden over deze schrijfster. Ik vergelijk haar met Saskia Noort, Simone van der Vlugt of zelfs Nicci French. Mooie namen om mee vergeleken te worden! De vergelijking met Nicci French is echter niet geheel toevallig: het boek lijkt wel heel erg op Bezeten van mij van Nicci French. Het zou bijna een "ver-ne-der-land-sing" kunnen zijn. Zelfde thema, zelfde gevoelens maar dan aangepast en verwerkt in onze leefwereld. Toch heb ik dit boek graag gelezen. Verhoef diept haar personages uit zonder ze oubollig of ongeloofwaardig te laten worden. Het einde is spannend en verrassend. Hoewel dit soort boeken meestal als lectuur voor vrouwen wordt afgedaan, heb ik ook als man dit boek graag gelezen.