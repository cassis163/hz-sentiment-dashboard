Met een veelbelovende teaser op de voorkaft "5 vrouwen trekken de Australische wildernis in, slechts 4 keren er terug" dacht ik een origineel en spannend boek in de hand te hebben. Niet dus, ik kwam van een kale reis terug want het boek kon bij mij de verwachting van verre na niet waarmaken. Vooreerst is het verhaal vrij oppervlakkig, Het is bovendien voorspelbaar en draagt in zijn totaliteit te weinig spanning. De hoofdpersonages (Aaron Falk & partner) lopen er zowat doelloos bij, en er is ook niet echt sprake van een (spannend) onderzoek naar de vermissing van één van de vrouwen. Alles kabbelt zo wat voorbij. In tussentijd krijgen we via flashbacks te lezen wat er zich heeft afgespeeld tijdens de 4 dagen durende trektocht. Ook hier is de psychologie achter de 5 vrouwen vrij vlak en oninteressant.
Al bij al een gewoon verhaal en zeker niet literair. Met de hakken over de sloot slechts 3 sterren.