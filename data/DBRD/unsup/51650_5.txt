Oli Veyn - de orde van de poortwachters: deel1, Initiatie

Nido is een sterk meisje, school is elke dag weer een plaag voor haar. Haar klasgenoten pesten en treiteren haar vreselijk. Een schoolreisje loopt enorm uit de hand.

Nido komt in aanraking met een geheime orde en ze moet noodgedwongen een zware opleiding volgen. Ook hier heeft ze een kwelgeest: Sert. Maar ze geeft niet op en leert zichzelf steeds beter kennen. Ze moet vechten voor haar leven en komt er al snel achter, dat het leven van een Poortwachter levensgevaarlijk is. De Poortwachters beschermen de wereld namelijk tegen alles, wat er aan de andere kant van de poort op de loer ligt. Maar ook in de normale wereld, moet je ogen in je rug hebben. Het gevoel van onveiligheid, liet mij niet meer los……….Haar leven zal nooit meer hetzelfde zijn.

Dit is een verhaal, dat heel vlot leest. Ik zou het fantasy noemen, young adult met een vleugje science fiction. Bijzondere wezens, vertrouwen, prachtige zenuwslopende vechtscenes en andere dimensies, zijn maar een paar steekwoorden. Het boek raakt je ook, dat kan niet anders. Hierdoor is het een echte pageturner en als je het boek dichtslaat wil je meteen meer.

Nido is een personage, waarin ik veel herken. Dus het verhaal werd ook persoonlijk. Je wilt haar het liefste een knuffel geven en vertellen dat alles weer goed komt. Maar in haar geval, kun je die belofte niet waarmaken.

Ook heb ik er een dikke bookcrush aan over gehouden. ( of moet ik zeggen 2 crushes)? De liefde in dit boek is zo sterk. En ik hoop dat Nido gelukkig mag zijn, met de man van haar keuze in de toekomst. Opoffering en keuzes maken, ze krijgt veel voor haar kiezen…. En de mensen die van haar houden ook. De emoties in het boek, slepen je deze mysterieuze wereld in. Heb genoten vanaf het begin tot het eind!

Na het lezen van Dit boek, kijk je iets anders naar toeristische bezienswaardigheden. Bijvoorbeeld de grote poorten en bogen in diverse grote steden. En de Stonehenge is nog mysterieuzer geworden. Omdat je toch denkt: wat als? Heerlijk die mysterieuze sfeer!
Heerlijk boek, ik geef het,5*****