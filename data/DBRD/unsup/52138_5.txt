Omver geblazen ben ik door deze actiethriller. Van het begin tot het einde van dit boek pakt schrijver Wouter Helders mijn aandacht. Op een prettige toegankelijke schrijfwijze neemt hij mij mee in het leven van Sam de Wild. Na een gevecht met dodelijke afloop in de jungle van Frans-Guyana komt er een einde aan de carrière van deze commando. Daarna wordt hij gerekruteerd om met een groep elite-huurlingen in een nationaal park in Zuid-Afrika bedreigde diersoorten beschermen.

Ondertussen probeert journaliste Sofie Lafleur in België haar leven na een aanslag weer op de rit te krijgen. Dit gaat niet zonder slag of stoot. De hoofstukken waarin zij een rol speelt zijn een welkome afwisseling in deze actiethriller want Helders volgt een straf tempo in het verhaal . Dit maakt wel dat je continue op het puntje van je stoel zit. Het schijnt dat dit een 3e boek is met Sofie Lafleur als hoofdpersonage. Voor mij zeker geen belemmering om dit boek als standalone te lezen.

Waar andere schrijvers in dit genre eindeloos hun technische / militaire kennis spuien koketteert Helders hier niet mee maar verwerkt deze voornamelijk functioneel in zijn verhaal. Daarnaast zijn de karakters erg realistisch, zo is Sam de Wild zeker niet alleen maar the good guy en doet hij ook hele stomme dingen in het boek.

Wat mij betreft kan Helders zich meten met de internationale top in dit genre!