Magie, avontuur, spanning, monsters, heksen ... maar vooral het overwinnen van je angsten. Dingen die je als kind maar al te goed kent, maar die je als volwassene op de een of andere manier bent vergeten of gewoon niet meer wilt begrijpen. En dan is het altijd fijn als er schrijvers zijn die dat soort gevoelens weer naar boven kunnen halen. Iets wat een schrijver als Stephen King tot op het hoogste niveau in zijn vingers heeft - of liever gezegd: in zijn pen. Maar Neil Gaiman kan er ook wat van. Iets minder vanuit het alledaagse zoals King dat steeds weer voor elkaar krijgt; Gaiman heeft een meer poetische stijl van schrijven. Erg mooi en aanleiding genoeg om nog wat meer te gaan lezen van deze schrijver.