Wat valt er nog over Philip K. Dick te zeggen, wat al niet eerder is gezegd?
De personages in zijn verhalen en romans zijn geen superhelden, eerder nogal doorsnee,zij worden niet ineens iemand anders dan wie ze zijn, maar naarmate hun wereld veranderd, ondergaan zij ook een transformatie.

Opgenomen in deze anthologie zijn:
- the Impossible Planet
- the Hood Maker
- the Commuter
- the Father Thing
- the Hanging Stranger
- Exhibit Piece
- Human Is
- Crazy Diamond
- Safe & Sound

Eén van Philip K. Dick kwaliteiten is dat hij zelfs in zijn meest simpele verhalen tijdloze thema's weet op te roepen.
Aan de orde komt vaak wat het is om mens te zijn, weer andere verhalen gaan over verlies, het verleden, het geheugen, en onze angst dat alles vluchtig is en dat al het leven op aarde gedoemd is te sterven.

In een samenleving waarin we vertrouwen op experts, analisten, en sociale media die ons vertellen hoe wij ons moeten voelen en hoe wij ons behoren te gedragen, is het de mens die afgestompt raakt, een slaaf van de wereld waarin hij leeft. 'De buitenaardse ''krachten' die ons brein binnenstormen en daarmee ons leven ontwrichten, heeft de mens zelf gecreëerd.

Lees, huiver en verwonder. Over het product mens, dat meent perfect te zijn.... maar in Dick's wereld al gauw een koekje van eigen deeg gepresenteerd krijgt!

Tijdloos, briljant,, en vaak paradoxaal, zijn Dick's verhalen nog altijd actueel, en een genot om te lezen. Laat jezelf onderdompelen in zijn verontrustende psychologische werelden, die zowel waarschuwend als hoopvol van toon kunnen zijn.

***** 5 sterren