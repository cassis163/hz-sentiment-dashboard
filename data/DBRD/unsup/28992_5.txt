Asha is de Iskari, de meest gevreesde drakendoder in het land. Iedereen is bang van haar, zij wordt gezien als de onheilsbrenger. Maar zelf trekt ze zich daar niks van aan, het enige waar ze zich zorgen over maakt is haar aanstaande huwelijk met de commandant van het leger. Tot haar vader haar een voorstel doet: als ze hem de kop van de meest gevaarlijke draak brengt, wordt ze niet uitgehuwelijkt.

Asha is een gevaarlijke vrouw en dat weet ze zelf ook. Dat zorgt er voor dat het verhaal verfrissend is, de hoofdrolspeelster is eens niet de onschuldige, goede heldin. Het verhaal is spannend en zit vol met goed doordachte wendingen.
De eerste 70 pagina's waren even wat lastiger om door te komen. Het was even wennen aan de onbekende woorden en de vreemde wereld. Maar de rest van het boek las als een speer die recht op een drakenhart aanvliegt. Het boek liet zich dan niet meer wegleggen want ik moest gewoon weten hoe het afliep.

Echt een geweldig boek van Blossom Books. Ik geef het 5 sterren ***** en ik kan bijna niet wachten op de vervolgdelen.