Sally Andrew did it again!
Nadat ik het eerste boek gelezen had was ik sowieso benieuwd naar het volgende verhaal van Tannie Maria. Ook wel een beetje weerhoudend want ik vond ‘Recepten voor liefde en moord’ fantastisch. Maar Sally Andrew heeft hier ook weer een pareltje neergezet.

Tannie Maria heeft nog steeds bij de Klein Karoo Gazette haar rubriek waarbij zij met recepten mensen hulp biedt op allerlei terrein. Haar collega Jessie wil opnieuw een onderzoeksverslag maken voor de krant van het stadje. Daarom rijden ze naar een festival in Oudtshoorn,een naburige stad, voor een interview te houden met Slimkat, een rechtenactivist die net een belangrijke overwinning heeft behaald.
Tot Maria's afschuw sterft Slimkat tijdens een openbare verschijning voor hun ogen. Al snel blijkt dat hij vergiftigd is. Commissaris Henk Kannemeyer, die een prille relatie heeft met Tannie Maria, onderzoekt de zaak. Hij zou haar graag uit de buurt willen houden, hij kan het niet uitstaan, dat ze in gevaar kan zijn. Ook al kan Maria zich niet helemaal voor hem openstellen, ze is een onafhankelijke vrouw die niet eenvoudig kan worden verteld wat ze moet doen of laten. Maria ziet echter dat ze deze problemen en die uit haar verleden moet oplossen.
Zo komt ze uiteindelijk bij Ricus, de demonische monteur’ terecht waar ze groepsessies bijwoont.

Sally Andrew heeft een heel eenvoudige maar mooie schrijfstijl die het boek een zeer snel en vermakelijk boek maakt. Het staat vol met beschrijvingen van mensen, plaatsen en voedsel, en het mysterie en de misdaden in dit boek bieden, naast het feit dat het overtuigend is, een goede hoeveelheid informatie over de Zuid-Afrikaanse cultuur en politiek zonder te "leerzaam" van toon te zijn

Voor mij zit Tannie Maria in mijn hart! En ik kan al weet niet wachten op een derde deel.
Ook bij dit boek zijn er vanachter weer recepten terug te vinden waarvan ik er zeker weer enkele van ga uitproberen.