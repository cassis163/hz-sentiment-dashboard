Een aantal maanden na de Ragdoll moorden wordt een lichaam gevonden aan de Brooklyn bridge. In Londen vind een soortgelijke moord plaats. Emily Baxter moet samenwerken met detectives uit de VS. Kan ze hen wel vertrouwen? En wie is deze nieuwe moordenaar met moorden die lijken op een aantal maanden geleden?
Het boek gaat als het ware verder waar Ragdoll is gestopt. Op zich is Hangman apart te lezen, maar er komen wel af en toe dingen naar voren van de gebeurtenissen in Ragdoll. Ik merkte wel dat Ragdoll al wat weggezakt was, waardoor ik zelf af en toe moest nadenken hoe het ook al weer zat. Dit zorgde er niet voor dat het boek niet te lezen was.
Hoofdpersonage is nu niet Wolf, maar Emily Baxter. Dit merk je meteen aan hoe het verhaal leest. We kijken nu niet door de ogen van Wolf, maar door de ogen van Baxter en leren haar een beetje beter kennen. Persoonlijk vond ik haar ook een interessanter personage. Baxter vind het erg moeilijk om mensen te vertrouwen. Zelfs haar eigen vriend durft ze niet te vertrouwen. Dit zorgt er voor dat ze ook haar collegaâ€™s uit de VS niet vertrouwd. Of zou dit wel gegrond zijn?
Het boek begint met een proloog. Dit proloog doet meteen veel vragen oproepen. Het lijkt over Ragdoll te gaan, maar dat blijkt al snel niet zo te zijn. Aan het eind wordt duidelijk hoe het nou eigen precies zit. Wel komt er nog een staartje aan te zitten, wat waarschijnlijk naar een deel drie leid.
In het boek komen een aantal gruwelijke scenes voor. Deze scenes waren mooi beschreven. Ik kon het helemaal voor me zien, ook al was het soms best luguber. Door de hoeveelheid was het natuurlijk de vraag in hoeverre het boek realistisch is. Voor mij maakt dat persoonlijk niet veel uit, ik hou wel van boeken die niet echt kunnen gebeuren. Het zat in dit boek soms op het randje, maar dat maakt wel dat je meer wilt weten over hoe het nou zit.
Het is zeker een spannend boek. Ik heb vaak in spanning gezeten en was benieuwd hoe het verder zou gaan. Ik kijk zeker uit naar deel drie!