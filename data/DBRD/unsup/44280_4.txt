Claire Julien - Een Canvas Vol Liefde
UVAK Series 1

Lena Hartman staat op het punt om haar tweede studiejaar te beginnen op de UVAK. (Universiteit Van Artistieke Kunsten) Ze is van plan kunstenares te worden, net zoals haar overgrootvader, alleen is de familie Hartman daar zwaar op tegen.
Haar ouders gaan er met een miljoenenbedrijf vanuit dat Lena rechten studeert in Den Haag, maar ze volgt haar passie tegen ouders weet in.
Haar vrienden, Abby en Adam, helpen dan ook maar al te graag mee om Lena op de UVAK te houden, zonder dat haar ouders achter haar geheim zullen komen.
Pas als het tweede studiejaar begint merkt Lena op dat ze niet de enige is die een groot geheim met zich meedraagt...
Spaanse uitwisselingsstudent Jared kan het maar al te goed met Lena vinden, totdat onbekende gevoelens zich beginnen te ontwikkelen...
Zal hun nieuwe vriendschap uitgroeien tot meer? Kan ze onopgemerkt haar ouders om de tuin leiden, of loopt alles in het honderd?

Via Instagram werd ik persoonlijk benaderd door de schrijfster van dit boek, Claire Julien. Of ik haar verhaal eens wilde lezen. En natuurlijk wilde ik dat. Ik kon haar niet, en ook haar boek was voor mij onbekend. Maar gelijk werd ik gegrepen door het verhaal en vooral de personages kropen direct onder mijn huid. Wat zijn ze leuk en wat ga je van ze houden. Met name Adam (edje) stal mijn hart. Het verhaal zit goed in elkaar, en is echt van deze tijd.
Het heeft een prettige schrijfstijl, hier en daar wat foutjes. Vooral personen die door elkaar gehaald worden maar dat kan ook komen omdat ik het via een pdf bestand las op een reader.
Kortom ik heb mij heerlijk vermaakt met dit new adult verhaal, en ben erg nieuwsgierig naar deel 2 en 3
Dus Claire Julien, ik ben blij dat je mij benaderd heb en hou mij aanbevolen voor je volgende boeken.

Met een vriendelijke leesgroet,
Jolanda Dijkstra â€“ Klinkenberg.