Fantasy is niet echt mijn genre maar nadat ik goede recensies over dit boek had gelezen, heb ik het toch aangeschaft. Het boek leest makkelijk en de schrijfstijl is prettig. De verhaallijn loopt in volle vaart door het boek en maakt nieuwsgierig waardoor je door wilt blijven lezen. De gevoelens van de hoofdpersoon zijn invoelbaar en voor velen ook wel herkenbaar. Het zou mij verbazen als er geen deel 2 in de maak is...