Een onrustige slaap waarin je je al half bewust bent van de geluiden om je heen en je ze op je dromen betrekt, zodat het lijkt of ze daar horen.
Zo wordt Jelka wakker, eigenlijk in een nachtmerrie waarin geen enkele ouder wakker wil worden. Haar zoontje Cody ligt niet in zijn bedje en man Oscar heeft zichzelf op het politiebureau gemeld.

Bernice heeft met Cody een zeer intens en beklemmende thriller geschreven. Het verhaal neemt je mee in het hoofd van Jelka, Oscar en Nadine. Elk met een eigen verhaal die samenkomen in deze psychologische thriller. Je voelt de machteloosheid van Jelka en proeft haar verdriet. Je voelt de woede richting Oscar en vol onbegrip volg je de beslissingen van Oscar.
Maar net als je denkt hoe het verhaal in elkaar steekt komt Bernice met een plot twist die je echt je sokken blaast ! Echt heel goed gedaan, het is al een tijd geleden dat ik zo ben verrast!

Cody krijgt van mij 5 sterren en ik hoop nog veel boeken van deze schrijfster te mogen lezen.