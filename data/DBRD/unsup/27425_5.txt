Het moment dat je een boek gaat lezen met lovende recensies begin je met hoge verwachtingen en hoop je dat deze waargemaakt worden. Wees gerust, dit verhaal gaat je bij het lezen vanaf de eerste pagina al snel onder de huid zitten en de schrijver geeft je vertrouwen om tot het einde door te lezen. Het leven van Jules is aangrijpend, hij wordt op jonge leeftijd geconfronteerd met de dood, eenzaamheid en een onveilige omgeving. Het is de schrijver gelukt om niet alleen de hoofdpersoon maar ook de overige personages karaktervol te omschrijven. Een levensverhaal vol voor- en vooral tegenspoed laat ervaren hoe een kind, puber en volwassen man hier mee omgaat.