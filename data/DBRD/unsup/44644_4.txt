Wat een goed boek is dit! Door de enorme beperkingen van Elise, blind en stom, kun je je bijna niet voorstellen dat ze kan communiceren, maar door een toevallig ontmoeting raakt ze verstrikt in een ingewikkeld web van gebeurtenissen. Wie van haar nieuwe kennissen is een seriemoordenaar die het op jonge jongens heeft voorzien? En waarom wil die persoon ook Elise kwaad doen? Zelfs als ze iets weet, ze kan het bijna niet aan iemand anders vertellen.
De sfeer en spanning van dit boek zijn heel bijzonder. Er zit geen enkele visuele beschrijving van een persoon of plek in, behalve wat Elise zich voorstelt of herinnert, maar het boek is bijzonder filmisch en boeiend geschreven. Ik heb het boek ademloos uitgelezen tot het zeer verrassende slot!