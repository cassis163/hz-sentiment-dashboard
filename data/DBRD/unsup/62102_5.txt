"Macht is rijkdom, macht is vrijheid, macht is alles!" ~ p134

Wauw, wat een geweldig eind van deze trilogie!! Dit boek hield me nog meer in zijn greep dan de vorige delen. De strijd tegen Morbiston bereikt eindelijk zijn hoogte punt. Terwijl Jill en Skylar in de buitenwereld op zoek gaan naar het zwarte kristal, gaat op Drägan Duma de strijd onverbiddelijk door....

"Beloof je haar te beschermen met je leven, haar voor alles behalve je draak te stellen en je uiterste best te doen om haar gelukkig te maken?" ~ P173

Wat ik een mooie toevoeging vond aan dit derde deel, is dat er ook hoofdstukken zijn geschreven vanuit het perspectief van één van de draken. Om spoilers te voorkomen noem ik uiteraard even niet welke en wijk ik verder ook niet uit over het verhaal... Als je de eerste 2 delen gelezen hebt weet je dat je meer wilt lezen, en geloof me: je wordt als lezer beloond voor het wachten. Hoe verder ik in het boek kwam, hoe langzamer ik ging lezen. Niet omdat het verhaal slechter werd, maar ik was nog niet klaar om Drägan Duma los te laten.....

"Maar moed heeft niets te maken met de afwezigheid van angst. Moed is juist doorzetten terwijl je bang bent." ~ p361

De angst met series is vaak dat het vervolg nooit het eerste deel gaat evenaren, laat staan overtreffen. Patty wist mij met het tweede deel al te overtuigen van haar kunnen, en heeft dat met dit derde deel nogmaals bewezen. Zij kan schrijven. Punt. Ze weet in alle 3 de delen de spanning vast te houden, en laat geen enkel moment je aandacht verslappen. Haar woorden zorgen ervoor dat je gaat houden van Dash, je Libby in je hoofd hoort praten en je verliefd kijkt naar Skylar. En het ergste van alles: je wilt niet meer terug naar de buiten wereld ♡