Johan Cruijff vertelt over zijn carri√®re als voetballer en als coach. Over de pieken en dalen waar hij doorheen is gegaan. Ook komen de problemen met de besturen van Barcelona en Ajax uitgebreid aan bod. Wat mij betreft ligt er in het boek teveel nadruk op dat laatste deel. Ik vind het mooi om echte voetbalverhalen te lezen. Daar begon het boek zeker mee. En her en der vertelt hij ook over zijn voetbalfilosofie. Maar alle zakelijke perikelen worden erg breed uitgemeten en zorgen ervoor dat de eerste positieve indrukken over het boek worden omgezet in negatieve. Veel herhaling zodat je het tweede deel van het boek niet meer letter voor letter leest. Jammer. Gelukkig eindigt het boek wel weer goed met een verhaal over de Cruijff Courts. Al met al vind ik het een tegenvallende biografie. Gezien zijn staat van dienst had er meer een echt boetbalboek van gemaakt kunnen worden en had het politieke gekonkel wat meer op de achtergrond kunnen blijven.