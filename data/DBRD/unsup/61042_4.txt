Altijd feest in Goudkust bestaat uit 2 delen. Namelijk: Kakkers in goudkust en Goudkust in Spanje. In het eerste deel komt Jennifer met haar familie in de buurt Goudkust wonen. Jennifer voelt zich er gelijk thuis echter, vooral haar moeder, vind de buurt beneden haar stand. Ze hebben ook een mank paard, Donna, die op een bepaald moment naar de slachtbank moet omdat er geen geld meer is voor voer en hooi. Dit kunnen de kinderen uit de buurt natuurlijk niet laten gebeuren en ze vinden een oplossing. Hierdoor beleven ze allerlei avonturen waardoor het voor Jennifer extra leuk wordt in de buurt. In het tweede deel Goudkust in Spanje. Gaan de goudkusters, behalve de kakkers (De familie van Jennifer) naar Spanje omdat ze een grote prijs gewonnen hebben. P.P. Dinero geeft de cursus Zo maakt geld gelukkig. De kinderen vertrouwen dit echter niet en houden Pepe in de gaten. En uiteindelijk blijkt dat Pepe inderdaad een oplichter is. In Spanje beleeft Tessa met Ambra de meeste avonturen. Jennifer (uit het eerste deel) speelt hier nog maar een kleine rol in, omdat ze niet mee is naar Spanje.
Ieder hoofdstuk heeft als titel een regel uit dat zelfde hoofdstuk. Hier door kom je soms de gekste titels tegen zoals: Met nepdrollen, scheetkussens en suikerklontjes met wormen. Om sommige titels heb ik echt moeten lachen.

Er zitten ook erg leuke illustraties bij van Andrea Kruis, wat het boek, zeker voor kinderen nog leuker maakt. Dit boek is zeker een aanrader voor de jeugd. Echter weet ik zeker dat veel volwassenen ook van dit boek genieten. Ik heb dit boek in ieder geval regelmatig met een glimlach op mijn gezicht gelezen.