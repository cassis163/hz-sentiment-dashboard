De cover van Ten westen van de vrijheid maakt direct duidelijk waar het verhaal zich afspeelt. Hij past goed bij het vierluik, die alleen een afbeelding van de locatie waar het zich afspeelt. Qua personage verdient Ten westen van de vrijheid wel een thumbs up, want Ludwig Licht is een personage dat boeiend is en waar vast nog veel over te vertellen valt. Dat dit boek het begin is van een kwartet rondom dit personage zou dus op zich best goed nieuws kunnen zijn. De barkeeper is oud Stasi – agent en informatie van de CIA en in dit boek leer je hem vooral kennen. Dit laat ruimte voor groei in de volgende delen. Het plot is goed passend bij een spionage thriller, echter Engström strooit met enorm veel informatie die de vaart eruit haalt. Dat je als auteur de omgeving goed kent is prettig, maar de lezer vertellen wat zich een kilometer verderop bevindt terwijl je daar niet naar toe gaat en het niet ter zake doet is loze paginavulling. Het maakt ook dat het plot minder goed te volgen is en te lang word waardoor de spannende (actie) scenes op zich laten wachten. Helaas is ook de connectie tussen de spanning opwekkende proloog en de rest van het plot lange tijd zoek en kabbelt het verhaal te lang maar wat voort. De spannende scenes zijn goed beschreven echter in het licht van wat we weten over het hoofdpersonage, namelijk dat hij zijn echte actieve dienst al een tijd achter zich heeft liggen en ook niet meer de sportiefste is, doen zij bij momenten wat ongeloofwaardig aan. Een aardige start van een vierluik echter Engström heeft onvoldoende gescoord om de andere delen snel ter hand te nemen.