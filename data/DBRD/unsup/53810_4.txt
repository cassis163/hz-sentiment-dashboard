Na de kaft te hebben gezien en de korte inhoud te hebben gelezen, was ik razend benieuwd naar het boek.

Het boek gaat over Vega Jane. Vega woont in het Bitterbos en is zelf een Bitter. Vega werkt in de Fabriek als afwerker. Ze werkt mooie spulletjes af door ze te verven, glad te maken,… Vega haar leven veranderde toen ze één van haar vrienden zag wegrennen in het Moeras. Het Moeras is een plek waar geen enkele Bitter uit het Bitterbos naar toe durft te gaan. De raad heeft al de Bitters al van kinds af aan bang gemaakt voor het Moeras en gezegd dat er niets is achter het Moeras. De raad bestuurt het Bitterbos en is rijk terwijl de rest van de bevolking arm is. Nadat één van haar vrienden, Quentin Hermes, naar het Bitterbos is gevlucht, ontdekt Vega de waarheid over haar familie, de Raad,… Quentin Hermes heeft Vega een kaart achtergelaten zodat ze kan ontsnappen uit het Bitterbos als ze dat wil. Vega heeft echter nog te veel familie in het Bitterbos om achter te laten zoals haar ouders die op de zorg liggen en niet meer praten of reageren, en haar kleine broertje voor wie ze moet zorgen. Ook de Fabriek waar ze werkt, zit vol mysteries. Vega kwam er ’s nachts terug om haar boek te halen dat ze er vergeten was. De Fabriek werd echter bewaakt door beesten waarvan ze alleen nog maar gehoord had. In haar angst vlucht ze naar de tweede verdieping waar ze anders niet mag komen. Vega vindt er een ketting die haar laat vliegen. Zo weet ze te ontsnappen uit de fabriek. Als ze de dag erna terug gaat, vindt ze er een steen die haar wonden kan genezen en een speer die reageert op haar gedachten. Vega ontmoet er ook Eon die haar in haar verleden laat kijken. Vanaf dat moment beseft Vega dat ze gedurende heel haar leven voorgelogen is geweest. Vega haar kleine broertje krijgt een plaats in de raad en nadat haar ouders voor Vega haar ogen verdwijnen, besluit ze om ook het Bitterbos te verlaten samen met Delph, haar beste vriend, en Harry twee, haar hond. Jammer genoeg krijgt ze de kans niet en wordt ze opgepakt door de raad omdat ze een boek in huis had over het Moeras, wat verboden is…

Wat me meteen opviel aan het boek waren de hoofdstukken. Ze zijn allemaal in het Latijn. Het boek heeft niets met Latijn te maken en het gaf dus geen meerwaarde aan het boek. Origineel is het wel! In het begin was het boek even ingewikkeld omdat de auteur veel verzonnen woorden gebruikte, maar toen ik in het verhaal zat, verdween dit allemaal. Het verhaal is geschreven in het auctorieel ik perspectief. Aan het eind van een hoofdstuk maakte de ik-figuur soms een voorspelling van wat er gaat gebeuren in bijvoorbeeld het volgend hoofdstuk. Het boek eindigt met een enorme cliffhanger.

Er zijn nog veel onbeantwoorde vragen zoals waarom Vega elke dag dat ze werkte een stempel op haar hand kreeg en wat de Fabriek vroeger was. Het boek bleef me verrassen tot het einde. Eenmaal ik het boek begon te lezen, kon ik het niet meer wegleggen. De verhaallijn is super en liet me niet meer los toen ik eenmaal aan het lezen was!

Na het boek te hebben gelezen begreep ik de cover ook helemaal. De ketting rond Vega haar middel, de hond,… Ik vond het boek heel erg fantasierijk en mooi geschreven. Wanneer het tweede deel uitkomt, ga ik het meteen lezen!

Op basis hiervan geef ik het boek een welverdiende 8/10