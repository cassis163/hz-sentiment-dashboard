Olivia Ronning komt terug naar Zweden na een lange reis langs haar roots door Mexico. Ze heeft besloten kunstgeschiedenis te gaan studeren. Maar dan raakt ze betrokken bij een moordzaak. Bengt Sahlmann is het slachtoffer en hij is een bekende van Olivia. Ze heeft op zijn dochter Sandra gepast. Olivia voelt zich verplicht tegenover Sandra om de moord op haar vader te onderzoeken. Maar ze wil niet deelnemen aan het politie team van Mette Olsater, waardoor ze alleen op onderzoek uit moet. Daarbij komt ze op het spoor van een zaak die ingewikkelder is dan hij lijkt.
In Marseille wordt de oude geliefde van Abbas el Fassis te gaan vermoord gevonden. Abbas neemt zijn oude vriend Tom Stilton mee om uit te zoeken wat er is gebeurd, en vooral wie daar schuldig aan is.

‘De derde stem’ is het tweede boek van het Zweedse duo Cilla en Rolf Börjlind. Beiden hebben samen scenario's geschreven, en dat zie je terug in hun schrijfstijl. De Börjlinds schrijven in korte hoofdstukken, met verschillende verhaallijnen die elkaar voortdurend afwisselen. De derde stem heeft daardoor een heel prettige snelheid gekregen.
Aangezien dezelfde personen weer meedoen als in Springvloed, het eerste boek van de Borjlinds, is het handig dat boek eerst te lezen. De personages worden in ‘De derde stem’ meer uitgewerkt en krijgen een nog duidelijker gezicht. Ook Mette Olsäter en Abbas el Fassis krijgen meer dimensie. Dat is een leuke ontwikkeling, want beide karakters zijn interessant genoeg om nog een aantal boeken mee te kunnen.
Ondanks de vele verhaallijnen komt alles uiteindelijk bij elkaar in de verrassende en goed geschreven ontknoping. Er blijven wat losse draadjes over voor het volgende boek. Dat wordt vast weer net zo goed, al moeten we daar dan wel een heel jaar op wachten!