De cover van het boek toont een Apachepiloot in zijn Apachehelicopter met op de achtergrond een besneeuwde berg. De auteur Peter Gordijn schrijft in dit boek zijn ervaringen op over het leven als Apachepiloot in oorlogsgebieden, maar ook over de trainingen hier voor. De angsten en twijfels, maar vooral is het een overdenking over zijn eigen persoonlijkheid. Ook in zijn privéleven. Heel weldoordacht. Ieder hoofdstuk bevat een levensles. Het lijkt daarbij of je een spiegel voorgehouden wordt door Peter, terwijl hij je zijn levenslessen vertelt. Heel mooi verwoord. En veel herkenning. Bitching Betty en de denker in jezelf. Oogklepdenken. Dat doen we toch allemaal? De oefeningen die in ieder hoofdstuk staan, zijn ook erg uitdagend. Je gaat als vanzelf de oefening doen. In het boek zijn verwijzingen naar filmpjes die de levenslessen duidelijker maken. Hoe kunnen je hersenen je bedriegen. Ook daar verwijst Peter naar een heel mooi filmpje op You Tube. Het laatste hoofdstuk sprak mij persoonlijk wat minder aan.
Soms valt de auteur in herhaling, maar dat is niet hinderlijk. Door iets te herhalen blijft het beter hangen. Daarom……..
Dit boek vraagt er om over een aantal maanden te herlezen. En dan kijken of er iets van de levenslessen is blijven hangen. En o ja, dit boek is zeker niet alleen voor jonge mannen geschikt en leerzaam, maar ook voor jonge vrouwen en de wat in leeftijd gevorderde mannen en vrouwen.
Dit boek krijgt van mij 4 sterren.