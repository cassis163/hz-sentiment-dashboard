Lyndsay Faye heeft een voorliefde voor het schrijven over historische misdaadbestrijders. Eerdere boeken van haar waren Sherlock Holmes in America en Dust and Shadow, waarin Holmes het opneemt tegen Jack the Ripper.

In augustus 1845 wordt de eerste ‘echte’ politiemacht van New York opgericht. Samengesteld uit een verzameling vaak rauwe mannen, die voor die tijd iets heel anders deden. Een van hen is Timothy Wilde, barman van beroep.
Tot die avond dat Aibhilin ó Dálaigh, oftewel Bird Daly, in zijn leven komt. Bird is pas tien maar ze is ontsnapt uit het bordeel van Silkie Marsh. Ze heeft vreselijke dingen meegemaakt. Ze wil dit eerst allemaal niet vertellen aan Tim, maar hij weet langzaam de waarheid aan haar te ontfutselen, ook met hulp van een vriendin, Mercy Underhill, die zich bezighoudt met liefdadigheid onder de straatarme Ierse bevolking. Bird heeft gezien hoe een van de klanten van het bordeel een jongen doodstak. Ze wijst Timothy en Valentine en de rest van de politiemacht de weg naar een illegale begraafplaats, waar men de lijken van maar liefst negentien jonge mensen aantreft.
Tim zet, als een moderne speurder, alles wat hij weet op papier en trekt zijn conclusies.

Je kan het niet echt een historische thriller noemen want daarvoor gaan we niet ver genoeg terug in de tijd. Bovendien is het verhaal gebaseerd op werkelijke gebeurtenissen en personen. Gezien Faye’s voorliefde voor deze periode (vroeg 19e eeuw) is het boek vooral leuk voor mensen die iets hebben met de vroegste speurders (als Holmes). (Door: Jannelies Smit)