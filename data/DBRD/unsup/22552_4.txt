Het Magische Eenhoorn Genootschap verenigt alle eenhoornliefhebbers op aarde. Het is de taak van de leden van het genootschap om alle gegevens over deze unieke wezens te documenteren en de dieren, waar nodig, te beschermen. In dit officiÃ«le handboek zijn de uitkomsten van jarenlang onderzoek en talloze expedities verzameld. Met dit boek heb je het ultieme bewijs in handen dat eenhoorns en hun magische krachten echt bestaan.

Het verhaal is geschreven vanuit de voorzitter van het genootschap. Wat erg leuk gedaan is, is dat je tijdens het lezen ook echt het idee hebt alsof je bij deze geheime club hoort. Je krijgt allerlei informatie over deze unieke wezens: Hoe begon de mythe? Waar leven deze magische eenhoorns? Wat eten ze? Hoeveel soorten zijn er? Welke eigenschappen hebben ze? Aan het einde van dit boek heb je het complete verhaal. Daarnaast krijg je per eenhoorn-soort een mooi verhaal te lezen met allemaal details en wetenswaardigheden over dat bepaalde soort. Ook lees je hoe het eenhoorn genootschap dit soort ontdekt heeft. Natuurlijk moet je dit gehele boek wel beschikken over de nodige fantasie.

De illustraties in dit boek zijn enorm mooi, kleurrijk en vol met details. Het is echt een boek dat tot leven komt door alle illustraties. De illustraties vullen de tekst echt perfect aan. Je hoeft je met dit handboek geen minuut te vervelen, het is geen moment saai. Je krijgt zoveel verschillende insteken te lezen dat je eigenlijk niet meer kunt stoppen om het te lezen. Iedereen die iets heeft met eenhoorns zal dit handboek met heel veel plezier lezen, maar voor jonge meisjes/kinderen is dit boek gewoon echt pure magie!

De schrijfstijl van Selwyn E. Phipps is heel erg duidelijk, fijn en vlot. Het is fantasievol, informatief en beeldend en doordat de auteur ook delen zelf vertelt neemt hij je echt mee op dit grote avontuur.
Aan het einde van het boek vind je ook informatie hoe je zelf officieel lid kunt worden van het genootschap, Hoe leuk is dat? Zo maken ze er wel echt een feestje van voor kinderen.