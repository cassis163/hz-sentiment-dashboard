Eldert Haman is leraar op een jongensinternaat, begin jaren 50 ergens in het zuiden van Nederland, een internaat dat geleid wordt door Fransiscaner broeders. Zonder dat hij het echt in de gaten heeft wordt hij opgenomen in de orde, hij wordt broeder Bonaventura en is verantwoordelijk voor in internen. Hij verblijft met hen op de slaapzaal.

Hij is getuige van wreed geweld, martelingen en seksueel misbruik van de jongens. Zelf doet hij er niet aan mee, maar hij zwijgt wat hem medeplichtig maakt.

De jongens mogen elkaar niet aanraken, geen stripverhalen lezen, niets wat van de buitenwereld komt kan goed zijn voor de opvoeding. Alles wat tegen de wetten en regels van het internaat is, levert straf op.
Het is bekend dat Jeroen Brouwers het niet op de kerk heeft juist door het misbruik en erbij horende schijnheiligheid van het instituut.

Jammer genoeg gaan deze praktijken nog altijd door, misschien niet meer op zo'n grote schaal als pakweg 30 jaar geleden, maar het komt nog voor en het wordt allemaal met de mantel der liefde bedekt.
Ik vond het een deprimerend boek.