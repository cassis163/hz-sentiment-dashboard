{ "Een knikker ben je nooit alleen"}

Het verhaal

Het is heel spannend in de knikkergroep, want er komt een nieuwe knikker bij. Het is een Uil en iedereen komt kijken...Zonnestraal, Zebra, Druppel, Piraatje en nog veel meer. iedereen is heel erg blij, want een Uiltje dat hadden ze nog niet.
Na de kennismaking gaan ze allemaal weer spelen. En eentje vraagt of Uil mee wil spelen. Maar Uil ziet enge dingen..hij ziet monsters. Om uil bij te staan, gaan ze een goede verstopplek zoeken. Ze komen langs verschillende plekken en komen dan in een soort doolhof. Waar moeten ze nu heen? Maar Uil heeft een oplossing gevonden. Welke dat is, lees je in Knikkeruil.

Prachtig mooi prentenboek met boodschap

Knikkeruil is een prachtig boek. De cover is mooi wit, met een aantal knikkers erop. en in het midden staat de nieuwe knikker Uil. Hij staat heel flink erbij. Maar in het boek is hij best wel bang, voor de monsters die hij in de verte ziet. Met de support van de anderen overwint hij zijn angst en gaat een verstopplek zoeken. Hij vind alles heel spannend maar zijn nieuwe vrienden steunen hem, en gaan met hem mee, want een knikker ben je nooit alleen. Door een goede samenwerking komen ze stap voor stap een stukje verder. Uil overwint zo zijn spannende momenten. En dat is heel knap en leuk om te lezen.

Maranke Rinck & Martijn van der Linden hebben hiermee een machtig mooi boek gemaakt. De mooie illustraties en vormgeving, maken het boek tot een echt kadootje. Het boek is niet zomaar een "boek". Het einde van het boek, is niet echt een einde, maar een begin van meer leuks. Om samen met anderen te gaan doen.

Het is een prachtig kinderboek, dat veel kinderen veel plezier zal geven. Om samen te lezen, voor te lezen en samen mee aan de slag te gaan. Genoten!

Waardering: 5 sterren.