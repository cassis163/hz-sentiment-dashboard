Met het uitgeven van het boek in het Nederlands was een fikse marketingmachine gemoeid. De 100-jarige man die uit het raam klom en verdween werd neergezet als een uniek en hilarische roman die echt gelezen moet hebben. Jonasson weet dit deels waar te maken. Het verhaal dat hij heeft geschreven is uniek in zijn soort, hilarisch en zeer onvoorspelbaar. Met onverwachte wendingen weet Jonasson de lezer gekluisterd aan de paginaâ€™s te houden, echter bij momenten wordt het ook ongeloofwaardig. Het verleden van hoofdpersoon Allan is, ondanks de hilarische uitspraken van Allan en de grappige wijze waarop hij zich overal weet te redden, te ongeloofwaardig om waar te kunnen zijn. Dit deel moet dan ook als een komische weergave van de wereldgeschiedenis worden gelezen. Het deel over de 100-jarige Allan laat op een mooie wijze zien dat leeftijd geen probleem hoeft te zijn en dat je datgene moet doen waar jij je goed bij voelt. Allan komt over als een oude man die enkel klaarstaat voor de mensen die hem interesseren, maar aan de levens van andere personen geen enkele seconde teveel vuil maakt. Naast Allan wordt de groep uiteindelijk gevormd door een oude crimineel, een snackbareigenaar die ruzie heeft met zijn broer en een eigenaresse van een wel bijzonder huisdier. Bijzondere personen met eigenaardigheden die de lezer regelmatig laten lachen. De 100-jarige man die uit het raam klom en verdween is een boek voor lezers die houden van absurditeiten, een grote dosis hilariteit en een verhaal dat met een fikse knipoog moet worden gelezen.