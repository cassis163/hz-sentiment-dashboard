In het Kroatië, toen nog Joegoslavië, van de jaren tachtig speelt zich het verhaal af van Josip en Andrej. Als bediende van de kabeltrein en postbode lijken het twee gewone mannen die in een slaperig stadje aan de Adriatische kust wonen.

Echter blijkt al snel dat dit niet het geval is. Andrej is ongelukkig getrouwd en begint een affaire met een vrouw uit Zagreb. Josip ontdekt dit en maakt foto’s van de twee, waar hij vervolgens Andrej mee gaat chanteren. Om de chantage te bekostigen, besluit Josip Andrej ook te gaan chanteren als hij erachter komt dat de postbode stiekem geld uit post haalt of brieven laat verdwijnen. De merkwaardige situaties die dit oplevert, zijn erg grappig om te lezen.

Een op het oog luchtig geschreven boek met diepere lagen als je verder kijkt. Martin Michael Driessen heeft dit erg mooi gedaan. Daarom krijgt ‘De Pelikaan’ van mij een verdiende vier sterren.