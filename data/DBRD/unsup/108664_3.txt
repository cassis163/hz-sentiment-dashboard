Kort verhaaltje over een nogal opmerkelijke moord in een bejaardentehuis. In slechts twintig bladzijdes wordt uit de doeken gedaan wie er is vermoord, wie het heeft gedaan en waarom. Aan Maud Mertens de taak om de dader te vinden.

In korte tijd wordt er heel veel gezegd en gedaan, waardoor het verhaal soms moeilijk te volgen is. Ook de verwijzing naar gebeurtenissen uit voorgaande verhalen van de Noordzee moorden reeks maakt dat dit verhaal zo nu en dan wat verwarrend is. Vooral als je de vorige boeken niet kent. Desondanks een leuk verhaaltje voor tussendoor. Vlot geschreven en gelijk de eerste pagina al spannend.