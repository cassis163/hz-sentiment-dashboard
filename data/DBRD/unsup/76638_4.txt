Ben jij mijn dochter?
Wat zou u doen, moest u dit berichtje onder uw deur geschoven krijgen? Het volkomen negeren of op zoek gaan naar een mogelijk antwoord?

Ridley Jones, een tweeëndertigjarige vrijgezelle schrijfster, besluit voor optie twee te kiezen. Om tot een antwoord te komen voor dit mysterie, moet Ridley een moeilijke, hartverscheurende weg afleggen.
Een weg dat haar brengt naar een waarheid die ze misschien niet had willen ontdekken. Een weg vol gevaar, ontroering en teleurstelling.
Gelukkig wordt ze bij dit avontuur geholpen door haar aantrekkelijke bovenbuurman Jake. Maar is Jake wel, wie hij beweert te zijn?

101 onopgeloste vragen waar Ridley Jones een antwoord moet zien op te vinden, in een verhaal van 335 bladzijden. Schrijfster Lisa Unger slaagt er in om, van het begin tot het einde, de spanning erin te houden. Wanneer je denkt een antwoord te hebben gevonden, blijkt dat antwoord helemaal niet te kloppen. Het vreemde begin van het boek doet je dingen naar meer, waardoor ik voor het eerst een boek in één ruk heb uitgelezen. Het verhaal heeft me het vooral bekoord, doordat het mogelijk is jezelf in de persoon van Ridley te stellen. Haar emoties worden jouw emoties, haar verhaal wordt jouw verhaal. Het meest intrigerende van heel dit psychologisch drama is, dat het jezelf wel eens kan overkomen. Want in dit boek wordt bewezen dat zelfs door een kleine wervelwind, het lot wel eens een hele andere kant kan opgaan.