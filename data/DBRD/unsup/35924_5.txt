In tegenstelling tot het eerste boek heb ik over dit exemplaar iets langer gedaan dan verwacht. Dit was natuurlijk niet door het boek, maar door wat gebeurtenissen in mijn leven. Mijn excuses dan ook aan Christine, die zo uitkeek naar een recensie van haar boek.

Om in te gaan op de snelheid van het boek; het leest als een trein, maar heeft een verhaallijn die makkelijk te volgen is. Ik heb enkele keren het boek moeten wegleggen maar eens ik het terug oppakte, zat ik meteen terug in het verhaal. Christine is een kei in het schrijven van vlotte verhalen, dat bewijst ze maar al te meer in haar tweede boek. Geen moeilijke woorden, alles werd mooi uitgelegd in de context,â€¦ Voor mij was het dan ook ideaal voor het knopje even op 0 te kunnen zetten en in de wereld van de wolven te kunnen duiken.

Nog een enorm pluspunt aan dit boek is dat Christine weer gebruik heeft gemaakt van redelijk wat Vlaamse woorden, ondanks dat haar boek bij Clavis wordt uitgegeven (wat toch een uitgeverij is die redelijk hamert op het AN). Met enig doorzettingsvermogen heeft ze toch weer een paar leuke woordjes kunnen verstoppen in haar verhaal. Voor de Nederlandse lezers onder ons; laat je hierdoor niet afschrikken! Door haar context mooi te verwoorden, weet je meteen waar wij die rare woorden voor gebruiken. ;)
Ik hoop zeker dat Christine dit ook weer meeneemt naar haar derde boek in de trilogie.

De spanning in het boek is ook om te snijden. Ik betrapte mezelf een keer tijdens het lezen, dat ik in de trein letterlijk op het puntje van mijn stoel zat. Gelukkig viel het niet te erg op voor de andere reizigers, maar ik vond het wel grappig! Elke belevenis die Esther en Jonathan doormaken samen met hun vrienden wordt uitgebreid uitgelegd. Christine heeft zeker plaats gelaten voor de fantasie van de lezer de vrije loop te laten gaan. Er worden plaatsen en gebeurtenissen besproken, maar zelf zet je nog altijd de puntjes op de i!

Ik heb van dit boek genoten en ik ben er zeker van dat jullie dat ook gaan doen! Nu met spanning wachten op deel 3! Als laatste wil ik Christine (auteur) bedanken voor het toesturen van dit boek!
http://booksandteacorner.wordpress.com