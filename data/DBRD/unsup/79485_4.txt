Wanneer op een avond de actrice Sufia Elmi wordt vermoord is het aan Kari Vaara om de moord te onderzoeken. Met gebrekkige middelen en het gebrek aan ervaring bij de teamleden begint hij aan de zaak. Voor een Amerikaan weet Thompson de sfeer goed te beschrijven. De kou, de donkere dagen, het veelvuldige drankmisbruik en de zonderlinge dorpsgenoten. Je ervaart het bijna aan den lijve en kan je dan ook goed voorstellen hoe het moet zijn om daar te leven. Had tot nu toe nog geen Finse thrillers gelezen, maar dit is een ervaring op zich. Thompson weet dan ook goed de Finse cultuur weer te geven en net zoals in alle Scandinavische thrillers worden ook hier de personages uitgediept. Je kan je dan ook snel inleven in de wereld van Kari, zijn vrouwen Kate en de rest van het team. De schrijfstijl is wel prettig en leest lekker vlot weg. De plot zit goed in elkaar en de diverse theorieÃ«n die Kari ontwikkeld tijdens het onderzoek zijn interessant om te volgen en mee te puzzelen op weg naar de ontknoping. Geen hoge spanningsboog maar een gedegen en goed in elkaar zittend verhaal, geweldig boek om je een poosje mee te vermaken. Ik geef het boek dan ook 4 sterren.

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren