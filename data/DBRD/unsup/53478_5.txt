Hoeveel benen kun je hebben om verkeerd op gezet te worden?
Ik heb vrijwel alles gelezen van deze schrijfster, maar dit verhaal is verbluffend. Pas tegen het eind is ook duidelijk wie nou het beoogde slachtoffer was, verwisseling met dader bleef steeds maar mogelijk. Maar aan het slot kwam de schokkende waarheid. En nóg was het niet gedaan, want de lezer weet ná de ontknoping meer dan de onderzoekers. Deze laatsten blijken de foute conclusie te hebben getrokken….!
Veel vertrouwde hoofdpersonen uit de eerdere boeken zijn weer terug. Havers gedraagt zich weer als een hond die zich vastbijt en trekt zich nergens iets van aan, hoewel ze nu wel op haar tellen moet passen omdat een volgende misstap haar haar baan kan kosten. En inspecteur Lynley is nog steeds op zoek naar de liefde.

Geweldig boek, boeiend, uitstekend geschreven. Ik verheug me al op het volgende!