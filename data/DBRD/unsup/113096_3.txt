2 Gezinnen met elk hun verleden en hun geheimen. Onherroepelijk komen ze samen in een eindspel.
Barbara leeft met Marcus, huisarts nadat hij chirurg is geweest, en 2 kinderen Robin en Puck op het platteland. Ze hebben best een goed leven.
Timo is gehuwd met Annelien, hij is heel wat jaren ouder en ze hebben samen een zoontje. Hij heeft nog een dochter DaniÃ«lle uit zijn eerste huwelijk; hij was weduwnaar.

Op een dag merk Barbara dat ze bekeken wordt door een man die ze niet kent. Het gaat verder, de man volgt haar, komt in haar huis, laat een briefje achter. Wie is deze man en wat wil hij. Belangrijker nog, wat weet hij.

Het boek is me wat tegengevallen omdat ik vind dat het thema, ga het hier niet vernoemen om de pret niet te bederven, niet goed uitgediept is. Het wordt maar kort aangestipt terwijl het juist wel belangrijk is voor de plot. Daar had toch echt meer in gezeten.
De dialogen en de huislijke scenes waren voor mij niet spannend genoeg, dikwijls irritant door het alledaagse van de gesprekken, helemaal niet bijdragend aan de spanning.
Het lijkt me meer een young adult boek.

Het boek is geschreven vanuit verschillende vrouwelijke personages zodat je iedere keer even in het hoofd van een ander zit en de beweegredenen van die persoon kan volgen.

Ik moet toegeven dat wat in het laatste hoofdstuk gebeurt, dat heb ik niet zien aankomen, dat was wel een verrassing.