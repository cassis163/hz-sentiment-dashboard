Hemelsblauw van Margreet Slikker

Rechercheur Madelief Abels en haar nieuwe collega Carolien de Vries worden samen op de zaak gezet van een lugubere moord. In het atelier van kunstschilder Tarpin worden een aantal lichaamsdelen gevonden, op dezelfde manier neergelegd als een kunstwerk van Tarpin, met de naam Drawing 44.

Abels heeft haar relatie met haar eerdere vriend weer opgepakt, De Vries begint in Schagen net aan haar nieuwe baan, nadat ze een zeer moeilijke periode van verdriet na het verlies van haar tweelingzus Stefanie achter zich heeft gelaten.

Als er in Schagen nog meer moorden worden gepleegd, lijkt het er op dat het door een en dezelfde persoon is gebeurd. Hierdoor krijgt hij al snel de naam: de Kunstmoordenaar.

Wie de dader is, komen we te weten na een aantal spannende en gruwelijke gebeurtenissen, voor Abels en De Vries komt dit dichterbij dan verwacht.

Ik vond het een geweldig boek! Zeer spannend en het verhaal blijft je boeien tot het einde.
Het leest zeer prettig,  als een trein. Het geheel komt zeer geloofwaardig over en nergens zijn er losse eindjes. Het verhaal zit heel goed in elkaar. Sommige hoofdstukken vertellen over het verleden, in het begin moet je daar even aan wennen, maar als je goed in het verhaal zit, is dit geen enkel punt meer. De hoofdpersonen komen goed uit de verf; naarmate het verhaal vordert komen ze steeds meer tot leven en je kunt hun gevoelens en daden begrijpen.
Met deze eerste thriller is Margreet Slikker een grote belofte voor de toekomst.
Laat haar volgende boek maar komen. Ik ben een fan!

**** sterren