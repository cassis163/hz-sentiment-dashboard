Jager of Prooi? Jij kiest!
Als ik zo’n tekst zie staan op een boek of in dit geval de bladwijzer, dan wil ik het boek meteen lezen. Het triggert me dan meteen. Ik begon met hoge verwachtingen en ze zijn allemaal uit gekomen!

Het boek bestaat uit twee delen. Het eerste deel heet: Donker. Het Tweede deel: Licht.

Het eerste gedeelte is het verhaal van Evy. Hierin bouwt de auteur het verhaal langzaam op. Ze is Nederland ontvlucht omdat haar iets vreselijks is overkomen. Ze studeert in Engeland en woont in een huis met andere studenten. Evy komt in de problemen omdat ze te weinig geld heeft. Ze wil het alleen zien te redden en niet haar (rijke) vader om hulp vragen. Hij wil dan dat ze meteen naar huis komt. Missie mislukt! Ze wil zich bewijzen. Maar om aan geld te komen, gaat ze steeds verder. Zo komt ze in een gevaarlijke wereld terecht. Ook heeft ze een stalker, die haar om de haverklap bedreigt en lastig valt. Wie is die stalker en hoe ver zal hij gaan? In dit gedeelte leer je Evy beter kennen. Je komt erachter hoe ze diep in de problemen komt. Dit voelt echt aan als een thriller met een mysterieuze achtergrond. Je blijft je dingen afvragen. Evy is getuige van een gruwelijke moord, maar ze is haar geheugen kwijt…….En van af dat moment, gaat het helemaal mis!

Het tweede stuk zit vol vaart en toen moest ik het boek uitlezen. Als horror fan ga je hier echt van genieten! Het was echt horror! Het gaf mij de kriebels en de sfeer van de Saw films kwam helemaal bij me binnen. ( En als horror fan is dat echt een groot compliment om te geven). Af en toe wil je echt achter een kussen kruipen. Nagelbijtende spanning. Wie gaat het redden en wie niet? Ook zit er aardig wat bloed in. Scènes, die je nooit meer gaat vergeten!

En alles zo beeldend op papier gezet, dat je het als een film voor je ziet. Ook al gebeuren er gruwelijke dingen…..Als horror fan kun je er van genieten. Want die hele sfeer is echt griezelig en je weet nooit wat er op de personages loert. Achter elke deur kan iets vreselijks schuilen!

De titel is echt gigantisch goed gekozen. Wie is er nu de Jager in dit boek? En wie is de Prooi? Dat vraag je, je als lezer ook af. Erg goed gedaan!

Het plot is ook erg sterk! Ik zag het niet aankomen. Dus werd goed op het verkeerde been gezet. Heerlijk is dat, als een boek je zo kan verrassen! Het smaakt naar meer. Het is een afgerond verhaal.
Maar…….Ik heb ook zo’n gevoel dat er meer gaat komen……..

Ik vond het een heerlijk horror verhaal/ thriller, dus ik geef 5 *****!