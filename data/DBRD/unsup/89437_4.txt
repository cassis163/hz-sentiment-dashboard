Eva Kelder (1980) publiceerde verhalen in diverse literaire tijdschriften. In 2014 verscheen haar debuutroman Het leek stiller dan het was, die lovend werd ontvangen en waarmee ze zichzelf overtuigend bewees als nieuw literair talent.
Een charismatisch defect is haar tweede boek

Een van de hoofdpersonages in het verhaal is Anneke, die in het gezin waarin zij opgroeit nauwelijks gezien wordt.
Ze gaat naar Amsterdam en maakt kennis met de charismatische Blake, een donkere jongen die uit Amerika komt en daar in zekere zin ook niet gezien wordt.
Of het moet zijn in negatieve zin, vanwege zijn donkere huidskleur. In Amerika wordt hij om die reden niet geaccepteerd.
Hij komt naar Nederland, omdat hij verwacht dat het daar allemaal wat gemakkelijker en vrijer zal zijn voor hem.

Anneke valt als een blok voor hem, door Blake wordt ze wel gezien, althans zo wordt dat door haar ervaren.
Blake noemt haar vanaf dat moment April, misschien ook omdat die naam voor hem gemakkelijker is uit te spreken dan het oer hollandse Anneke.
Blake heeft wilde ideeën en wil de wereld verbeteren.
April volgt hem daarin.
En ook andere mensen raken gecharmeerd door Blake en zijn ideeën en volgen hem ook.
Samen richten ze een commune op.
Het leven van April bestaat vanaf dat moment uit veel drugs en sex.
Een heel ander leven dan wat ze had in haar ouderlijk huis.
Er wordt een aanslag beraamd op het gezicht van het kapitalisme.
Wat zal de rol van April zijn bij deze aanslag, doet ze mee of neemt ze haar eigen beslissing?

Wat als eerste opvalt is de cover, met een mooie foto van de fotograaf Ed van der Elsken, een foto, die zeer tot de verbeelding spreekt.
Het boek is goed geschreven, prachtige zinnen worden afgewisseld door rauwe zinnen, waardoor het verhaal goed tot leven komt.
Ook het tijdsbeeld, de 60er jaren wordt heel goed en sfeervol weergegeven.
Damslapers, nozems, de studenten protesten, je ziet het als lezer helemaal voor je.
We volgen het leven van April vanaf het moment waarop ze Blake leert kennen, tot het moment, waarop ze een volwassen zoon heeft en terugkijkt op haar leven en haar keuzes.
Keuzes, waar ze achteraf gezien niet helemaal achter staat.
Een charismatisch defect is een bijzonder en goed geschreven boek, dat na het lezen nog wel even blijft hangen.