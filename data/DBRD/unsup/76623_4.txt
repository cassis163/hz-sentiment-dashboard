Belinda schrijft op een heerlijke manier en zo dat ik meteen weer in het verhaal zat. Soms moet je bij een deel twee het vorige boek erbij pakken, maar dat was hierbij totaal overbodig. Het verhaal begint waar het de vorige keer eindigde. 2003 Kaya heeft de eigenaar van de koffiebar dood op zijn bed gevonden. Hij ligt bloot op zijn bed en rondom hem zijn rode papieren hartjes uitgestrooid. Ik dacht meteen aan een wraakactie op het gebied van vreemdgaan.

Het boek bestaat uit het verhaal nu en terugblikken aangegeven met jaartallen. Twee verschillende verhaallijnen met moorden, die niets met elkaar te maken hebben, maar waar Kaya zich op stort.

De moorden die linken naar het sanatorium komen steeds dichter bij een ontknoping, maar het vooral waarom is nog één groot raadsel. Totdat ze de waarschijnlijke moordenaar oppakken, maar die hoog en laag ontkent iets met de moorden te maken te hebben.

Dan komt Kaya te weten waarom Jack is vermoord en krijg je terugblikken naar de tijd uit Colombia. Zo kom je te weten wat er vroeger is gebeurd en waarom de moorden gepleegd zijn. Sommige moorden waren een ware afslachtingen, je moet wel een sterke maag hebben. Ik ben een beelddenker en zie het verhaal voor me.

De jongen draait zich op zijn zij en Mateo’s mes komt midden in de hand van de jongen terecht. Zijn hand is haast in twee gereten.

Kaya heeft een heftig verleden. Tijdens haar opleiding bij de FBI in Amerika verloor ze haar vriend en nu, nu ze net wat ging voelen voor de koffiebar eigenaar Jack, verliest ze weer iemand waar ze zich goed bij voelde. Maar waarom is Jack vermoord en wat voor geheim draagt hij met zich mee. Wanneer je aan het einde van het boek komt en je denkt alles is opgelost, kom maar op met een volgend boek met moorden, is er daar dat laatste hoofdstuk, dat je de adem beneemt. Het zal toch niet waar zijn…..

Dag mevrouw De Regge, Kaya. Ik heb lang getwijfeld of ik dit zou doen, maar kijk, ja dus.

Belinda Aebi neemt je mee in de diepste duisternis van de maffia, eenmaal hiermee te maken kom je er nooit meer vanaf en Aebi neemt je mee in het zieke brein van iemand die tot zijn ziel toe gekrenkt is, waar is zo iemand toe in staat. Met het offer tweeluik, Ademnood en Comeback zet Belinda Aebi een geweldig thriller duo neer. Belinda Aebi, deze Vlaamse misdaad auteur staat hoog op mijn te volgen auteurs lijstje.