Ik heb het boek met gemengde gevoelens gelezen. Van de genoemde Opstand had ik nog nooit gehoord en die intrigeerde me (om persoonlijke redenen) wel. De achtergronden van het slavernijverleden waren me wel bekend. Toch voegde de roman niet veel toe aan mijn kennis, via internet kwam ik meer (en minder verbrokkeld) te weten.
Maar als ik het boek lees als een roman stuit ik op het bezwaar dat de stijl meer overeenkomt met een non-fictieboek. De gesprekken komen soms over als interviews en het verhaal wordt hier en daar wat te uitgebreid verteld. Maar dat is mijn smaak, die zegt niets over de kwaliteit van dit boek en hoe andere lezers het zullen ervaren.
Wil je mijn hele recensie lezen, dan kun je terecht op mijn blog: http://mijnboekenkast.blogspot.nl/2015/05/marlies-brenters-overzee.html