Jess is een alleenstaande moeder van twee kinderen. Haar dochtertje Tanzie is briljant in wiskunde, haar stiefzoon Nicky wordt genadeloos gepest. Hoezeer Jess ook probeert de eindjes aan elkaar te knopen, het lukt elke keer net niet.
Als Tanzie mee mag doen aan een wiskundewedstrijd in Schotland met een flinke prijzenpot, grijpt Jess de mogelijkheid om haar daarmee naar een betere school te sturen met beide handen aan. Maar als hun auto het begeeft, lijkt ook die kans verkeken. Tot Ed langsrijdt, en stopt, en hun een lift aanbiedt.

Mooie personages met wie je als lezer meteen meeleeft! Inclusief de trouwe viervoeter.
Het boek heeft humor maar wel degelijk een serieuze ondertoon.
De personages komen tot leven in je hoofd en het is alsof je zelf in hun situatie zit. Ik kon het boek maar moeilijk wegleggen. Ik kan dan ook niet anders zeggen dat Jojo Moyes tot één van mijn favoriete schrijfsters is gaan horen.