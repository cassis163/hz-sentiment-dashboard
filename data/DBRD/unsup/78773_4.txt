Dit boek speelt zich af op Spitsbergen, en dat laat de auteur je ook bijna voelen.
Het verhaal gaat over Tom Brandt, een gescheiden man en vader van een zoontje. Hij is oud marinier en na zijn actieve dienst is hij gaan werken als fotograaf bij National Geographic, dat tevens zijn dekmantel is voor zijn andere baan bij de MIVD, hij krijgt via hen ook opdrachten die mooi samenvloeien met de klussen voor het tijdschrift van National Geographic. Zo komt hij ook op Spitsbergen terecht, hij fotografeert de verlaten omgeving van het dorp Pyramiden, en als hij de geschiedenis van dit dorp hoort van een van de lokale mensen gaat hij op onderzoek uit in het gebied waar in 1996 een Russisch vliegtuig, een Toepolev, neergestort is met aan boord 141 mijnwerkers die op weg waren naar Spitsbergen om daar te werken. Per toeval stuit hij op de nooit gevonden GPS van dit vliegtuig. Vanaf dat moment gaat alles in een stroomversnelling! Opeens lijkt iedereen in het apparaat ge√Ønteresseerd, met alle gevolgen van dien.
Het boek bevat veel details uit de omgeving, prachtig omschreven alsof je er zelf bij bent. Veel spanning tijdens het lezen, en ook veel onverwachte wendingen. Soms gaat het verhaal razendsnel en zit het vol actie om dan voor mij als leek helemaal stil te staan bij de passages met de vaktermen over het beklimmen van bergen of het uiterlijk van een bepaald schip.Dit is niet storend, integendeel, zeker niet met Google op de achtergrond erbij.
De schrijver schrijft levendig, vol actie en met een flinke dosis humor!
Het boek grijpt je vast en zet je neer op Spitsbergen, en laat je pas aan het einde weer los.

4 sterren!