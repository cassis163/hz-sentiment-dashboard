De Derde Stem is het vervolg op Springvloed en meteen werd ik in het verhaal meegesleept. Vanaf het begin wordt het verhaal goed duidelijk gemaakt. De moord op een douaneambtenaar leidt ons naar het verleden van Abbas en Tom Stilton. De reis naar het verleden van Abbas en Tom beantwoordt vragen die in deel 1 open zijn gebleven.
Hoewel iets minder dan bij Springvloed wordt ook in De Derde Stem weer een onderwerp aangesneden waar we iedere dag mee te maken hebben, namelijk de gezondheidszorg. De falende zorg en het geld dat ermee wordt verdiend door het bedrijf dat erachter zit, is ook weer duidelijk een onderwerp van deze tijd. Maar ook dit onderwerp werd op een dusdanige wijze beschreven dat het niet direct een aanklacht is op de gezondheidszorg in het algemeen.
Weer een uniek boek van deze auteurs. Ik kijk al reikhalzend uit naar deel 3.