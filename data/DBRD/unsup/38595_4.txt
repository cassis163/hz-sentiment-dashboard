Een sfeervolle roman met verrassend mooie beelden en een origineel thema: hoe kun je genezing vinden door verhalen? Monsieur Perdu kent het juiste verhaal voor de juiste persoon en weet ook welke boeken een persoon die hij ontmoet juist dient te vermijden. Een grappig thema waar een opvatting over literatuur doorheen schemert... We volgen een reis en tal van personages die het juiste literatuurrecept krijgen. Hoewel het tempo van het verhaal soms inzakt en niet alle ontmoetingen even boeiend zijn, toch met veel plezier gelezen.