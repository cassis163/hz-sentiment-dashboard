De proloog is erg goed geschreven en belooft een hoop spanning.
Toen ik aan het boek begon, moest ik me na een aantal blz. er echt toe zetten om het verder te lezen. Het zag er allemaal een beetje te makkelijk uit.
Maar naar mate het boek vorderde werd het steeds spannender en wilde ik het boek eigenlijk niet meer wegleggen maar in 1x uitlezen.
In de fascinatie voor Jack the ripper werden alle moorden tot elk bloederig detail verteld.
daar hou ik persoonlijk van!, maar dit boek moet je zeker niet lezen als je bang bent in het donker, of alleen s'avonds thuisbent en het onweert.
Op een bepaald moment denk je zeker te weten hoe het afloopt, maar komt er ineens een hele spannende wending aan het verhaal.
Alleen al die korte hoofdstukken had van mij niet gehoeven.

Al met al is dit een heel spannend boek met een zeer verrassende ontknoping, heerlijk bloederig en absoluut een aanrader!!