Deze verhalenbundel vol met Horror en fantastische verhalen bevat 13 verhalen van 10 schrijvers. De meeste verhalen vallen in het kader van Horror, met en zonder het bovennatuurlijke.

De titel pretendeert dat dit tenenkrommende verhalen zijn, maar het tegendeel is waar. Het zijn juist hele degelijke Horror verhalen geworden.
Hier en daar waren ze wat voorspelbaar, maar nog steeds onderhoudend door de bekwame schrijvers.
De verhalen Niemand weet, niemand weet van Rik Raven en Het wormgat van Frank Roger vond ik de beste verhalen. De een gaat over een schrijver die geen verhaal tot een goed einde kan maken en dan ontmoet hij Repesteeltje (of toch niet), die zijn leven geheel op zijn kop zet. Het tweede verhaal gaat over een man die een appel opeet met een wormgat erin. Frank weet altijd zijn verhaal met een knipoog te vertellen, maar in dit verhaal spat de paranoia ervan af.

Deze bundel van 13 verhalen is een aangename kennismaking met Nederlandse schrijvers in het Horror genre.