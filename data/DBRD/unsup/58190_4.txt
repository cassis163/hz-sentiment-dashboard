In Het Appelhuis worden de lezers voorgesteld aan de leden van de familie Worm, hun buren en andere dieren om hen heen. Voor in het boek lees je hoe en waar ze leven: hierdoor wordt ook meteen de titel verklaard.

Het verhaal is best spannend; er gebeurt iets vreselijks in hun leven en ze moeten op de een of andere manier proberen verder te gaan met hun leven. Maar of dat zal gaan lukken?

In dit prachtig ge√Øllustreerd boekje leef je mee met de wormpjes groot en klein en leert op deze manier een beetje over het werkelijke leven. In Het Appelhuis wordt duidelijk gemaakt dat je niet meteen bij de pakken neer moet gaan zitten als iets helemaal fout gaat, maar dat je door samen te werken en positief te blijven veel kunt bereiken.

Leuk om te zien is dat een woord heel groot en soms klein gedrukt staat bij een afbeelding zodat beginnende lezertjes hier een beetje kunnen oefenen. Bijvoorbeeld: bij een plas water staat WATER.
Dit boekje is ook heel geschikt om uit voor te lezen.

Het verhaal had voor mij op bepaalde punten iets meer uitgebreid mogen worden en wat langer door mogen gaan.
Maar ondanks dat heb ik het Het Appelhuis graag gelezen en waardeer het daarom met 4 vette sterren!