Op het verkeerde moment op de verkeerde plaats de verkeerde beslissing nemen.
Daarover gaat dit psychologisch spannende boek.
Op een nacht, tijdens een hevige storm, verlaat Faith samen met haar vierjarige dochtertje na een ruzie bij haar zin, een feestje om terug naar huis te rijden. Ze heeft wat gedronken, is in haar haast haar tas en telefoon vergeten en verdwaalt in het donker. Ze heeft het helemaal gehad met haar zus en let niet goed op de weg. Plots raakt ze iets. Ze stopt om te kijken, maar ziet niets. Ze rijdt verder, maar is eigenlijk te bezopen, bovendien regent het zo hard, dat ze beter even kan stoppen. In een verlaten gat stopt ze en slaapt ze even, allemaal terwijl haar dochter in haar zitje zit te slapen. Plots schrikt ze van een doornat meisje dat op de raam klopt en vraagt om haar te helpen. Faith opent het raam niet. Wanneer er daarna een man naast het meisje komt staan, rijdt ze weg. In haar spiegeltje ziet ze een tweede man. Ze belt de politie niet, zegt niets tegen haar man. Ze voelt zich slecht, maar het leven gaat door, totdat er affiches met een vermiste vrouw verschijnen. Het wordt nog erger, op tv wordt een foto getoond van een verminkte vrouw, gevonden niet ver van waar ze gereden heeft. Het wordt nog erger, haar dochtertje sliep niet en heeft het meisje gezien.
Faith krijgt de hele wereld over zich heen omdat ze niets gedaan heen.

Spannend, wat doet zo'n foute beslissing met een mens die sowieso al wankel is door gebrek aan vertrouwen in haar relatie met haar man en die een drang naar drank heeft. Ook de escalatie van het drankgebruik is heel goed beschreven, heel realistisch.
Een boek met alleen verliezers.