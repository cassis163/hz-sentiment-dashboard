Dit is mijn eerste boek van Lisa Unger die ik gelezen heb en ik ben blij dat ik weer een (tenminste voor mij) nieuwe auteur aan mijn lijstje toe kan voegen. Lisa schrijft vlot en direct en vertelt net genoeg om je eigen fantasie te prikkelen zodat je heerlijk weg kunt dromen.

Het duurt even voor je alle lijnen van het verhaal bij elkaar hebt gepakt, Lisa Unger neemt hier ook de tijd voor en dan is er het moment dat je dit boek echt niet weg kunt leggen voor je het uit hebt. Het werd bij mij half 3 in de ochtend....
Het plot is goed uitgewerkt en gelukkig schrijft Lisa Unger ook hoe het de personen verder gaat. Dan weet je wat ze met de titel bedoelde te zeggen.
Een heerlijk boek om te lezen en om je in te verdrinken. Zeker een aanrader als je van vrouwenthrillers houd