Na de film drie keer te hebben gezien toch het boek van de plank gepakt.
De omgekeerde volgorde voor mij, ik lees altijd eerst het boek en kijk dan pas de verfilming en daarom lang getwijfeld of ik het boek wel zou lezen.
In het boek worden de karakters veel meer uitgediept waardoor je het verhaal toch op een andere manier beleefd dan in de film en waar bepaalde gebeurtenissen in de film in een flits voorbijgaan wordt er in het boek uitgebreid aandacht aan besteed.
Er zijn een aantal essentiÃ«le verschillen in zowel de samenstelling van de personages als het verloop van het verhaal en de plaats waar het verhaal zich afspeelt.
Het is een ontroerend en aangrijpend verhaal wat je kunt lezen met een traan en een lach. Een tragisch verhaal van Holly die afscheid heeft moeten nemen van Gerry, haar echtgenoot. Gerry heeft voor Holly brieven achtergelaten met daarin opdrachten die refereren aan gezamenlijke belevenissen in het verleden, zo wordt er teruggeblikt op de mooie periode die zij samen mochten beleven. Tien maanden lang mag ze op de eerste van de maand een brief openen. Deze terugblikken, doorweven met humor, maken het verhaal minder "zwaar" en prettig om te lezen.