"Ctrl Alt Delete" speelt zich af in de hoofden van Lily & Jim. Dat vind ik als persoon heel prettig om te lezen, omdat je dan mee krijgt hoe beide karakters zich over bepaalde situaties voelen. De geschiedenis van zowel Lily als Jim speelt een belangrijke rol in de keuzes van het heden. Als lezer krijg ik daardoor veel begrip voor beide karakters. Tamara heeft dat heel mooi op papier weten te zetten.

Wat ik zelf heel erg prijs aan het boek is het realisme. Ik lees het boek en kan me voorstellen dat het in het echt zo ook zou gebeuren. Daarbij wordt de emotie ook meer oprecht voor mij als lezer. Als een karakter blij was kon ik lachen. Als een karakter verdrietig was werd ik emotioneel. Zo goed heeft Tamara  alles omschreven. Het is een geheel. Dit boek is naar mijn mening een typisch voorbeeld van 1 + 1 = 1. Het heeft humor, drama, liefde en emotie. En dat is wat een boek voor mij nodig heeft.

Ik kan iedereen dit boek aanraden om te lezen. Tamara is een hele goeie schrijfster waar we nog veel van kunnen gaan verwachten. Ik ben heel blij dat ik dit boek heb kunnen lezen. 5 sterren heeft Tamara meer dan verdient.