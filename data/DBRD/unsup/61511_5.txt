Wat een hartverwarmend verhaal heeft Susin Nielsen weer geschreven! Het ontroert Ã©n maakt je aan het lachen. Er zit lekker veel humor in het verhaal, ik heb zelfs een keer de slappe lach gehad en dat gebeurt me niet vaak tijdens het lezen!

Ambrose is nogal een flapuit en dat leidt tot grappige en soms pijnlijke situaties, ook met de grote stoere Cosmo, maar het maakt vooral dat je van hem gaat houden met al zijn bijzonderheden: wat een lekker joch.
Ik leefde echt mee met hem; met hoe hij zich probeert los te worstelen van zijn verstikkende moeder (die uiteraard zo haar redenen heeft), met hoe hij een onwaarschijnlijke maar onwijs bijzondere vriendschap weet op te bouwen met de oudere en meer ervaren Cosmo en hoe hij dat nieuwe leven geheim moet houden.

Een heerlijk meeslepend jeugdboek over een bijzondere jongen, over vriendschap en over opgroeien en loslaten. Ik ben fan van deze auteur!