Verlaten is het derde boek van de Australische schrijfster Jane Harper. Dit verhaal speelt zich af in de outback, ook wel bekend van de rode stofvelden. Waar je buren uren rijden van je af wonen.

De omschrijving van de omgeving is zeer goed gedaan, je waant je echt in de middle of nowhere. Drie broers wonen dichtbij elkaar, sterker nog ze zijn elkaars buren maar wonen wel op drie uur rijden bij elkaar vandaan en ze hebben nauwelijks contact met elkaar. Als één broer dood blijkt te zijn komen er toch wel vragen, zou hij zijn eigen dood tegemoet gelopen hebben? Was het zelfmoord? Er wonen niet veel mensen in de buurt, als het geen zelfmoord was, wie is dan de moordenaar? Het verhaal is zo goed verteld dat er telkens een stukje van de puzzel opgelost wordt, maar dan komt er weer een nieuw puzzelstukje voor in de plaats.

Het begin was even een beetje taai, omdat er erg veel aandacht aan de omgeving en de manier van leven gegeven werd, zonder dat er verder veel gebeurde. Maar dit was ook nodig om de omstandigheden beter te leren kennen. Eenmaal op gang was het boek niet meer weg te leggen. En hoe afgezaagd het ook klinkt, dit plot kan je niet zien aankomen. Subliem.

“Na het lezen van het boek, moest ik weer even het besef krijgen in Nederland te zijn”