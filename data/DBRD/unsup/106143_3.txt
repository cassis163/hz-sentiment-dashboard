20 Jaar geleden is Oscar’s zoon Jelte, toen hij ’s avonds met zijn fiets terug naar huis kwam, van de weg gemaaid. Oscar, advocaat van beroep, is ervan overtuigd dat zijn collega, Alexander, tevens advocaat, de dader is. Het hof vind echter dat er te weinig gronden zijn om Alexander te vervolgen. Oscar kan zicht niet neerleggen bij deze beslissing en vecht deze aan. Als echter de verjaringstermijn verstrijkt, zonder dat Alexander gestraft wordt, bedenkt Oscar een plan om ervoor te zorgen dat Alexander zijn straf toch niet kan ontlopen.
De juiste man is een diep menselijk verhaal van een vader die moeite heeft met de verwerking van het overlijden van zijn zoon. Bestraffing van de dader is de drijfveer van de man om verder te gaan met zijn leven. Een leven dat niet veel meer voorstelt omdat hij zich voor een groot deel heeft afgesloten van het openbare leven. Vergelding, naast rouwverwerking en vriendschap zijn dan ook thema’s die een belangrijke rol spelen dit verhaal en die ervoor zorgen dat je als lezer toch wel met een beklemd gevoel achterblijft en je je afvraagt hoe je zelf zou reageren in gelijkaardige situatie.