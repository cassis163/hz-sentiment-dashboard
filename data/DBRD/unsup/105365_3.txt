Het verhaal Rotschool gaat over het eerste jaar op de middelbare school.
Het is een van de jeugdboeken die je een beetje doet denken aan “leven van een loser” alleen zit hier een heel ander verhaal in.
De ondertitel “de ergste jaren van mijn leven”klinkt niet bepaald positief. Het kleurt je verwachting een beetje.
De lezer maakt kennis met de hoofdpersoon, Rafe die vanuit zichzelf praat en heel veel fantasie heeft en heel erg creatief is. Hij heeft een fantasievriend `Leo` waar hij alles samen mee bedenkt. De schooldirecteur, zijn zusje, de leraren komen langs maar voor niemand is er een goed woordje over. Het verhaal gaat vooral wat hij meemaakt op school, lekker uitvergroot,het wordt afgewisseld door zwart wit tekeningen die de situaties weergeven.
De school waar Rafe op zit heeft veel regels en dat past niet bij Rafe, hij wil vrij zijn.
Rafe besluit om alle regels van de school te breken en dat brengt hem soms in moeilijke situaties en uiteindelijk zelfs heel dichtbij een schorsing. Thuis gaat het ook niet lekker, de vriend van hun moeder “beer” is niet aardig en daar hebben de kinderen het moeilijk mee. Je merkt dat alles om hem heen steeds negatiever wordt. Hij raakt in een vicieuze cirkel. Herkenbaar voor veel tieners en hun ouders.
Aan het eind van het verhaal lijkt de situatie te escaleren en heeft Rafe er weinig vertrouwen in of het goed zal komen.
Het verhaal van rotschool is best confronterend voor kinderen en er zit een hoop verdriet en onbegrip in het gedrag van Rafe. Het gaat over jezelf willen zijn tussen de anderen en anders durven zijn. Voor jezelf kiezen is iets dat de kinderen en volwassenen in dit boek leren. Achteraf viel het verhaal me mee en vond ik het eigenlijk heel ontroerend om te lezen.
James Patterson is een bekende Amerikaanse auteur van thrillers zoals de women’s murder club en thrillers rondom Alex Cross. Niet iedereen weet dat hij daarnaast ook jeugdboeken schrijft. De meesten zijn alleen in het Engels te verkrijgen maar uitgeverij Clavis heeft dit jaar het boek rotschool uitgegeven. En dat is fijn omdat dit een boek is dat de tieners echt aan zal spreken.