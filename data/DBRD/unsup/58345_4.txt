Een echte Rani Diaz en eens je aan deze serie begint, is het lastig om af te haken.
Het zijn vlotlezende thrillers die op een dag of twee uit zijn.

Mechelen is de locatie waar de boeken zich afspelen. Deze keer begint het met een storm. Saskia hoort tijdens de storm iets herhaaldelijk tegen het raam bonken. Wanneer ze de gordijnen opent, ziet ze haar huisgenote Ytsje, hangend aan een touw, zelfmoord. De politie denkt er anders over omdat er een speelkaart gevonden wordt. Al snel volgt een tweede lijk met een speelkaart. En daar blijft het niet bij. De grootste nachtmerrie van Rani wordt werkelijkheid: een seriemoordenaar en dan nog eentje die geen sporen achterlaat.
Op persoonlijk vlak beleeft de relatie van Rani woelige tijden.
Carta, speelkaart, ik woon in de stad van de speelkaart, dat geeft nog een extra dimensie aan dit boek. Locaties dicht bij mijn huis, dat maakt het allemaal net dat echter.

Mooie reeks die nog wel even mee kan.