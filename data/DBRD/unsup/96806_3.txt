(recensie kan spoilers bevatten)
Het boek heb ik ontvangen voor de Thriller leesclub.
Sophie is een dochter die in haar vaders voetsporen is getreden. Zij is ook lerares, net zoals haar vader en op het moment single. Dat is niet echt zelfverkozen, het overkwam haar. Net zoals het haar overkwam dat ze op jonge leeftijd haar moeder verloor. Tijdens de geboorte van haar broertje is zij overleden. Haar broertje ook. Beide urnen staan in het huis van de vader. De nieuwe vrouw van hem probeert te leven met het gegeven. Sophie kan niet zo goed door een deur met de huidige vrouw van zijn vader, haar zusje Laura wel. Maar Sophie was dan ook degene die de familie bij elkaar hield toen haar moeder overleed.
Sophie wordt opgeschikt door een telefoontje. Haar vader is in zijn eigen huis overvallen en ligt op de IC.
In de wachtkamer treft ze haar zus. Haar vader is nog niet bijgekomen en waar is de vrouw van hun vader?Tijdens een pauze de Sophie inlast tijdens het wachten op de IC treft ze op de trap en later in de garage Ramon. Hij nodigt haar uit voor de koffie. Na enige aarzeling (wie is deze man) gaat ze er toch op in. Koffie in de kantine van een ziekenhuis kan toch geen kwaad. Van hieruit wordt het verhaal verweven tussen haar Vader, haar familiegeschiedenis en de aantrekkingskracht met Ramon. Het karakter van Sophie is goed uitgewerkt naar mijn mening het enigste karakter. Sophie tast dan ook in het duister over het hoe en waarom haar vader in zijn eigen huis werd neergeslagen. Het is een makkelijk weg te lezen boek al is de spanningsboog niet altijd zo goed uitgediept. Doordat Sophie de hoofdpersoon is vind ik de titel goed bij het boek passen. De cover is ook passend bij het verhaal. . Jammer is dat de verhoudingen tussen de vader, dochters en stiefmoeder alleen hier en daar summier werden aangestipt. In mijn optiek maakt dat juist een psychologische roman. Ik geef dit boek drie sterren en hoop dat het volgende zeker vier sterren is. Graag wil ik het volgend boek van haar hand lezen.