De lat lag hoog door alle vooraankondigingen over dit boek en dan staat de schrijfster eigenlijk al met 1-0 achter. Die achterstand heeft ze wat mij betreft zeker ingehaald, want ik heb genoten van 'De Droogte'. Een boek met 2 verhaallijnen die kunstig naar elkaar toewerken. Het verleden lijkt belangrijk om het drama in het heden te kunnen ontcijferen. Wat een gezinsmoord lijkt (vader schiet vrouw en kind dood en legt daarna de hand aan zichzelf) te zijn, roept ook vraagtekens op...want waarom overleeft het jongste kind dit drama wel? En wijst dat er dan op dat het toch anders zit?
De schrijfster heeft een fijne schrijfstijl die het verleden in romanstijl vertelt en toch ook de vaart erin houdt, zodat ook het spannende thrillerstuk de benodigde snelheid blijft houden.
Mijn enige minpunt is het feit dat de ontknoping verrassend is, maar eigenlijk niet met het verleden samenhangt...en dat maakt het dat het eigenlijk 2 boeken in 1 kaft zijn. Desalniettemin een lekker boek dat ik je zeker aanraadt om te lezen!