Zowel deel 1 Controle als deel 2 Contact! zijn boeken die je het liefst in één avond uit wil leven. Maar dit overtreft alle verwachtingen. Als Annabel met haar familie op vakantie is, overkomt haar een traumatische ervaring. Eenmaal weer in Nederland vindt Annabel het moeilijk de draad van het leven weer op te pakken en ze grijpt naar verkeerde middelen en komt in contact met verkeerde vrienden. Annabel is een sympathieke meid en je krijgt het echt met haar te doen in het verhaal. Je beleeft het verhaal van begin tot eind en het liefst zou je in de schoenen van haar moeder Emma willen stappen om Annabel weg te halen van de foute vrienden en verkeerde middelen. Het boek is moeilijk weg te leggen, je bent blij als het boek uit is, dan weet je tenminste hoe het is afgelopen. Toch wil je het boek ook weer niet dichtslaan, maar eigenlijk wil je gewoon nog verder lezen. Want juist als het vleugje romantiek om de hoek komt kijken, is het boek uit. Het smaakt zeker naar meer en hopelijk verschijnt er snel een vervolg.