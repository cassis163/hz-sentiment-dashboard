Mijn eerste indruk van dit boek was meteen: Wow! Het is een hardcover met metallic zijkanten. Het ziet er enorm lux uit! Doorbladeren is ook echt een genot.
De auteur neemt je mee door New York, ze laat je de mooiste winkels en gebouwen zien. Ook zegt ze welke restaurants echt de moeite waard zijn en in welke hotels je eens een kijkje moet gaan nemen!
Hotels die je overrompelen als je de drempel overstapt. De hele sfeer is zo bijzonder goed op papier gezet. In zo’n luxe omgeving een kijkje kunnen nemen, lijkt me zo gaaf!

Door middel van prachtige illustraties neemt ze je mee op een chique modebewuste tour door New York. Ze laat je ook weten waar je de mooiste musea en galerieën kunt vinden. Het zijn plaatsen waar je als normale toerist niet snel zal komen. Sommige plaatsen komen over als adembenemend en je moet dit boek echt meenemen op je trip naar New York. Zo zie je net iets andere dingen als de gewone toerist! Dit is een echte aanrader als je dol bent op prachtige gebouwen en adembenemende inrichtingen. Er komen ook locaties voorbij, die je herkent uit films of bijvoorbeeld de serie : Sex and the City. (Sterker nog, een van de personages staat ook in het boek getekend).

En als boekenliefhebber opgepast! De mooiste boekenwinkels worden uitvoerig besproken. Je begint bijna spontaan te kwijlen, je kunt de sfeer heel goed proeven namelijk! Ik weet nu zeker dat die ook op mijn ikwilerheenlijstje staan! Daar kan ik uren doorbrengen. De ene vrouw heeft dat met een schoenenwinkel. Ik heb dat met boeken. Voor iedere persoon staat er wel een tip in!

Sommige dingen, die hier worden besproken zijn wel alleen moeilijk toegankelijk voor de gewone mensen. Daar heb je echt een kruiwagenwagen voor nodig…Of een VIP aan je zijde. Maar je moet iets te dromen overhouden toch?
Om te ontspannen kun je ook naar het Central Park of je gewoon even laten vertroetelen bij een Luxe Spa. Als je het dan doet: Doe het goed.

Dit hele boek is gewoon prachtig vormgegeven en een echte must, als je van plan bent om naar The Big Apple te gaan binnenkort! Ik vind dit een Reisgids die je meteen al mee op reis neemt! Na het zien en lezen van dit boek lonkt New York nog meer. Je bent meteen helemaal om: Je wilt naar deze bruisende stad, vol met prachtige locaties! Dikke 5*****