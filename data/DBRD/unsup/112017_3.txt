Als je Dodenrol niet gelezen hebt, zal je moeilijk kunnen volgen want dit is toch echt het vervolg. Scarpetta wordt bij een levende patient geroepen. Dat is vreemd omdat ze normaal met doden werkt. Deze patient vertelt haar een bizar en onsamenhangend verhaal. Alle bekende personages worden meegezogen in het onderzoek. Het begin vond ik wat verwarrend maar dat heb ik met alle boeken van Patricia Cornwell. Maar eens je doorhebt waarover het gaat, is het spannend en leest het vlot. Ik had al snel door wie de rotte appel was, wie de dader was.