Met de boeken van Sarah Ladd en Gerda van Wageningen ging ik al even terug in de tijd. Heerlijk om te lezen over een tijd zonder telefoons, televisie, auto's en moderne technologie. Terug naar Morningside Manor is een roman die zich afspeelt begin 1900 waar het leven heel anders was dan wij nu hebben.

In 'Terug naar Morningside Manor' van Carrie Turansky slijt de ijverige Margaret Lounsbury haar dagen in de modezaak van haar grootmoeder, waar ze hoeden maakt en op haar zusje past. Haar dromen voor de toekomst is ze kwijtgeraakt toen ze een aantal jaren geleden haar ouders bij een bootongeluk verloor. Ondanks alles toont ze veel veerkracht, maar die zwarte dag bij het meer blijft haar achtervolgen. Want wat als het ongeluk geen ongeluk was?

Als Nathaniel zijn vaders landgoed erft, verlaat hij het Britse leger en keert terug naar Morningside Manor. Een oude lening brengt hem op het pad van zijn jeugdvriendin Maggie. Maar hun band is niet meer zo sterk als vroeger. Maggie vindt het moeilijk om Nathaniel te vertrouwen. Kan ze haar wroeging loslaten en Nate vergeven? En zal de zoektocht naar de waarheid rond de dood van haar ouders hen dichter bij elkaar brengen of blijven ze allebei achter met een gebroken hart?

Terug naar Morningside Manor is een heerlijke roman, liefde is nog heel apart in 1900 en heel formeel maar dat maakt het zo lief en romantisch. Dit verhaal is niet alleen maar liefde en geluk. Maggie wil ook weten wat er met haar vader, moeder en zus is gebeurt tijdens hun vaartocht. Was het een ongeluk of zat er opzet in het spel. Hierdoor komt er een spanning in de verhaallijn. Je komt daardoor ook meer te weten over Maggie en Nate over vroeger en hun gevoelens op dit moment.

Een heerlijke roman die me meenam naar ruim 110 jaar geleden toen alles nog heel formeel was en anders. Soms lijkt me het heel mooi in die tijd te leven maar aan de andere kant ook weer niet. Ik lees gewoon wel lekker over deze mooie tijd. Carrie Turansky heeft in ieder geval mijn liefde voor dit genre niet gedoofd en heeft het heel mooi beeldend geschreven want sommige plekjes kwamen echt tot leven. Het is een genre wat ik graag tussen de andere door lees. Even geen nieuwe technologie en lezen over paard en wagens, woningen met personeel, landheren en rangen en standen. Het leuke aan dit verhaal was dat er ook nog een spanning in voorkant niet alleen maar een liefdesverhaal.