Flaptekst:
Zij is de leukste vrouw van Amerika. Misschien wel van de hele wereld. Ze houdt van provoceren, gaat geen enkele uitdaging uit de weg en is niet bang om zichzelf belachelijk te maken. Deze openhartige memoir laat de lezer zowel huiveren als hardop lachen van herkenning. Amy kijkt terug op haar jeugd, haar rise to fame, de hechte band met haar zusje Kim en haar vastberadenheid om de wereld elke dag eerlijk en humorvol tegemoet te treden.
Dit boek is geschreven door Amerika’s leukste cabaretier, een stand-up comediant. Als je haar kent, weet je wat voor soort humor ze heeft maar als je haar niet goed kent, zoals ik, weet je niet goed wat je van dit boek kan verwachten. Het zijn allemaal korte hoofdstukjes, waarin ze als een ware cabaretier zichzelf behoorlijk op de hak neemt, geen blad voor haar mond neemt en schaamteloos over relaties en seks praat. Af en toe is het behoorlijk plat en zelfs vulgair of ranzig te noemen. Ook kom je veel over haar Joodse afkomt te weten.
Er zit ook wel humor in, vooral de dagboekstukjes van haar tiener en pubertijd, waarin ze in het heden voetnoten met opmerkingen bij heeft geplaatst. Het leest lekker als tussendoortje, je moet er wel van houden om veelvuldig met verhalen over haar vagina en seksleven te lezen… ik vind het iets te veel van het goede. Je krijgt het idee dat alle vrouwen zo praten en dat je preuts bent als je je anders gedraagt.

3 sterren