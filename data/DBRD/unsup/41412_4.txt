De val van Annika S staat te boek als een roman, maar leest als een ware thriller. De spanning in het verhaal is continu aanwezig en dat maakt het heel aangenaam om te lezen. Vanaf de eerste woorden is het een interessant verhaal, je bent als lezer direct nieuwsgierig naar het verhaal van Annika S.

Simons en van Zijl hebben een fijne, vlotte en heldere schrijfstijl. Vooral geschreven vanuit het oogpunt van Annika zelf en niet al te lange hoofdstukken, dat de vaart goed in het verhaal houdt.

De spanning zit vooral in de vraag: wie is Annika en wat is haar verhaal? Wat hebben de andere personages met haar te maken. Je merkt in het verhaal dat Simons en Van Zijl gedegen onderzoek hebben gedaan, dit komt het verhaal ten goede. Heel sterk en een fijn boek om te lezen.