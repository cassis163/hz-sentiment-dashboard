Wie geregeld een keertje langs zijn tv-zenders zapt, heeft waarschijnlijk al wel eens een aflevering gezien van Bear Grylls survivalprogramma. Het personage in Doodsvlucht, Will Jaeger, is gekneed naar de auteur, avonturier en survivalexpert. Je krijgt onmiddellijk een perfect beeld over het hoofdpersonage.
Na de vermeende zelfmoord van een vriend gaat Will op onderzoek uit en botst op een complot dat zijn begin reeds vindt bij zijn grootvader.

Doodsvlucht is het eerste deel van een trilogie en met dit debuut had ik een heel hoge verwachting van de auteur wat zeker ingelost is. De koelbloedigheid tijdens zijn survivals op tv komt ook aan bod in zijn boek.
Het boek leest zeer vlot en heeft een goede verhaallijn doorspekt met de nodige actie en overlevingstips.
Omdat ik niet door had dat dit het eerste deel van een trilogie was, bleef ik op het einde een beetje verwonderd achter. Damn!
Verhaallijn en hoofdonderwerpen zijn goed gecombineerd. Af en toe zat ik verkeerd in mijn denkwijze naar het einde toe.

Ik vond Doodsvlucht een zeer boeiend boek waarvan ik blij ben dat ik het via de Hebban Thrillerleesclub kon meelezen.
Een typisch Amerikaanse thriller omwille van de actie en survivaltoedrachten dat ik zeker onder mijn vrienden ga aanbevelen, de mannelijke dan toch.
Niet alleen vond ik het boeiend maar ook uniek aangezien ik me nog nooit tot het actie-thriller-genre heb gewend. De spanning die het uitleggen van bepaalde actiescènes brengt, maakt dat het boek leest als een film.

Bear Grylls is wel degelijk dé expert op het gebied van survivals en soms was alle informatie hierover net iets teveel en maakte van de thriller meer een overlevingsgids. Als hij in het volgende deel de actie primeert op het overleven krijgt deel 2 zeker een 5-sterren recensie.