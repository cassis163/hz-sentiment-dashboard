Een groot formaat kleurrijk zoekprentenboek.

Gaudesaboos, waarom is deze naam mij niet eerder opgevallen? Mannetje Koek bijv. is mij toch echt wel bekend.
Door de @boekenbingo van @jufsannecom en @leesvink is dit boek meegekomen uit de bibliotheek.

Wat is er veel te zien op deze bladzijden met dieren uit de dierentuin en aanverwante details. Aanverwant? Er zijn veel objecten te benoemen uit de huiselijke of speeltuinomgeving van Lotte, het huis dat in de dierentuin staat. Opvallend is dat de deuren van de kooien openstaan. Een associatie met Dikkertje Dap en Zag eens beren broodjes smeren is snel gemaakt.
Achterin staat de pingu√Øn met een vergrootglas: kun jij alle kleine dieren vinden?

In dit grote boek heb ik vooral naar de illustraties gekeken. Er is ontzettend veel te zien, grapjes zijn verwerkt, er is veel te benoemen: hoe goed en leuk voor de woordenschat!
De tekst is op rijm geschreven en kan vooraf het bekijken van de fantasievolle platen en herkenbare figuurtjes worden voorgelezen, maar ik vermoed dat je peuter of kleuter pas na lange tijd vraagt om het volgende stukje te lezen. Er is echt veel te zien voor deze leeftijd.