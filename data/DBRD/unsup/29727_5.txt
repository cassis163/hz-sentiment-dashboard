De strijd om Gemini is het derde boek van de Jeremy jago boeken van Melissa Skaye.
In deel 1 krijgt Jeremy de Passage, in deel 2 de kracht van Assigna en in dit deel gaat het om de Gemini.
Zoals de vorige delen is dit boek ook weer reuze spannend. De vrienden Jeremy, Semi en Cherry beleven weer veel.
Jeremy en Semi moeten lessen gaan volgen op Magistraal, de tovenaarsschool van Zitana. Dat is een duister en vijandig gebied. Al gauw merken ze dat er bepaalde magiÃ«rs zijn die zich ver boven anderen verheven voelen en anderen die gewoon arm zijn en moeite hebben om voedsel te vinden.
Jeremy vindt het oneerlijk en probeert de armen te helpen, maar als hij de Passage gebruikt ontdekt hij dat er vreselijke dingen gebeuren in het geniep.
De zoektocht naar het volgende object van De Macht Van Vijf ligt precies in Zitana, in een heel eng gebouw. Jeremy en zijn vrienden moeten er wel heen om het te zoeken en ze krijgen het erg moeilijk.
Jeremys halfbroer Tjyrre staat op zeer goede voet met de vervelende Lichthinders uit Zitana en zij willen natuurlijk ook De Macht Van Vijf in handen krijgen.
En er speelt nog veel meer mee in het verhaal, ook op persoonlijk gebied, maar daarvoor raad ik je aan om deze geweldige serie zelf te gaan lezen.
Uiteindelijk is het in dit verhaal maar de vraag of Helios het zal overleven als Zitana hen aan gaat vallen. Wat zal de toekomst die door Jeremys moeder al van tevoren is gezien hen nu werkelijk gaan brengen? Gaan ze ten onder in de strijd of maken ze nog een kans om het van Lichthinders en duistere tovenaars te winnen? Daar geeft De strijd om Gemini nog geen antwoord op.
Dus ik ga maar snel weer verder lezen in het volgende en laatste deel van deze serie, De Erfenis Van Lotus, want nu wil ik weten hoe het afloopt met Jeremy en zijn vrienden. Dit boek is in elk geval weer avontuurlijk, spannend en griezelig. Vijf verdiende sterren