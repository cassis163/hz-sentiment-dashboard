Het derde verbond is het debuut van Liane Baltus. Het is een futuristische thriller die zich afspeelt in de nabije toekomst met in de hoofdrol Helena de Graaf. Lena is en jonge vrouw die een aantal jaren geleden een innige vriendschap heeft ontwikkeld met Mica, een man uit een andere dimensie.
Sinds het vertrek vier jaar geleden van Mica, terug naar zijn eigen dimensie Experiaan, is er bij Helena een enorme leegte ontstaan. Nu voelt zij weer sterk de aanwezigheid van Mica in en om haar hart.
Tegelijkertijd is er in America een invasie van buitenaardse wezens gaande, die geleid wordt door de Experiast die met enorme kracht vernietigingen aanricht. Al snel blijkt dat de Mica en de Experiast een en dezelfde persoon zijn. Er moet onderhandeld worden over een wapenstilstand en die onderhandelingen gaan plaatsvinden in Amsterdam op het kantoor waar Helena stage loopt. Heel het leven van Helena komt hiermee op zijn kopt te staan.
Is de band die zich in het verleden tussen Mica en Helena gevormd heeft sterk genoeg om deze wereldse crisis te doorstaan? En wat heeft hun sterke wederzijdse aantrekkingskracht te maken met een verbond?
Een futuristisch verhaal vol met politiek aspecten, macht en intriges. Daarnaast romantiek en vriendschap gebaseerd op openheid, eerlijkheid en volledig vertrouwen.
Liane Baltus heeft een nieuwe dimensie gecreëerd met Experiaan en weet deze paralellen wereld in de verbeelding van de lezer tot leven te roepen. Een verrassend boek en beslist een aanrader voor lezers die eens iets anders dan anders willen lezen. Van mij krijgt het boek 4****