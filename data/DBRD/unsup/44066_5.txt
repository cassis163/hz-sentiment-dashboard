In het kader van de Kinderboekenweek 2015 heb ik dit boek gelezen.
De cover ziet er erg mooi en interessant uit, ik ben gek op draken.

Het verhaal gaat over Matti, een jongen van bijna 11 die in Parijs woont met zijn pleegouders en zijn beste vriend Tink .Mattis echte ouders zijn “kwijt”. Iedereen zegt dat ze dood zijn gegaan toen hij klein was, maar Matti gelooft dat niet.
Op een dag in de zomervakantie komt Mattis oom Jussi naar Parijs om Matti mee te nemen naar het eiland Drekar Mohoao, waar hij logeert in de Drakenburcht bij de orde van de Drakenmenners. In het begin vind Matti zijn oom en de ander leden van de orde maar een stelletje freak en hij gelooft niks van het bestaan van draken, totdat hij er zelf een ontmoet. Matti en Loef, zoals de draak heet, worden beste vrienden. Kunnen ze elkaar helpen of niet?
Het verhaal is geschreven voor kinderen van 8 tot 12 jaar , ik denk dat dit verhaal zeker zal aanslaan bij deze doelgroep.
Het karakter van Matti en Tink wordt niet uitgebreid beschreven maar je kan je als lezen makkelijk in hen verplaatsen.
De hoofdstukken zijn kort en het boek leest erg vlot. Het is vanaf het begin al spannend genoeg om te willen weten wat Matti allemaal gaat doen en of het hem gaat lukken zijn ouders te vinden. Er zit een logische opbouw naar het plot in. Het eind is niet helemaal voorspelbaar en bovendien is het een open eind. Er komt een vervolg op. Voor mij is het een bevredigend eind voor een eerste deel.
Ik ben benieuwd naar deel 2 .
5 sterren.