Deel 2 van het tweeluik Fulia. Let op mogelijk bevat deze recensie spoilers.
Deel 2 sluit naadloos aan op deel 1. Fulia heeft de eerste aanval van de Mirrax demonen goed doorstaan samen met iedereen die zich heeft aangesloten bij de Dagvaart. Het gevaar is nog niet geweken, de tocht naar het fort Agiana is nog lang. Halverwege de tocht komt een nieuwe aanval van de Mirrax demonen. Het wordt een gevecht op leven en dood en veel van de vrienden van Fulia sneuvelen. Bij de overgeblevenen ontstaat steeds meer twijfel of de tocht wel door moet gaan en of terugkeren niet verstandiger is. Steeds meer mensen vinden Fulia onverantwoord en houden haar verantwoordelijk voor de velen die gesneuveld zijn. Men wil een raad installeren om Fulia te adviseren maar het hoofddoel van de raad is dat Eymee de vriendin van Fulia berecht wordt om de daad die ze in deel 1 heeft begaan. Het lijkt op een wraad van Sidhe. Fulia weet het aanstellen van de raad uit te stellen totdat ze her Fort Agiana bereiken. Naar een barre tocht komen ze in Agiana aan. Daar twijfelt men of men haar toe moet laten, er zijn al zoveel valse profeten aangekomen. In eerste instantie wordt Fulia gevangen gehouden totdat duidelijk wordt dat haar verhaal toch de waarheid lijkt te zijn. In het fort wonen meerdere bevolkingsgroepen en ook daar lijkt verdeeldheid. Fulia zet door met het doel om de Ryex waar de oerdemon zit, de aanvoerder van alle Mirrax. Ze wil deze verslaan om zo het verbond in ere te herstellen. Ondertussen is de Raad ingesteld en wordt Eymee verbannen. Zou het lukken om Eymee weer toe te laten en de Ryex te verslaan. Er valt nog een flinke strijd te leveren.
Deel 1 had ik al beoordeeld met de maximale vijf sterren. Dit deel is nog spannender en als zes sterren mogelijk was dan zou dit boek het dubbel en dwars verdienen. Ook dit deel leest heerlijk weg en voert je mee op de avonturen van Fulia. Het boek is moeilijk weg te leggen, ik heb hier ook wederom enorm van genoten. Ook deze is een echt mustread!