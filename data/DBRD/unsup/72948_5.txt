Was de afgelopen dagen gekluisterd aan dit gewèldige boek(al is dat niet een geheel juiste uitdrukking) en kon het moeilijk wegleggen. Al meteen aan het begin lees je via krantenberichten over een aantal cruciale gebeurtenissen in het leven van Iris Chase maar dat maakt niet uit, je blijft benieuwd naar hoe dat allemaal zo is gekomen.

Het is een roman met verschillende lagen: het levensverhaal van de zusjes Chase, het verhaal De blinde huurmoordenaar en een sciencefiction verhaal over de stad Sakiël-Norn. Dit alles met op de achtergrond historische gebeurtenissen als de groei van de industrie, de beide Wereldoorlogen, de beurskrach en de opkomst van de arbeidersbeweging.

Ik vond het (ook in de vertaling) erg mooi geschreven:
‘We schaatsten nog over de oppervlakte van de dingen heen – over het dunne ijs van goede manieren dat het donkere meertje eronder bedekt: als het eenmaal smelt, ga je kopje-onder’ en
‘ Meer en meer voel ik me als een brief – hier afgeleverd, daar opgehaald. Maar een brief die aan niemand is geadresseerd’

Een enkel minpuntje: hier en daar ietwat te wijd uitgesponnen en in mijn editie vooral in de eerste helft van het boek nogal wat kleine drukfoutjes