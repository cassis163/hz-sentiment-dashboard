Dit was mijn eerste Sjöwall en Wahlöö en nu al kijk ik uit naar het tweede deel. De spanning wordt in het boek heel goed opgebouwd, zelfs bijna op het eind komt er nog een plotse wending in het verhaal. Er had echter wel wat meer diepgang in het verhaal mogen zitten. De hoofdpersoon, inspecteur Martin Beck, heeft een stroeflopend privéleven, waar je bijna medelijden mee krijgt. Hij stort zich dan ook volledig op zijn werk. Hij raakt helemaal bezeten van de moord op de vrouw in het götakanaal. Doorheen het verhaal kom je steeds meer te weten over deze vrouw, waardoor mijn gevoel naar haar toe van medeleven naar een lichte afkeer ging. Het verhaal sleept je helemaal mee in de zoektocht naar de moordenaar. Het motief is origineel en niet te voorspellen.