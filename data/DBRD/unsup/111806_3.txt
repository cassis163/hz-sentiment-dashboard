De boeken van Dianne intrigeren me al een tijdje en nu heb ik ze eindelijk gekocht.

Het eerste hoofdstuk greep me direct, maar daarna werd het lastiger om het verhaal te volgen. Ithana is een jonge vrouw, die in en kamp leeft met strikte regels. Leuke mooie dingen zijn niet toegestaan. Toch schuilt er iets van een rebel in haar, en verlegt ze (letterlijk) haar grens.
Haar reisgezel Skay heeft ongelofelijk veel geduld met haar, want oei wat irriteerde ik me aan het gedrag van Ithana. Op zich is dat niet verkeerd, een HP hoeft niet altijd aardig of lief te zijn, het doet in ieder geval iets met me, genoeg om door te lezen.

Het verhaal staat soms stil bij dingen die gebeuren, maar gaat er af en toe ook zo snel doorheen dat ik dacht: wat gebeurde er?

Toch is de basis van het verhaal goed, slim bedacht en zijn de wezens in Ithana's wereld Sondar niet 'standaard'. Gaandeweg het verhaal begrijp ik waarom Ithana zo is zoals ze is en de laatste hoofdstukken hadden me totaal in de greep. Ik kijk dan ook uit naar de volgende delen!