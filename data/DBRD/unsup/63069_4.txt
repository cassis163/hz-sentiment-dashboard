Ook ik vond dit een boeiend boek. Je staat er eigenlijk niet bij stil dat er zoveel stellen zijn met een vruchtbaarheidsprobleem. Zelf heb ik twee jongens en ik heb gelukkig geen problemen ondervonden om zwanger te worden maar ik ken wel een aantal stellen in mijn omgeving die ook in het ivf-traject gezeten hebben. Door het boek van Barbara krijg je een goede kijk op hoe vreselijk het moet zijn als de pogingen om zwanger te worden mislukken, hoe verdrietig je dan elke keer weer bent. Het boek is niet alleen maar verdrietig, er zaten stukjes bij die zo leuk omschreven waren dat ik hardop zat te lachen! Een fijn waargebeurd verhaal geschreven in de stijl van een chicklit!