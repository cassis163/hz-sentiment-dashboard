Black Heart is de afronding van de Kaapstad/trilogie van de Zuid Afrikaanse auteur Mike Nicol (1951,Capetown,SAF). Naast deze thrillers is Nicol ook bekend van zijn non fictie boeken, met als belangrijkste boek de geautoriseerde biografie van Mandela.

Met Black Heart borduurt Nicol door op de ingezette verhaallijn met Pylon Buso en Mace Bishop in de hoofdrol, en is er een belangrijke rol weggelegd voor de rivale van het tweetal Shemeena February. Bishop zit vol wraakgevoelens sinds de moord op zijn vrouw in het tweede deel van de serie.
Gelijk de vorige twee delen investeert de auteur in de beschrijving van de karakters en geeft hij een mooie inkijk in het hedendaagse leven van Zuid Afrika. Het plot daarentegen is vrij vlak en bovenal zoutloos. Dat is jammer want dat Nicol de pen op een bovengemiddelde wijze beroerd staat buiten kijf, maar een thriller heeft iets meer nodig. dat iets werd in de vorige twee delen beter opgevoerd.

Al met al is de serie zeker het lezen waard, al is het dan niet de keiharde thriller serie die je misschien had verwacht.

3 sterren