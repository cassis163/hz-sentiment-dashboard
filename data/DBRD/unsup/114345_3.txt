Ik heb de twee boeken van Jodi Compton in de omgekeerde volgorde gelezen, eerst Het kille huis en daarna De vermiste man. Dit kwam omdat ik eerst kennis maakte met Het kille huis en daar heb ik achteraf geen spijt van.
De vermiste man is in zijn volledigheid een goed boek met die kanttekening dat ik ongeveer tweederde van het verhaal nogal rommelig en langzaam vind. Daarna valt alles toch op de juiste plek en beschouw ik uiteindelijk dit boek als een opmaat voor Het kille huis. Met name wanneer Sarah Pribek kennis maakt met haar schoonzus Sara die tevens de lievelingszus blijkt te zijn van haar man Siloh. Dat vind ik het sterkste deel uit het boek.
Ik denk wel dat ik niet aan Het kille huis begonnen zou zijn wanneer De vermiste man het eerste boek geweest was dat ik van haar zou lezen. Wat dat betreft heeft Jodi Compton dus voor mij wel progressie gemaakt met haar twee titels.
Dus een derde boek van har mag zeker op mijn belangstelling rekenen.