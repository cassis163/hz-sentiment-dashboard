De cover van Lang Leve Lef! van Joke Janssen is een heel herkenbare cover voor de Lang Leve-serie, met Petra die je lijkt toe te schreeuwen dat je lef moet hebben. De titel maakt nieuwsgierig. Je bent heel benieuwd naar waar je dan wel lef voor zou moeten hebben.
Ook dit deel is weer in de herkenbare dagboekvorm geschreven waarin de humor ook dit keer niet ontbreekt. Net zoals in de vorige delen, neemt Petra ook in dit deel geen blad voor de mond en schrijft ze alles op zoals ze denkt over iedereen. Ze lijkt zelfs wel meer te overdrijven dan ooit zoals bijvoorbeeld over het aantal gangen in een restaurant. Je kan merken dat ze een echte puber is geworden die soms wat dwars is zoals alleen pubers kunnen zijn, maar zichzelf op een gegeven moment toch een spiegel durft voor te houden om te concluderen dat ze dingen soms niet altijd even goed benaderd. Soms is dat uit onwetendheid, een andere keer omdat ze gewoon dwars is. Daarnaast ontdekt ze dat ze misschien wel meer op haar tante lijkt dan ze in eerste instantie wil doen geloven.
Voor velen zal het wederom (deels) herkenbaar zijn en veel vrouwen zullen op een gegeven moment blij zijn met een bepaalde opmerking van tante Liesbeth waarbij je kan merken dat ze duidelijk op de bres voor vrouwenemancipatie heeft gesprongen.

Lees verder op https://surfingann.blogspot.nl/2018/05/lang-leve-lef-joke-janssen.html.