Train valt niet in een paar zinnen samen te vatten. Het gaat over misdaad, want er wordt een gruwelijke overval gepleegd op de eigenaars van een jacht. Politieman Miller Packard gaat, om het zacht uit te drukken, nogal onorthodox tewerk bij het herstellen van de orde. En dan is er Train zelf, een jonge zwarte caddie, en een groot golftalent. Alleen is het voor zwarten in CaliforniÃ« anno 1953 onmogelijk naam te maken als golfspeler, of als wat dan ook. Samen met zijn vriend Plural tracht Train zich desondanks een plaatsje te veroveren op de wereld.

Verder wil ik niet al te veel kwijt over de inhoud: die is een ontdekkingsreis op zich. De hoofdpersonages ontmoeten elkaar en gaan weer hun eigen weg. Ze doen hun eigen schokkende ding, zoals Packard, of trachten zich juist gedeisd te houden ver van de vijandige blanken, zoals Train. Uiteindelijk vinden beiden elkaar terug, waarna het enkel nog wachten is op een verbijsterend en aangrijpend einde. Geen doorsnee thriller, deze Train, maar wel meesterlijk verteld, en dus zeker de moeite waard.