Dit boek is het tweede en laatste deel in de Angel Star-serie. Recensie van het eerste deel, Ster van Acht, kan je hier vinden.

De Cover

Wederom weet de cover mij niet te bekoren, helaas. Ik zie een zwak meisje en een *duister* figuur. Dit is natuurlijk mijn persoonlijke mening. Ik had de cover graag krachtiger gezien.

Het Verhaal

In deel een werkte Teagan op mijn zenuwen met haar gedrag.


De onzekerheid van Teagan irriteerde mij, maar als je je realiseert dat zij zeventien is dan zijn het eigenlijk best herkenbare puberale reacties.

Deel twee lijkt ook zo te beginnen, ik merkte dat ik weer irritatie voelde.


Ik hing op en vroeg me wat ik het beste kon doen. We hadden zo meteen een studie uur, dus misschien kon ik me tot dat moment in de wc verschuilen. Of in die studiehoek achterin de bieb. Daar kon ik gaan zitten leren tot het tijd was om naar de administratie te gaan.

Dan lijkt er een verandering plaats te vinden! Ze gaat Garreth meer ruimte geven, neemt zelfstandig beslissingen.


Ik betrapte mezelf erop dat ik hem voor mezelf wilde houden. Hem wilde claimen. Als hij menselijk over moest komen, dan moest hij zich ook kunnen gedragen als een mens. Hij zou meer met mensen om moeten gaan dan alleen met mij. Hij zou de kans moeten krijgen het leven te leiden van een achttien jarige jongen die hij is in de ogen van alle anderen.

Heerlijk vind ik het om te zien dat Teagan, in dit boek, groeit als persoon, ze wordt zelfstandiger, sterker en stoerder. Waar zij in het eerste deel continu uit de penarie geholpen moest worden, probeert zij dat nu voor anderen te doen.

Conclusie

Ik vind Cirkel van Oneindigheid beter dan deel een. De personages, vooral Teagan zijn sterker en stoerder. Zij komen een stuk beter uit de verf. Een mooi spannend slot van een leuke serie.

Deze recensie is onderdeel van een blogtour rond het verschijnen van dit boek. Het is vanaf 08-10-2018 in de (online) boekenhandel verkrijgbaar