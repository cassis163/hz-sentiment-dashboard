Dit is mijn allereerste historische roman wat ik lees van Simone van der Vlugt en wàt voor één...
Ik vind het een zeer indrukwekkend boek! De personages zijn zo levensecht beschreven, dat ik geleidelijk aan het gevoel kreeg alsof ik ze echt kende. Wat heb ik meegeleefd met Katja, die door een bombardement haar ouders, een broertje en een zusje verloor...Ik had zoveel respect voor zo'n jong meisje, die de zorg kreeg voor haar broers en zusjes en tegelijk vader en moeder moest zijn in zo'n vreselijke oorlogssituatie.

Simone van der Vlugt weet met deze titel *De lege stad* haarfijn weer te geven hoe het moet zijn geweest in Rotterdam. Nadat alle jonge mannen werden opgepakt bleef er een lege stad over. Ik heb meegeleefd met de angst voor haar broers, die in het verzet zaten...het gevaar om ontdekt te worden voor haar Joodse vrienden Esther en Victor, die ondergedoken waren in hun eigen huis met hun pasgeboren baby..Als Katja's man Daniel wordt opgepakt en ze niet meer weet waar ze voedsel weg moet halen, stort ze in...

Ik vind dit een heel indrukwekkend en heftig boek, die mij lang bij zal blijven en ik heb menige keer met kippenvel gelezen en met een brok in mijn keel! Een dikke aanrader 5*