Dit gaat over een dapper meisje Feo, die met haar moeder in Rusland woont. Ze wonen afgezonderd in het bos waar ze voor wolven zorgen. De streek is onder terreur van een gemene generaal, die de moeder van Feo gevangen neemt. Maar niet zonder gevecht, waarbij Feo de gemene generaal verwondt. Terwijl Feo en haar wolven dwars door het ijzige land op zoek gaan om haar moeder te redden, zit het leger achter haar aan om de generaal te wreken. Wat volgt is een spannende tocht, waarbij de emoties elkaar razendsnel afwisselen. Spanning, verdriet, blijdschap: Dit boek heeft het allemaal. Onderweg sluit Feo vele vriendschappen en leert zo hoe de mens in elkaar steekt. Het verhaal is heel beeldend, zowel de omgeving als de emotie wordt heel goed omschreven. Dit boek gaat over je diepste angst en juist dan moed hebben als wolven. Dit boek gaat over vechten voor wie je bent, waar je in gelooft en wat je wil. In de eindspeech van Feo staan hele inspirerende stukken, waar menig leider nog wat van kan leren. Dit boek speelt zich af in de ijzige kou maar laat je achter met een warm gevoel.