In Donker geheim volgen we zeven vriendinnen die in het verleden heel wat hebben meegemaakt. In het boek wordt het jaar 1974 steeds afgewisseld met het jaar 2007. Al snel wordt duidelijk dat deze meiden in het jaar 1974 erge gebeurtenissen hebben meegemaakt die hun leven voorgoed hebben veranderd. In 2007 zorgt de dood van één van hen ervoor dat de meiden elkaar terug opzoeken en waarbij het verleden terug moet worden opgehaald. Wat voor de zes vrouwen een moeilijke opgave is. Dingen die doorheen de jaren vergeten werden, of wilden vergeten worden, worden terug opgerakeld. Dit zorgt voor een spannend en boeiend boek dat heel goed aansluit bij andere boeken van Barceló.
Het boek is van begin tot eind verrassend. Je komt almaar meer te weten over wat het geheim van de vrouwen inhoudt, wat je dichter bij de waarheid brengt. Alleen jammer dat door steeds van 1974 naar 2007 te switchen, ook het perspectief verandert. Wat ook moeilijk te volgen is, en zeker in het begin, zijn de personages. De vrouwen gaven elkaar in hun tienerjaren andere namen dan dat ze nu, 30 jaar later hebben. Naarmate het verhaal vordert is het wel makkelijker te begrijpen. De personages worden goed omschreven, vooral die uit het jaar 1974. De problemen waar zij mee worstelen zoals seksuele geaardheid, geloof, het worstelen met hun gevoelens worden goed geschetst. Kortom: de dagdagelijkse dingen die ons allemaal wel eens kunnen overkomen. Wel zijn er enkele dingen in het extreme getrokken. Iedereen heeft wel iets ergs meegemaakt in de groep. Verkrachting, ongewenste zwangerschap
Wanneer je kijkt naar de personages in het jaar 2007 zijn ze misschien iets minder geloofwaardiger geschetst. Ze hebben allemaal problemen, hebben kinderen die niet naar hen omkijken, alcoholverslaving, en het lijkt erop dat dit alles komt door de gebeurtenis die ze hebben meegemaakt in 1974 tijdens hun schooluitstapje naar Mallorca.
Ik vond het in het algemeen een heel goed en spannend boek. Dit boek heeft mij  een van oorsprong niet-thrillerliefhebber - overtuigd om nog meer thrillers te lezen. Ik werd helemaal meegevoerd in het verhaal tot het einde toe. Het enige nadeel aan dit boek is dat het nogal traag op gang komt. Er is wel een moord gebeurd, maar pas naar het einde toe kom je te weten hoe het allemaal in elkaar zit. Een verrassende ontknoping die veel goed maakt!