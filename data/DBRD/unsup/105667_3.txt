Dit is het eerste boek uit een serie, Portaal, en heeft de titel De vrije wereld.
De vader van Jessy, Ron Carver, is archeoloog en hij heeft een masker meegenomen naar huis om het daar beter te kunnen bestuderen. Had hij dat maar niet gedaan, want het masker maakt enge fluistergeluiden en het heeft een nare invloed op hem en op zijn dochter en haar twee vrienden.
Jessy, Lee en Fahim komen door het masker in de vrije wereld terecht.

Het verhaal gaat over Jesse die een masker opzet en dan te maken krijgt met een wereld waarin de doden leven en waar een gevaar zich aandient uit een nog veel oudere en engere wereld en hoe Jesse dat gevaar samen met Ramses 1 en andere helpers overwint. Jesse ontwikkelt zich tijdens het verhaal en groeit in haar kracht. Dat is wat volgens mij dit verhaal een mooi verhaal maakt.