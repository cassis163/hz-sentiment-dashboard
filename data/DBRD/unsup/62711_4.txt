Grip is een 'rijk' boek waar veel in zit. Het thema onsterfelijkheid als rode draad, maar ook een reis van Brussel met o.a. de Eurostar naar Swansea in Wales. De relatie tussen vier alpinisten - drie mannen en een vrouw - die elkaar na twintig jaar weer ontmoeten. Een ontmoeting die in het boek overigens nooit plaats zal vinden.

De karakters van de mannen worden grondig en soms confronterend uitgediept. De persoon van de vrouw wordt neergezet via de beschrijving van de mannen die allemaal op een verschillende manier wel iets met de vrouw hadden. Uiteraard speelt natuurbeleving een belangrijke rol in het boek.

Het slot van het verhaal - en wat kun je anders verwachten van een boek waarin alpinisme een rol speelt - eindigt met een 'clifhanger', een open eind dus dat alles behalve storend is.