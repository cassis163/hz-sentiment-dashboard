In veel flashbacks wordt beschreven hoe Helena opgroeit in het moeras, met als enige gezelschap haar moeder en de ontvoerder van haar moeder: haar vader. Vader speelt een wreed spel waarbij hij Helena steeds meer van haar moeder vervreemdt. Het duurt dan ook lang voordat ze beseft dat haar vader eigenlijk slecht is. Zelf heeft ze twee helften, want ze is wel degelijk een kind van haar vader dat ook harde beslissingen nemen kan. Het sprookje ‘Dochter van de moeraskoning’ van H.C. Andersen geeft haar helderheid dat het goede overwinnen kan en ze durft te ontsnappen.

‘Dochter van het moeras’is meer een psychologisch drama dan een thriller, maar misschien juist daardoor de leeservaring waard.