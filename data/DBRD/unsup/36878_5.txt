Dit boek kan zowel door de jeugd als volwassenen gelezen worden, ik weet zeker dat het beide aangrijpt. Dit boek is niet alleen erg triest maar ook mooi. Heel indrukwekkend, dit verhaal over het ziektebed van een vader en het naderende verlies. Hoe neem je afscheid zolang het nog kan. Dit overkomt Taylor en haar familie. Taylor is een goed neergezet personage waar je met meeleeft. Ik heb op het laatst dan ook menig traantje gepinkt. Hoe belangrijk is vriendschap in deze omstandigheden en hoe verwerk je je verdriet persoonlijk. Dit verhaal kan een ieder van ons overkomen, zeer realistisch geschreven. Dit is gewoon de realiteit, het omgaan met situaties waar je liever niet in beland.