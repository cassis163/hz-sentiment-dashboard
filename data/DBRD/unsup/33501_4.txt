In dit tweede deel over hoofdpersoon Louisa Clark probeert ze het verlies van Will te verwerken. Dat gaat maar met moeite. Ze is eerst op reis gegaan, daarna betrok ze het appartement, dat ze met het van Will geÃ«rfde geld had gekocht. De cursussen die ze had willen volgen hadden haar plotseling niet meer zo getrokken of ze kon er niet toegelaten worden. Ze voelt zich diep ongelukkig in de wat kale, rommelige flat. Ze bezoekt bijeenkomsten voor rouwverwerking, maar kan nog niet praten over haar gevoelens.
Dan ontmoet ze een 16-jarig meisje, dat zegt de dochter van Will te zijn. Het meisje, Lily, is een beetje losgeslagen: drinkt, is aan de drugs en rookt teveel en vertoont onhandelbaar gedrag.
Na een ongeluk ontmoet Louisa de ambulance chauffeur Sam. Hij verzorgt haar met zoveel aandacht en liefde, dat ze met hem afspreekt als ze hem later weer ontmoet.
Lily en Sam helpen Louisa bij de verwerking van alle gebeurtenissen in deel 1.
De relatie met haar familie, vooral die met haar moeder, wordt geleidelijk ook weer wat normaler, hoewel haar moeder het feministische licht gezien lijkt te hebben, zeer tot ongenoegen van haar vader.
De relatie tussen Sam en Louisa is moeilijk: Louisa durft zich niet over te geven aan een nieuwe relatie.
Dan komt er een aanbod uit New York: Louisa krijgt een baan aangeboden als verzorgster bij een familie die daar woont en voor wie Nathan, Will's verpleger uit deel 1, ook werkt. Ze moet nu gaan kiezen en vooral ook: het leven weer aan durven.