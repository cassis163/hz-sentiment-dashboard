Ik dit vierde deel neemt Howard ons mee naar het leven van de familie Cazalet na de oorlog. Het eerste deel Lichte jaren gaat over de periode voor de oorlog. Deel 2 Aftellen en deel 3 Verwarring gaan over de oorlogsjaren.

In dit deel lezen we hoe met het de familie Cazalet verder gaat. Er spelen vele intriges en er wordt niet altijd open kaart gespeeld. Rupert komt terug uit Frankrijk, maar wat laat hij daar achter en wat is daar gebeurd? Kan hij weer aansluiting vinden bij de familie na jaren weggeweest te zijn? En Edward gaat vreemd met Diana, komt Villy hierachter en hoe gaat ze er mee om. Hoe gaat het met de kleinkinderen van de Barnonie en de Generaal? Er lopen veel verhaallijnen door elkaar, die door Howard op een mooie wijze verteld worden. Je leeft mee met de familie en het is net of je ze kent. Ook is er een hoofdstuk aan de buitenstaanders besteed.

Howard kan zulke mooie zinnen maken, dat je het helemaal voor je ziet: bijvoorbeeld op de vraag hoe Roland zich voelt, zegt hij: “Ik voel me net een slap oud koekje. Warm en kruimelig” Daar kan je dan een goede voorstelling bij maken.

Na deel 4 heeft Howard 20 jaar later deel 5 geschreven over de familie Cazalet en buitenstaanders.