Merthe was gelukkig met haar leventje. Maar dan krijgt ze iets te horen van haar ouders en haar hart breekt. Haar leven zit vol met leugens. Ze kan dit niet verkroppen. Ze slapen in een gastenverblijf, zonder ouderlijk toezicht in de achtertuin van een van de meiden. Op een onweerachtige avond komen ze op het idee om glaasje te gaan draaien. Merthe en haar twee beste vriendinnen hebben een logeerpartijtje. Merthe kan zo antwoorden krijgen misschien? Ze geloven niet in geesten, dus wat kan het voor kwaad? Maar ze krijgen wel antwoorden…Hele vreemde antwoorden. Ze besluiten op onderzoek uit te gaan. Zo komen ze terecht in een Boerderij met een heftige geschiedenis en moeten ze voor elkaar vechten. Deze wereld is duister en donker. Komt Merthe achter de waarheid of moet ze dit met haar leven bekopen? Haar vriendinnen staan haar bij en haar Tante en het Medium Margreet ook. Maar naarmate ze meer te weten komt, vraagt ze zich af: Had ik het verleden niet beter kunnen laten rusten?
Je voelt met Merthe mee, je wil het hele mysterie voor haar oplossen. Je krijgt de kriebels van de paranormale gebeurtenissen. Het is ook een spirituele zoektocht voor Merthe. Ze leert zichzelf ook echt kennen. Er is meer tussen hemel en aarde.
De vriendschap van de meiden komt onder zware druk te staan. Hun wereld is ook nooit meer hetzelfde. Dit is een echte en vooral hechte vriendschap.

Ik vond het heel bijzonder om te lezen over de effecten dat paranormale wezens hebben, op mensen. Hier kreeg ik echt de kriebels van. Toch zijn er ook positieve paranormale ervaringen in dit verhaal te lezen. Het kan ook erg mooi zijn! Iedereen die de mooie kant weleens heeft gezien: Koester dat! Iedereen die de slechte kant heeft gezien: Wil het nooit meer meemaken! Dus misschien herken je iets in dit boek?

Het is spannend vanaf het begin, je wilt als lezer echt weten wat er aan de hand is. Het boek is niet meer weg te leggen. Het leest lekker vlot, deze Young Adult en heeft korte hoofdstukken. Ik zelf heb de versie met de oude cover (illustratie) waar de drie vriendinnen glaasje draaien. De nieuwe versie is een foto en die ziet er een stukje enger uit. Ik vind ze beiden mooi. Geestverwanten de titel is ook echt goed gekozen. Als je dol bent op horror en een eng verhaal, moet je deze echt lezen. Het is ook uniek in het genre. Niet heel veel auteurs schrijven over glaasje draaien en de gevolgen hiervan.

Glaasje draaien is levensgevaarlijk. Dat is echt iets wat de auteur je mee wilt geven. En dat is het ook! Je weet nooit welke deuren je opent met dit gevaarlijke spelletje.
Ik heb zelf vroeger ook weleens glaasje gedraaid met twee vriendinnen. En ook al begonnen we er lacherig aan. Gewoon, voor de grap, omdat we een film erover hadden gezien…Dit kon niet echt zijn toch? Maar er gebeurden een aantal dingen waarvan wij nachten lang niet hebben kunnen slapen.
We zijn zo geschrokken dat we het NOOIT meer doen. En ik kan het ook niemand aanraden om het voor de gein te gaan doen. Het is geen kinderspelletje! Dont try this at home!
Ik geef het boek 5 sterren*****