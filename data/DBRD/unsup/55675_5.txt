Tolbos is het laatste deel van een trilogie, na Het meisje uit de trein en Het spoor van de liefde.
Net als de vorige boeken, wordt dit verhaal ook weer mooi en vlot verteld, niettegenstaande een brok geschiedenis verwerkt wordt.
De hoofdpersonen zijn Wladek en zijn rol in de Poolse opstand en Katrien, die wil optreden tegen de apartheid in Zuid-Afrika.
Deze trilogie is een aanrader voor wie houdt van een verhaal met een geschiedkundige achtergrond en een portie romantiek.
Het enige minpunt (als dat al een minpunt is) is het feit dat het 2de boek de voorloper is van het 1ste boek. Op die manier had ik wat moeite om de personages van het 3de boek een plaats te geven in de volledige trilogie. Maar toch vind ik het zeker 5 sterren waard.
Irma Joubert behoort zeker tot mijn favoriete auteurs.