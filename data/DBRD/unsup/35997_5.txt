Ik las Kismet met de verwachting dat een selfpubboek niet zo goed kon zijn als een boek dat ik in de winkel koop. Daar ben ik van teruggekomen. Waar schrijvers wiens boeken in stapels op een tafel staan opgesteld soms teleurstellen, stelde Kismet me juist niet teleur. Op zijn site verklaart de schrijver waarom hij zijn boek weggeeft.: omdat hij kennis wil maken met lezers. Het was een hele aangename kennismaking van mijn kant, ik wil meer lezen, zowel van de schrijver als van Moira en Fin. En ik hoop dat dat boek wel hoog opgestapeld ligt in de boekwinkel.