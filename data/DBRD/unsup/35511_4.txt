Het leven van Hiram neemt een andere wending als hij besluit zijn ouderlijk huis te verlaten. Hij besluit zijn geluk te beproeven aan het hof van Turon. Hij had nooit verwacht wat er daarna zou komen. Het avontuur ligt op de loer. Maar ook moet hij voor zijn leven vechten! Onderweg komt hij een zeer Chagrijnig zwaard tegen en neemt het mee. Dit zwaard noemt zichzelf Harry en heeft overal iets over op te merken. Hij doet mij een beetje denken aan Bromsnor. Het zwaard is een echte Brompot, maar toch blijven ze bij elkaar. Ze kunnen elkaar helpen om hun doel te bereiken. Het zwaard is echt grappig neergezet. Het is echt een personage. En hij ziet ook alles vanuit het oogpunt van een zwaard.
Dit verhaal neemt je mee naar Potanesie. Er is Sinda- Potanesie, daar is Sinda de koning en in Garma- Potanesie daar heerst Turon. Turon heeft heel wat te stellen met zijn dochter. Ze is een dame die weet wat ze wilt. De twee buurlanden staan niet op goede voet met elkaar. Er hangt oorlog in de lucht.
De Tovenaar Miurghan doet me een beetje denken aan een personage uit een Terry Pratchett boek.
Als je die boeken gelezen hebt snap je wat ik bedoel. Ze zijn beiden nogal een kluns. En door hun ongelukjes gaan spreuken of de dingen om hun heen faliekant mis! Erg leuk is dat en wederom weer erg grappig. Zeker het spraakwater vond ik echt leuk in dit boek! Kleine ongelukjes hebben grote gevolgen.

Ik heb genoten van dit boek. Het heeft veel humor. Dat is echt een verademing om te lezen: Een boek waardoor je kunt lachen! Maar ook zul je soms een bloederige scene tegenkomen of vreemde wezens..Zeer bijzondere Bevers, Ratten en Spinnen. En die Muggen wil je ook niet tegenkomen! Het leest erg luchtig en vlot. Pure Fantasy. Ik denk wel dat het voor alle leeftijden zou kunnen zijn. Voorlezen zou ook kunnen. Ik had het geweldig gevonden, als mijn moeder dit zou voorlezen, toen ik nog klein was. Ik had er echt van zitten smullen!
De cover is ook echt mooi. Dat moet Hiram zijn met het zwaard. En ja Het Zwaard kijkt echt Chagrijnig! Het einde was verrassend en ik hoop echt op een vervolg. Ik wil nog wel meer lezen over de avonturen van Hiram en het Zwaard! Ik zou dit boek een Dikke 8 geven, als ik een cijfer moest geven. Dus dat zijn 4 sterren!****