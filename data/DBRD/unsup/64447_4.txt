‘Mijn naam is Tessa, ik ben op zoek naar een nieuw leven’. Hier begint het verhaal eigenlijk mee. Tessa is op de vlucht. Op de vlucht voor de man die haar leven verwoest heeft. Ze wil absoluut niet dat die man haar vind. Daarom verandert ze steeds “in een andere persoon” en neemt ze steeds een nieuwe identiteit aan. Overal waar ze komt vallen doden, heeft dit met Tessa te maken? Of is dit toeval? De vraag is alleen of Tessa een nieuw leven op kan bouwen, aangezien ze zo erg beschadigd is door die man…

Er zijn 2 verhaallijnen in dit boek. Verhaallijn 1 is het hedendaagse verhaal van Tessa en daarnaast is er ook de dagboeklijn van haar, deze wordt aangegeven door de scheef gedrukte tekst. Daarnaast staan er ook krantenknipsels in van de personages die dood zijn gegaan. Dit was voor mij soms wel wat verwarrend, maar op het einde van het verhaal vielen alle stukjes op zijn plek en werd het me allemaal duidelijk. Het verhaal is erg goed uitgewerkt, net zoals de personages. Ook de schrijfstijl van Nadine bevalt me goed, lekker makkelijk geschreven en het leest erg snel weg. Wat ik erg gaaf vind is dat de dader geen naam heeft. Dit maakt het voor mij extra spannend en ik vroeg me de hele tijd af wie dat nu was.

Nadine Barroso heeft er in ieder geval een fan bij!

Dit boek krijgt van mij 4 van de 5 sterren.