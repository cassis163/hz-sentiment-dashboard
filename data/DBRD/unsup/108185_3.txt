PJ is een zware maar ook zwaarmoedige politieman in Duneen, een slaperig stadje waar iedereen iedereen kent, waar veel geroddeld wordt en waar geheimen goed bewaard worden.
Tot er beenderen gevonden worden tijdens bouwwerken. Al snel denkt men te weten van wie de beenderen zijn, van een jongeman die verdwenen is heel veel jaren geleden. Wie heeft deze man het laatst gezien? Dat is al een moeilijk te beantwoorden vraag en al helemaal wanneer er ook nog gelogen wordt.
Tussendoor maken we het wel en wee van de bewoners zelf mee, ieder huis draagt zijn kruis lijkt hier wel van toepassing.
Het verhaal kabbelt rustig door terwijl er dikwijls meer vragen dan antwoorden zijn. Uiteindelijk wordt het mysterie wel onthult en blijkt dat sommige dingen toch anders zijn dan ze lijken.
Aardig debuut, maar ook niet meer dan dat.