Het zwijgen van Maria Zachea is een ingetogen boek over de laatste
levensjaren van Maria Zachea, de Grootmoeder van schrijfster Judith
Koelemeijer.
Zij heeft er voor gekozen om de kinderen van Maria Zachea in volgorde
van geboorte hun belevingen te vertellen over hun Moeder.
De vroegste herinneringen in het grote gezin, een speciale gedachte aan Moeder, Vader in de periode dat ze opgroeide. Ze vertellen ook over de andere kinderen in hun gezin, de vele broers en zussen, familie, vrienden, over de invloed van het geloof op hun allemaal. Ze verhalen over hun studie, werkzaamheden, de dorpse gewoonten en over de woelige jaren tijdens en na de Tweede Oorlog.
Juist daardoor ontstaat er een geweldig tijdsdocument. De gebeurtenissen in Nederland en de Wereld drongen binnen in de huiskamer van het grote gezin Koelemeijer alsof het er gewoon bij hoorde.

Judith Koelemeijer heeft een grote prestatie geleverd door op een toegankelijke, indringende wijze haar persoonlijke familiegeschiedenis te vertellen.