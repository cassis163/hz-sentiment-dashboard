In de wijsheid van de witte wolf wordt gesproken over een witte en een zwarte wolf. De witte wolf staat onder andere voor rust, vrolijk zijn en ontspannen. De zwarte wolf staat voor het tegenovergestelde dus voor woede, angst en onrust. In het boek wordt doormiddel van volksverhalen, tips en oefeningen verteld hoe je, je witte wolf kunt voeden en de zwarte wolf kunt onderdrukken.
De omslag ziet er mooi uit. Het straalt rust uit en je ziet gelijk waar het boek voor staat. Daarnaast is het boek compact zodat het makkelijk mee te nemen is wat handig kan zijn als je bepaalde oefeningen in je dagelijks leven wil toepassen.
Na elk volksverhaal wordt er een kleine toelichting bij het verhaal gegeven. Soms is dit verrijkend om te lezen en soms had ik liever zelf de betekenis van het verhaal ingevuld. Af en toe vond was een toelichting helemaal niet nodig omdat het verhaal op zich al duidelijk genoeg was.
Na de toelichting worden er oefeningen of tips gegeven waarmee de wijsheid van het volksverhaal toegepast kan worden in het dagelijks leven. Deze oefeningen sluiten aan bij de volksverhalen en zijn heel veelzijdig zodat iedereen wat kan vinden wat bij diegene past.
Alles samen genomen is dit een heel mooi boek waar je zeker wat aan kan hebben. Toch is dit niet helemaal mijn ding.