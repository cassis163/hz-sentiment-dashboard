Dit is het eerste boek dat ik lees van Esther Verhoef en ik heb ervan genoten. Misschien is het een voordeel dat dit mijn eerste boek van haar is, want de reviews verschillen nogal en het aantal sterren wat gegeven wordt verschilt van 2* tot 4*. Haar andere boeken kunnen dus alleen maar beter worden.
Het is geen hoogstandje of een gruwelijke, bloedstollende thriller, maar het onderwerp is origineel en boeit van begin tot eind. Het leest heerlijk! Voor mij een pageturner, ik kon moeilijk stoppen met lezen. Dat komt ook door de korte hoofdstukken  ok, nog eentje dan.
De omgeving, het franse platteland in de herfst, beetje troosteloos, wordt realistisch omschreven en past goed bij het verhaal. De personen worden ook realistisch beschreven. Sommige vinden Eva niet realistisch door haar domme akties, maar ik noem het eerder naïef.
Ik denk dat dit een zg. vrouwenthriller is. De stevige thrillerlezer moet dit zien als een tussendoortje. Als ik 2 of 3 heftige thrillers heb gelezen moet ik altijd even afkicken met een ontspannende thriller of goede roman. De mensen die niet genieten van een gruwelijke thriller zullen dit een fijn boek vinden.