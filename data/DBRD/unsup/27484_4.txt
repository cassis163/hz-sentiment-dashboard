Met haar debuut “Everless” is ook Sara Holland in de wereld gestapt van de YA-boeken. En wat heeft deze vrouw een talent. In haar eerste verhaal toont ze een nieuwe wereld waar munten van bloed worden gemaakt en tijd de prijs is. Jules is de hoofdpersoon in het verhaal. Op het eerste gezicht een normale 17 jarige meid, die net als de rest van de bevolking, hard moet werken voor haar geld. Als ze dan besluit om naar Everless gaat om te verdienen, komt ze erachter dat de stad en de mensen veel geheimen met zich meedragen en zij misschien nog wel het grootste…
Wauw, wat een leuk boek was dit om te lezen. De eerste paar bladzijden waren moeilijk om door te komen, maar daarna trok het verhaal me steeds meer en meer met zich mee. De wereld van Everless komt tot leven en Jules wordt een stukje van jou. Alles wordt gedetailleerd beschreven en de emoties druipen van de pagina’s, zo echt.
Er zijn vele stukken in het boek prachtig beschreven en ook erg veel ontroerende momenten. Een quote uit het boek dat mij het meest raakte was de volgende:” My father died here. I will find out why – then, I will make those responsible pay for the pain of his loss, in any way I can. I swear it.”
Deze paar zinnen laten zien hoe sterk de liefde van Jules voor haar vader is en dat vind ik heel mooi.
Is het verhaal origineel? Zeker, ik heb nog nooit eerder zo’n verhaal gelezen. Was de hoofdpersoon origineel? Mwa, eerlijk gezegd moest ik, net als mijn mede leesclubleden, denken aan Katniss Everdeen. Maar wel vond ik Jules prettiger. Waarom weet ik niet, gewoon een gevoel.
Al met al een prachtig boek en zeker de moeite waard om te lezen. Dus, waar wacht op? Want denk wel : Time is a prison. She is the key