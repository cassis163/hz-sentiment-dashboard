Voor wie een zomerboek zoekt dat niet te zwaar op de maag ligt, maar toch te denken geeft is Het mysterie van Sittaford een aanrader. Hier geen Poirot of Marple, hier spelen de pittige actrice Emily en de vasthoudende journalist Charles de hoofdrol. Ben je eenmaal ‘hooked’ dan kan je vooruit, Christie schreef tientallen van deze 'andere' romans. Zo kan je tevreden over Toscaanse landschappen, trekkersveldjes of kabbelende brandingen uitkijken terwijl je afvraagt wie de moord heeft begaan of hoe wonderlijk de menselijke geest in elkaar zit.

De verhalen zitten heel wat beter in elkaar dan je zou denken van een boek dat meer dan driekwart eeuw geleden isgeschreven. Ook wie al honderden detectives heeft gelezen, gokt in Het mysterie van Sittaford nog op de verkeerde dader. Haar inzicht in menselijke drijfveren is onovertroffen. De meest onwaarschijnlijke details doen er allemaal toe. Verloofdes worden gered, mystieke gebeurtenissen doorgeprikt en voortdurend verschijnen karakters dieje een glimlach op de lippen brengen. Aan romantiek geen gebrek: nieuwe relaties ontstaan , partnerkeuzes worden herzien… En dat allemaal in een aangenaam landelijk Engeland, ver van de ‘madding crowd’.