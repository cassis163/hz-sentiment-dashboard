Het boek speelt in het Napels van de dertiger jaren, het fascisme is in opkomst. Commissaris Ricciardi is een bijzondere verschijning om te zien met zijn bijzondere groene ogen en gekwelde blik. Hij is van rijke komaf maar interesseert zich nauwelijks voor het familiekapitaal en maakt lange dagen als commissaris van politie. In zijn jeugd had hij zijn eerste paranormale ervaring: hij hoorde een dode man iets zeggen wat betrekking had op de manier waarop hij om het leven was gekomen. Zijn verdere leven noemt hij dit het Voorval, zijn levenslange straf. Behalve dat hij de slachtoffers hoort voelt hij ook vooral hun emoties. Dit valt hem erg zwaar en maakt dat hij een beetje een einzelganger is geworden.

Ricciardi krijgt de zaak van de vermoorde operazanger Vezzi, een heel beroemd man met contacten bij de machthebbers. Deze is vermoord op de avond van de premi√®re, nog voordat hij op is geweest. Hij wordt gevonden in zijn kleedkamer met een stuk spiegelglas in zijn nek.
Ook hier heeft de overledene nog iets te zeggen, het betreft een regel uit de opera en tranen die over zijn gezicht lopen. Ricciardi heeft geen idee wat er mee bedoeld wordt want hij is geen opera-liefhebber. Om de zaak op te lossen moet hij zich verdiepen in het fenomeen opera. Al vrij snel blijkt dat Vezzi geen geliefde man was, hij was zich er zeer van bewust dat hij een grote zanger was en gedroeg zich als een arrogante kwast. Er zijn zoveel mensen die een hekel aan hem hebben, dat maakt het onderzoek er niet makkelijker op.

Het onderzoek is een kwestie van feiten verzamen en mogelijke verdachten afstrepen maar de stugge en zelfverzekerde houding van de commissaris maken het toch boeiend om te lezen.

Alhoewel nergens echt spannend is het toch een prettig boek om te lezen.
In de eerste plaats omdat het een kennismaking is met de commissaris en de manier waarop hij in het leven staat maar ook omdat het je een kijkje gunt in een hele andere tijd van leven in een bijzondere stad.

Ik hoop oprecht dat ook de andere boeken van commissaris Ricciardi vertaald zullen gaan worden.