Sonn Franken - Bleke demonen

In dit verhaal neemt Akam je weer mee op een avontuur. De wereld is niet meer veilig…… Bleke demonen, willen de wereld veroveren. Zij hebben een gevaarlijke kracht: via hun gedachten, kunnen ze mensen laten doen wat ze willen. Akam wil uitvinden wie deze demonen zijn, waar ze vandaan komen en hoe hij ze kan stoppen. Op hun reis komen ze in verschillende gevechten terecht. Een van de allermooiste vond ik: De slag bij de Shriepkluks. Daar doet de grond vreemde dingen en zie je een slagveld in pure horror veranderen. Shriepkluks zelf zijn prachtige wezens en mooi op papier gezet en vooral erg wijs. Akam zijn bondgenoten en vrienden steunen hem op deze queeste. Hij maakt ook nieuwe vrienden. De wolven van Schicht zijn weer van de partij, maar ook de tweekopgier Shriekk is enorm trouw aan zijn vrienden. Kees kwam ook nog even voorbij, dat was kort maar krachtig! (eigenlijk had ik meer van Kees verwacht, of moet ik zeggen: gehoopt). Terra is een personage waar ik echt heel vrolijk van werd. Zijn positieve instelling heeft me vaak doen lachen terwijl zijn vrienden denken dat hij niet spoort.

Er zijn veel personages, af en toe moest ik er even een opzoeken, omdat ik het niet meer wist. Dit kan heel gemakkelijk via de verklarende woordenlijst, achterin het boek.

De hele wereld is prachtig op papier gezet, je ziet alles zo voor je. Het is (goed) spannend ( Maar als lezer gun je de personages ook een beetje rust. Dus de rustige momenten, zijn zeer begrijpelijk).
Het verhaal zit vol met magie en aparte wezens. Te veel om op te noemen.

De grens tussen goed en kwaad ligt af en toe op het randje. Op het eerste gezicht kan een volk of wezen gevaarlijk lijken. Maar dat blijken ze dan niet te zijn. Je waarneming kan je voor de gek houden. Dit gebeurt in het echte leven ook. We noemen snel iemand slecht, maar interpreteren het gewoon verkeerd. Dit kan ook betekenen dat een personage iets doet, waarvan je denkt : dát is op het randje. MAAR hoe had ik het dan gedaan? Heerlijk om zo te kúnnen meedenken!

Ik kan er uren over door schrijven. Maar deze wereld kun je beter zelf induiken.

Hun reis naar antwoorden, voert een gedeelte van het genootschap naar Efra. Deze prachtige stad, onder De grond wordt bijna met de grond gelijk gemaakt. In dit boek kom je in veel vechtscenes terecht. Een ervan is aan het einde. Het is echt een epische strijd op De grond, maar ook in De lucht. De Noordpiraten hebben namelijk luchtschepen, hoe kan Akam hun verslaan? Het eindigt dan ook open en je kijkt uitnaar het volgende boek. Dit boek is in mijn ogen net zo sterk en goed als de eerste, dus krijgt het daarom ook 4****