Waar het in dit boek allemaal om draait, is door velen al uitgebreid aan bod gekomen.
Beknopte omschrijving mijnerzijds dus en hoe ik dit boek heb ervaren.
Wat ik interessant vond in dit boek zijn de politieke verwikkelingen uit het Midden-Oosten.

Hoofdpersoon Ayesha Ryder werkzaam als wetenschappelijk onderzoekster in Londen , wordt regelmatig gevraagd door Scotland Yard ter ondersteuning. Zo ook dit keer om mee te werken en zoeken naar de moord op een belangrijk persoon, met name Montagu, die is vermoord tijdens de onderhandelingen tussen IsraÃ«l en Palestina.

Tijdens het lezen vanaf het begin tot het midden van dit boek, werd ik vaak in verwarring gebracht en raakte ik de draad vaak kwijt.
Moest telkens terugbladeren om nog eens te bezien wie wie was in het verhaal.
Mede omdat er veel verschillende personages mee speelden, waarbij van ieder telkens maar een klein tipje van de sluier werd opgelicht en je ze op deze manier weer snel vergeet.

Vanaf het midden van het verhaal wordt het rustiger, makkelijker te volgen en ook de spanning nam toe. Het werd een meeslepend en spannend verhaal, goed opgebouwd naar het slot toe, en een einde waarop ik absoluut niet gerekend had.
Voor degenen die van een thriller houden met een sneltreinvaart, is dit een zeer interessant en spannend boek. Helaas voor mij teveel verwikkelingen en zal deel 2 dan ook niet aan mij besteed zijn. Niettemin is het boek voor mij drie sterren waard.