Dit verhaal geeft je een beeld van Spanje in de jaren 20. Je krijgt verschillende perspectieven van verzet tegen de dictatuur te zien.

De vader die gematigd is, niet achter geweld staat en daarom aan de kant wordt geschoven. De dochter vol ambitie, bereid alles te doen voor de zaak. In het dorp lijkt de dictatuur geen invloed te hebben, maar ook daar moet je opletten wat je zegt. Ook hier is verzet en machtsmisbruik. Al komt dit zoms uit onverwachte hoek.

De personages komen langzaam tot leven. Je loopt het dorp door. Ondanks dat het verhaal zich alleen hier afspeelt wordt je meegesleept tussen het heden en verleden en een toekomst. Je voelt de nodeloze honger die alleen in stand is gehouden door trots.

De ontknoping is verassend, pijnlijk zelfs.