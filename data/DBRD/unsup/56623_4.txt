Dit boek is het vervolg op “Het Oudste Offer”. En eigenlijk geldt voor dit boek weer hetzelfde als voor het vorige in de serie: het verhaal is prima geschreven, in een vlotte goed leesbare stijl, maar waar het toch weer aan blijft mankeren is het plot. Niet zo gek, als het boek nog steeds gaat over die merkwaardige Stromannen. We leren in dit boek weer wat meer over hen (het zou een duizenden jaren oude cultus van seriemoordenaars zijn, of zo), maar eigenlijk blijft dit allemaal zo ontzettend vergezocht en ongeloofwaardig overkomen, dat ik er nog steeds niet ook maar enigszins in mee kon gaan. En dat is jammer, want voor de rest kan Michael Marshall toch echt verdomd goed schrijven. Om die reden vind ik het niet zo erg dat Michael Marshall zijn ‘Stromannen’-serie heeft beëindigd en weer andere boeken schijnt te hebben gescheeven. Ik ga er ooit zeker nog één van lezen!