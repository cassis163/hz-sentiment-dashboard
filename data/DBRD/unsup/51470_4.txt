Ellen heeft een vrij directe schrijfstijl die rechttoe rechtaan is zonder veel zijsprongetjes en zonder inmenging van andere genres. Een verhaal dat duidelijk ergens naartoe gaat met personages die er staan. Voor mij is dit definitie van een goede moordonderzoeksthriller. Ik kan ook meteen begrijpen waarom ook mannen de thrillers van Ellen graag lezen. De setting waar het verhaal zich afspeelt is zeer mooi uitgewerkt. Je snuift de sfeer van de stad op. Zelf ben ik als achttienjarige in toen nog West- en Oost-Berlijn geweest en dat heeft indruk gemaakt op mij. Ik ben deze reis altijd blijven koesteren. Echt leuk om plaatsen, beelden te herkennen die in het boek komen. Trouwens, ik heb tijdens het lezen ook regelmatig op Google Earth gekeken waar de dingen zich afspelen. Fijn dat er vooraan in het boek een plan staat waarop belangrijke plaatsen uit het verhaal zijn aangeduid. Teken toch dat Ellen ook graag heeft dat de lezer in de sfeer duikt. Ellen gebruikt in haar boek ook vaak Duitse woorden en uitdrukkingen die dan onderaan de pagina verklaard worden. Maakt het geheel nog geloofwaardiger en echter. De personages zijn van verschillende pluimage met allemaal min of meer een twist in. Niemand die meespeelt is helemaal normaal. Wat mij tijdens het lezen opviel was de hoeveelheid passages waarin de personages in een caf of al drinkend op een andere locatie doorbrengen. Grappig om dan achteraf achteraan het boek de extra pagina_s te lezen waarin Ellen aan de hand van enkele vragen wordt voorgesteld. Daarin kreeg ik meteen een antwoord op mijn bedenking over de cafs. Het plot zit heel mooi in mekaar en al lezend heb ik zelf verschillende mogelijke scenario_s doorlopen. Zeker de passages vanuit de moordenaar geschreven maken het extra spannend, die mochten er voor mij gerust meer in gezeten hebben, maakt het verhaal psychologisch sterk. De ontknoping die lang op zich laat wachten en dan uiteindelijk blijft wringen vind ik heel goed. En het einde laat weer ruimte voor een nieuw verhaal. Ik ben ontzettend blij dat ik het boek heb gelezen en zo kennis gemaakt heb met de schrijfstijl van Ellen. Soms heb ik echt behoefte aan deze stijl en dan weet ik dat ik bij Ellen goed zit.