Met dit boek zette Ian indertijd Rebus echt op de kaart. In mijn ogen zijn deze boeken de perfecte mix tussen op amerikaanse leest geschoeide noir en de engelse puzzels. Rebus geeft bladzijde na bladzijde geweldige oneliners weg, het plot is ingewikkeld maar toch te volgen en de sfeer is donker maar niet depressief. Zelden heb ik zo'n dikke pil gelezen zonder me te vervelen. Ian Rankin is met recht de nummer 1 van de Engelse crime writers!