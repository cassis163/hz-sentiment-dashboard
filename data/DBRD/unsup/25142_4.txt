Ik heb dit boek afgelopen januari op de gok gekocht op het Boekenfestijn in Ahoy en eerlijk is eerlijk, ik ben heel blij dat ik het toen meegenomen heb!

De opbouw van het boek vind ik erg fijn, in 5 delen leren we Egon Wagter kennen: In deel 1 gaat de lezer van het warme en spannende Ratanak door naar La Roche in de Ardennen voor het jeugdkamp in deel 2. In deel 3 krijgen we een beter inzicht in het reilen en zeilen van een Cambodjaanse provincie om vervolgens in hoofstuk 4 een missing piece of information voorgeschoteld te krijgen. Deel 5 neemt de lezer mee naar hoe het allemaal begon...

Doordat je gedoseerd informatie krijgt blijft de wil om door te lezen aanwezig en is het zelfs nog spannend ook. Daarnaast is de schrijfstijl helder met niet al te lange zinnen waardoor het heerlijk leesbaar blijft.

Ik weet het zeker, als je dit boek gelezen hebt ga je vanzelf nadenken over 'wat als dat toen anders was gelopen...'.

Al met al: heerlijk en goed leesvoer!