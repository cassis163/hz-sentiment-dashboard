Mathilde heeft het boek zo geschreven dat je vanaf de eerste bladzijde gelijk in het verhaal zit. Evelien is niet blij met haar werk, moppert tegen haar kinderen is boos omdat Taeke altijd afwezig is. Je hebt met haar te doen en leeft onwijs mee.
Echter komt er voor mij al snel een omslag in het verhaal. Evelien zit voor mijn gevoel in een neerwaartse spiraal en ziet geen positieve dingen meer in haar relatie. Wanneer zij Kees ontmoet is hij voor mijn gevoel een blinde vlek. Evelien gaat volledig in hem op en vergeet alles wat er verder nog is. Misschien is de term "liefde maakt blind' hier wel duidelijk van toepassing. Echter is ook deze liefde niet wat het lijkt en komt Evelien uiteindelijk bedrogen uit.

De verwachtingen waren voor de start van het lezen voor mij hooggespannen. De recensies doen geloven dat dit boek "Beter is den Kluun". De meest bekende boeken van Kluun vond ik fantastisch en heb ik dan ook verslonden. Helaas kom ik daarbij voor mijn gevoel wat bedrogen uit. Mathilde verteld een fijn verhaal, maar ik merk dat ik soms in het boek het ook "even kwijt" ben. Ik zit niet altijd lekker in het verhaal en kan mijn vinger er niet op leggen waarom ik dat gevoel heb. Ik denk dat het grotendeels komt omdat het verhaal mij toch onvoldoende vast kan houden. Echter komt er na de helft van het boek weer verandering in en lukt het mij om het boek daarna in 1 ruk uit te lezen.

Mathilde heeft echter een zeer humoristische manier van schrijven en haar uitspraken doen mij regelmatig lachen.

“Mijn lichaam was afgelopen tien jaar alles geweest – een oven, een melkmachine, een klimrek – behalve een object van begeerte.”

De titel van het boek vind ik goed gevonden. Evelien is op zoek naar de ideale man, maar de echte vraag is of er wel een ideale man bestaat. Iedere relatie bestaat uit geven en nemen en zal niet vol zitten met eindeloze hoogtepunten. Wat mij persoonlijk erg stoorde in de relatie tussen Evelien en Taeke was dat ik de communicatie tussen hen extreem miste. Terwijl dat volgens mij toch echt de key is voor een goede relatie!

Ondanks dat ik het boek niet in 1 adem kan noemen met de titels van Kluun vond ik het een prettig boek en zal ik het zeker aanraden bij andere om te gaan lezen.