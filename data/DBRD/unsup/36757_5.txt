“Al op twintig meter afstand rook Will de ziekelijke zoete geur van de dood. Of misschien was het net zoiets als die pijn in zijn arm. Hij rook de dood omdat de gedachte zich in zijn hoofd had genesteld.”
Mijn Mening
“Ondertussen sleepte hij Amanda mee in zijn val. En Faith. En Sara. De schade zou onherstelbaar zijn.”
Wanneer je alle boeken van een schrijfster in huis hebt staan dan jubel je wanneer je hoort dat er een nieuw deel in aantocht is. Dat gebeurde hier dus zeker weten toen ik hoorde dat Verborgen in Juni zou verschijnen. Op de verschijningsdatum viel het boek op de deurmat, en ik merkte dat ik hem steeds maar niet oppakte. Waarom niet, omdat wanneer ik er in begin hij zo uit is en ik dan weer lang moet wachten op een volgend deel. Maar dan toch ik kan mijn nieuwsgierigheid niet langer bedwingen het is tijd voor Verborgen
Verborgen beloofd al veel goeds, wanneer je leest dat Will Trent terug is. En dat is dan ook zeker zo, Will en Sara hebben een relatie maar die relatie gaat niet zonder slag of stoot. Will zijn ingewikkelde verleden duikt op, bij een plaats delict en daar begint de zoektocht. Heerlijk, je bent nog maar 69 bladzijde in het boek bezig of je zit er weer helemaal in, de verhaallijn is pakkend en weer heerlijk herkenbaar. De relatie tussen Will en Sara, het verleden wat Will weer lijkt in te halen, het is als thuis komen na een lange vakantie. Karin Slaughter houd me gevangen in de wereld van Sara en Will, weg leggen is geen optie. Je wilt meer en meer, en door de vlotte schrijfstijl houd het boek je in zijn greep.
Het verhaal is opgebouwd in vier delen; het deel van de plaats delict, twee weken eerder, heden en tien dagen later. Hierdoor kom je langzaamaan achter de waarheid, wat is er gebeurt op de PD in het pakhuis. Het psychologische gehalte in Verborgen is heel hoog, Will wordt heen en weer geslingerd tussen heden en verleden, zijn gevoelens en die van Sara worden flink op de proef gesteld. Je begint in Verborgen na een spetterend proloog waarna je geen idee hebt welke kant het op gaat, en de verrassing die Karin Slaughter je geeft is er eentje die je als vaste lezer niet aanziet komen. Iets wat ze al die jaren verborgen heeft gehouden. Ik kan er nog heel veel woorden voor gebruiken maar, Slaughter is echt de onverschrokken Thriller koningin. Elke thriller liefhebber zou de boeken in de kast moeten hebben of in ieder geval gelezen moeten hebben.
Net als de voorgaande boeken van Slaughter bevat ook dit boek weer een prima staaltje vakmanschap, en zijn de opbouw, de details, de spanning en de verhaallijn weer super te noemen. Als je het mij vraagt word het tijd voor een telvisie serie, de gehele verhaallijn bevat alles wat een goede serie behoeft. Laat Will en Sara in de voetstappen treden van Bones en Rizolli en Isles
Ik besluit deze recensie dan ook met 5 ***** sterren en baal .. want het boek is uit en nu moeten we weer wachten op een vervolg. Is dit boek wel te overtreffen?

“ Eeuwig duurde altijd minder lang dan je dacht”