Projectontwikkelaar Mike Dormer vertrekt vanuit Londen om in Silver Bay, Australië, een kustresort te bouwen. Maar de bewoners van het excentrieke Silver Bay Hotel weten al snel Mikes gehaaide ideeën te temperen. Door de intrigerende Liza McCullen, haar tienjarige dochtertje Hannah en haar legendarische tante Kathleen, die lang geleden de grootste haai ooit in Silver Bay heeft gevangen, begint Mike te twijfelen aan zijn motieven. Wanneer duidelijk wordt dat het bouwproject een negatieve invloed heeft op de walvissen, is het onvermijdelijk dat de tegengestelde belangen van Liza en Mike botsen, met heftige gevolgen voor iedereen.

Ik houd wel van de boeken van Jojo Moyes. Net als in haar andere boeken mooie personages met ieder hun eigen verhaal. Ook van deze genoten en ik werd aangenaam verrast door het einde. Fijne schrijfstijl en het is alsof je zelf midden tussen de dolfijnen en de walvissen bent.
Een mooi boek. Echt een aanrader!