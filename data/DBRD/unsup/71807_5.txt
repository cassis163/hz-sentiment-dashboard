Afgelopen twee maanden heb ik zeven boeken van John Grisham gelezen en ik stel vast dat ik deze - Het Testament - zijn beste vind. Voor mij is het heel duidelijk waarom: zijn zijn boeken vooral legal thriller, Het Testament is veel meer een combinatie van legal thriller en avonturenroman. Laat ik nou vinden dat Grisham dat heel goed doet; ik ontdekte dat al toen ik recent Ford County las, een bundel korte verhalen, waarin ook duidelijk werd dat hij het best tot zijn recht kwam als hij zich ook af en toe losmaakt van het advocaten- en rechtszaalwerk. Laat duidelijk zijn, ook ik vind Grisham in zijn legal thrillers weergaloos; er is geen betere. Maar als je er een aantal van hebt gelezen dan wordt het toch allemaal een beetje hetzelfde. Een stap buiten de rechtszaal is dan meer dan welkom en meteen blijkt dat Grisham het vak van avontuurlijke thrillers minstens zo goed verstaat.
En dan nog wat: ik heb me wel eens sterk uitgelaten t√©gen het verschijnsel christelijke thrillers. Daarvoor verwijs ik naar een blog op deze site over dat onderwerp. In Het Testament sluipt dit issue ook binnen. Maar het merkwaardige ervan is dat Grisham er ondanks mijn allergie naar mijn gevoel heel goed mee weg komt. Hij weet het heel acceptabel een plaats te geven. Zijn thriller is er zeker niet zwakker door geworden. Vijf sterren!