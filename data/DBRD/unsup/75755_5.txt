Ik ben opnieuw onder de indruk van deze schrijfster...Dit is nu de tweede YA die ik van haar gelezen heb en het smaakt naar meer...

De personages zijn levensecht beschreven, de schrijfstijl lekker vlot en het thema is heftig !

Als Katie haar eerste communie doet, wordt deze avond afgesloten met een feestje in het huis van Tara ( de vriendin van van Eileen en de moeder van Katie )
De hele vriendengroep is aanwezig , er wordt goed gefeest en de cocktails worden in grote getale gedronken. De sfeer lijkt gezellig, totdat Vince zich hondsberoerd voelt en naar huis gaat..
Strompelend weet hij zijn kamer te bereiken, waar het binnen een korte tijd helemaal fout gaat...
De volgende dag wordt Vince levenloos aangetroffen..wat is hier gebeurd?

Eileen wil deze vraag beantwoord hebben en gaat op onderzoek uit. De uitslag van de autopsie wil ze niet afwachten, dus trekt ze de stoute schoenen aan om allereerst haar vrienden te vragen of iemand iets gemerkt heeft. Vooralsnog komt er geen duidelijkheid, totdat ze de nieuwe eigenaar van * Heartbeat* tegen het lijf loopt. Deze jongen geeft haar de kriebels met zijn doordringende ogen en ze vertrouwd hem allerminst. Door haar onderzoek loopt ze ook tegen afschuwelijke feiten aan wat haar overkomen is als kind. Het verhaal is boeiend en het boek is absoluut niet weg te leggen.

Heerlijke korte hoofstukken met telkens een zwarte bladzijde bij een nieuw hoofdstuk. Hoe toepasselijk!
Het verhaal krijgt een hele andere wending en in het laatste hoofdstuk wordt helemaal duidelijk wat er precies gebeurd is...Ik bewonder Jennefer Mellink, wat een schrijfster !
Ik heb het boek  in één dag uitgelezen en kan niet wachten op een volgende! Chapeau Jennefer Mellink !!