Dit is een perfect verhaal voor de donkere dagen in December. Een beginnende romance, maar vooral de kerstsfeer in een witte sneeuw wereld. Kayla heeft tot haar dertiende levensjaar een gelukkig gezinsleven. Tijdens haar dertiende kerstfeest valt haar leven in duigen als haar vader er een andere liefde op na houdt. Vanaf deze tijd woont ze alleen bij haar moeder totdat deze haar naar een kostschool stuurt. Jackson levert zijn eigen dromen in om een familiehotel voor een faillissement te redden. Om dit voor elkaar te krijgen huurt hij Kayla, als pr specialist, in om een week naar vakantieoord Snow Crystal te komen om aan een reddingsactie te werken. Hier ontstaat een ontluikende romance. Het verhaal leest heerlijk weg. Kayla heeft twee gezichten, haar professionele-, en haar gevoelskant. Kerst is voor haar een ellendige tijd waarin ze zich alleen en eenzaam voelt. Kan Jackson haar gevoelens veranderen zodat ze weer van het Kerstfeest kan genieten? Dit verhaal bevat een mooie kerstgedachte.