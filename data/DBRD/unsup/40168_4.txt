‘Wat Milo zag’ is een zeer vertederend verhaal van een negenjarig jongetje uit Slipton, Engeland.

Milo heeft retinitis pigmentosa, een oogaandoening waardoor hij alleen door een héél klein gaatje kan kijken. En omdat hij dan zo zijn best moet doen, ziet hij dingen die anderen over het hoofd zien. En veel dingen niet. Milo ontpopt zich als een ware detective in zijn drang om de wereld te begrijpen.
Zo ontdekt hij de geheime praktijken van zuster Thornhill, die helemaal niet zo lief en netjes is zoals op de foto’s lijkt. Ook sluit Milo ontroerende vriendschappen - al kan niemand in de buurt komen van zijn liefde voor oma en varkentje Hamlet.

Deze opmerkelijke roman is geschreven met de oprechtheid van dit negenjarige jongetje. Het boek vertelt zijn inhoud met de eerlijkheid zoals enkel kinderen de wereld aanvoelen.

En nu ga ik op onderzoek uit. Ik wil namelijk zeker weten dat de schrijfster echt een mevrouw is en niet een negenjarig jongetje.