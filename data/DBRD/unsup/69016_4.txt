Vlot verhaal waarin de lezer meegezogen wordt. Emory 'verdwijnt' tijdens een looptraining en wordt uiteindelijk opgevangen door een ietwat bizar persoon die in een blokhut huist. Gaandeweg leert ze de eigenaardigheidjes van deze man kennen, zonder dat ze echter zijn naam te weten komt. Hij zit boordevol geheimen, zoveel is duidelijk, maar ze kan echt geen hoogte van hem krijgen. Ze leert verschillende facetten van zijn persoonlijkheid kennen en waarderen. Hij kan agressief uit de hoek komen, maar soms is hij dan weer bijzonder teder. Een heel intrigerend persoon, wat Emory aan het denken zet over haar eigen man.
Wanneer ze door deze zonderling uiteindelijk weer naar de bewoonde wereld wordt gebracht, blijven de twijfels hangen. Uiteindelijk blijkt ze haar eigen man toch niet zo goed te kennen en is niets meer wat het lijkt.
Spannend verhaal dat je tot het einde in de greep houdt.