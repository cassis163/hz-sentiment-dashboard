Voordat ik met De code begon had ik helaas wat teleurstellende leeservaringen opgedaan. Van de drie voorgaande boeken heb ik twee helemaal niet uitgelezen omdat ik ze ronduit saai vond en het derde boek was zo ontzettend ongeloofwaardig dat ik hier ook bijna de brui aan heb gegeven. Ik was dus al enigszins ongerust dat ik te maken had met een leesdip. Totdat ik met De code begon. Direct vanaf het begin zat ik in het verhaal. Het duurde even voordat ik in de gaten had waar het verhaal naartoe ging maar alle reacties waren eigenlijk wel zoals het ook in het echt zou kunnen gaan.
Het lezen van De code was dus echt een opluchting. Ik kan dit boek alleen maar aanraden om te gaan lezen.