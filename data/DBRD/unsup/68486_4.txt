Georgië is de basis voor dit boek, een prachtig land ten zuiden van Rusland gelegen tussen zeeën. Een land dat zeer onder invloed staat en heeft gestaan van ‘grote broer Rusland’, een land met een enorme historie en vele verhalen.

Nino Haratischwili creëert een familie die acht generaties overspant. In de proloog worden al zoveel ‘draden van het tapijt’ blootgelegd, dat de start van het eerste hoofdstuk “Stasia” een logisch begin is van dit familie epos, dat uitnodigt tot doorlezen om het tapijt compleet te hebben na zeven hoofdstukken.
De achtergrond van de gebeurtenissen in de familie wordt gevormd door de vreselijke, maar ook boeiende geschiedenis van Rusland. De Russische Revolutie, de opkomst van het socialisme, Stalin, Beria, De Eerste en Tweede wereldoorlog, de burgeroorlog, alles komt langs, niets wordt geschuwd. Het is leven en overleven. Nino Haratischwili weet een zeer realistisch beeld te schertsen van een eeuw vol drama, en een familie die daarin worstelt. De hoofdpersonen zijn zeer karakteristiek en hebben allen hun eigen verhaal en momenten van geluk en ellende (waarbij de verhouding nogal scheef is).

1248 pagina’s, niet een boek om ‘even’ op te pakken. Maar wel een boek dat zeer de moeite waard is om tijd voor te maken en het te lezen.
Nino Haratischwili heeft het boek in het Duits geschreven, en onlangs is het vertaald naar het Nederlands. Bijzonder daarbij is, dat het zeer goed is vertaald, het staat vol prachtige poëtische zinnen die direct tot de verbeelding spreken, of tot nadenken zetten.

Het boek is een verhaal over geschiedenis en mensen, over keuzes en de gevolgen ervan en over leven en overleven. En verhaal waarin de lezer wordt meegetrokken in het leven onder een communistisch regime. Het is Nitza die het verhaal verteld, het verhaal van haar familie. Door de afwisseling tussen de verschillende personen wordt de geschiedenis gezien van uit verschillend perspectief. De levensverhalen zijn allemaal uniek en hebben toch ook veel raakvlakken, het maakt het geheel een enerverend en boeiend boek.