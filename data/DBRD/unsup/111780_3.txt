Elsa Aaldering en Anna de Korver zijn hartsvriendinnen. Zij zitten bij elkaar in de klas en delen lief en leed. Zij zijn zeer verontwaardigd wanneer hun geliefde meester de Bruijn ineens niet meer op school verschijnt omdat Joodse mensen geen les meer mogen geven. Zij missen zijn geweldige verhalen enorm en gaan op onderzoek uit. Al snel merken zij de nare kanten van de oorlog. Wanneer Anna dan ook nog verdwijnt is Elsa ten einde raad.

Elsa heeft 3 broers. Zij helpen vaak mee in de goedlopende kruideniers zaak van hun vader. Wanneer blijkt dat haar 2 oudere broers misschien moeten gaan werken in Duitsland probeert Elsa een plan te bedenken. Met alle gevolgen van dien…

Het verhaal speelt zich af in de huidige tijd. Elsa is inmiddels oma. Haar man Willem is 7 jaar geleden overleden. Tijdens een familiefeestje met Elsa’s kinderen, kleinkinderen en broer Evert-Jan realiseert Elsa zich dat dit wel eens de laatste keer kan zijn dat zij kan vertellen over de oorlog met al zijn verschrikkelijkheden. Dit was immers verboden terrein in het huwelijk met Willem. Zij zijn direct na de oorlog met elkaar getrouwd en wilden de oorlog achter zich laten. Wanneer Elsa aangeeft dat ze haar verhaal wil doen hebben haar kinderen (en vooral haar oudste zoon Dirk) hier moeite mee, ook zij hebben geleden onder het verleden van hun opa. Elsa heeft in die tijd een dagboek bijgehouden waardoor ze haar verhaal heel mooi terug kan halen. Het wordt een emotionele avond met grootse onthullingen.
Ik vind het boek mooi. Het leest lekker weg, de spanning wordt goed opgebouwd. Je voelt het einde naderen. Ik vind de verhalen rondom de chocoladefabriek erg leuk om te lezen en ik vind dat het boek niet te zwaar is neergezet qua oorlogsdramatiek waardoor het ook goed te lezen is voor dames. Het is sowieso geen zwaar boek, meer een avonturenroman.

Het is jammer dat er best wel veel fouten in staan. Dit is storend. Met name de laatste vind ik erg jammer. Wanneer op blz. 232 Anna Elsa wordt genoemd.