Aaf van Pommeren is een meisje van 6 jaar als eerst haar moeder en daarna ook haar vader zich bekeren tot de Pinkstergemeente. Tot dan toe had ze een gewoon leven waarin ze zwemt met haar vader en af en toe naar de Achterhoek gaat waar haar grootouders wonen. Het toetreden van het gezin tot de Pinkstergemeente verandert haar leven volledig. Niet alleen worden de bijeenkomsten in hun huis gehouden, maar ook vangen haar ouders iedereen op die hulp nodig heeft. Zo groeit Aaf op in een situatie waar iedereen zingt altijd vrolijk te zijn, maar dit eigenlijk niet altijd is. Als ze gaat studeren in het roerige Amsterdam van de jaren 80 blijkt niet alleen dat ze heel beschermt en wereldvreemd is opgegroeid maar komt ze ook allerlei verleidingen tegen die des duivels zijn. Ze zal hierin haar eigen weg en keuzes moeten maken. Blijft ze vasthouden aan de keuze die haar ouders destijds gemaakt hebben toen ze kozen voor de Pinkstergemeente of gaat ze haar eigen weg.
Het verhaal begint met het duidelijk neer zetten wat de Pinkstergemeente voor geloofsgemeenschap is en wat het inhoud om hier in op te groeien als kind. Veel van de anekdotes die beschreven worden zijn herkenbaar en worden op vaak humorvolle wijze becommentarieerd vanuit de gedachte van Aaf of haar broer. Het is echter jammer dat de schrijfster door te veel anekdotes in herhaling valt en het verhaal wat traag wordt.
Het midden deel van het verhaal is een opmaat voor het vertrek van Aaf naar Amsterdam en heeft meer vaart. Als Aaf eenmaal in Amsterdam is wordt het verhaal wat fragmentarisch en lijkt de tijdsspanne ook niet altijd te kloppen. Aaf maakt een aantal keuzes , maar deze komen meestal vrij plotseling en worden niet uitgewerkt.
Wat het verhaal mist is diepgang, zowel de karakters als de gebeurtenissen blijven wat vlak, er zit geen diepere laag onder. Het is juist interessant waarom bepaalde keuzes worden gemaakt.
De schrijfster heeft duidelijk research gedaan naar de Pinkstergemeenschap, het is daarom jammer dat ze dat op bijvoorbeeld gebeurtenissen op medisch gebied niet zorgvuldig heeft gedaan.
Door de schrijfstijl leest het verhaal wel vlot en prettig en blijf je doorlezen waardoor ik het toch drie sterren geef.