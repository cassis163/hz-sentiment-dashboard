Ik was blij toen ik werd uitgekozen om dit estafette boek te lezen. Tegelijkertijd had ik zo iets van “Oei wat heb ik nu gedaan? Als ik het nu helemaal niets vind, dan kan ik het boek niet zomaar aan de kant leggen, want die recensie moet er komen.” Maar al meteen bij de start werd duidelijk dat mijn vrees onterecht was, van begin tot einde gaf het boek me een heel goed gevoel.

De cover: Een wat trieste, weinig gekleurde cover. Maar het is dan ook een triest verhaal .
Het oog : Vanuit de dood houdt Lilith alles in het oog.
De 2 jongetjes : In de loop van het boek wordt duidelijk wat hun rol is.
De tekst : Tijd voor wraak. Lilith’s zelfmoord is de ultieme wraak op al wie haar pijn en verdriet heeft gedaan

Het boek : Proloog: maakt je meteen wakker
5 delen, opgebouwd uit verschillende hoofdstukken: houdt je alert, nieuwsgierig, vragend
Epiloog : een fantastisch einde

In de proloog maken we meteen kennis met een zekere Caroline. Wie is ze? Wat komt ze hier doen? Als je denkt dat je dat meteen het volgende hoofdstuk te weten komt? Vergeet het maar. Wat wel zeker is, we zullen nog van haar horen.

Dan gaat het verhaal echt van start, met de verhaallijn van een moord in een parkeergarage. Inspecteur Zachée wordt belast met het onderzoek en is vastbesloten de dader te vinden. Wie is het slachtoffer? Wie is de dader? Wat is het motief? Hoe houdt dit verband met de rest van het verhaal?
""""""""""""""""""Er is iets, iets met dit alles, iets wat niet klopt. Ze voelt het, het prikt en tintelt binnenin. Maar ze kan er de vinger niet op leggen"""""""""""""""""""

In de volgende hoofstukken maken we kennis met de andere personages. Via (soms wat te lange – maar voor mij niet echt storende) beschrijvingen en terugblikken naar hun verleden leren we hen beter kennen. Wat ze met elkaar te maken hebben wordt in de loop van het verhaal duidelijk.
Er is ook een hoofdstuk gewijd aan de “ik” persoon, maar het duurt toch wel enige tijd om echt zekerheid te krijgen over wie het hier gaat. Dat houdt er alleen maar de spanning in.

Na haar dood wordt stilaan duidelijk hoe Lilith haar zoete wraak heeft voorbereid. Ze gaat ver, heel ver om na haar zelfmoord iedereen te doen boeten voor het leed dat haar werd aangedaan.
""""""""""""""""""Terwijl iedereen dacht dat ik het weekend vulde met het opruimen en weggooien van de zaken van Alex die nog bij ons thuis lagen, sloot ik de deal van mijn leven""""""""""""""""

Telkens je als lezer denkt te weten hoe het zou kuNNen zijn, gebeuren er weer verschiLLende dingen die een ander licht op de zaak werpen.
Hoofdstuk na hoofdstuk word je als lezer nog maar eens op het verkeerde been gezet.
Naarmate het boek vordert, wordt een en ander wat duidelijker, alhoewel…?

De figuur uit de proloog duikt weer op. En enkele nieuwe personages maken hun intrede.
De auteur houdt je echt heel goed wakker en zorgt ervoor dat de spanning blijft zinderen tot het allerlaatste hoofdstuk.
En dan heb je de epiloog nog niet gelezen : Deze is gewoon fantastisch en laat je als lezer nadenken : “is dit verhaal nu ten einde of niet?”
""""""""""""""""Helemaal onderaan, netjes ingepakt in een heel klein plastic zakje, zit hij. Ook voor je-weet-maar-nooit""""""""""""

Besluit:
Een super debuut, het verhaal houdt je in zijn greep, een verbluffend einde. Kortom het boek laat je na het lezen niet meteen los.
Voor mij is het 4 sterren waard.