Staccatoschrijfstijl: irritant, maar passend bij de sfeer (of net andersom).
Technisch: al ben ik niet helemaal een leek op digitaal gebied, dit ging me boven de pet, zodat ik de clous niet begreep.
Vlak: omdat ik niet alles kon volgen werd 'Bot' voor mij een oppervlakkige thriller, die ook nog eens nergens spannend was.
Teleurstellend: ik herken in 'Bot' niet de Charles den Tex die ik graag lees.

Drie sterren, omdat 'Bot' voor lezers die beter thuis zijn in de digitale wereld een prima leesbeleving kan zijn en omdat het een uniek, actueel en knap boek is. Maar niet mijn smaak.