Als eerste wil ik Kabook uitgeverij en Lydia bedanken dat ik één van de gesigneerde proefexemplaren heb mogen lezen.
Wat vind ik ervan? Lees hieronder mijn recensie:
Het verhaal gaat over de 43-jarige journaliste Mikayla. Haar man heeft zelfmoord gepleegd. Haar wereld stort in. Steven, die uit Canada kwam, laat haar een huis na in Rocky Roads in Canada. Daar heeft ze nooit iets van geweten. Ze verhuist met hun twee kinderen van Amsterdam naar het uitgestorven Rocky Roads. Mikayla wil een thriller gaan schrijven en hoopt in het rustige Canada inspiratie te krijgen voor dit boek. Maar als ze er nog maar net wonen, stuit ze op een aantal eigenaardige zaken. Mikayla is niet voor niks journalist, ze wil uitzoeken wat er in het verleden gebeurd is in dit dorpje. Maar daar maakt ze geen vrienden mee, iedereen lijkt haar tegen te werken, op een enkeling na. Heeft Rocky Roads iets te verbergen? Ze is vastbesloten om er achter te komen, ook al valt het soms niet mee als er persoonlijke dingen gebeuren.
De schijfster heeft Mikayla goed omschreven, je kan je zeer goed in haar inleven. Alles wat Mikayla meemaakt of doet, maakt je zelf levensecht mee. De leuke dingen, de spannende en vooral de zeer emotionele scenes.. het is zo goed beschreven dat JIJ Mikalya bent en haar angst en verdriet letterlijk tot in je tenen kan voelen… Ook de andere karakters worden goed beschreven. Met haar zoon Jason heb ik echt te doen. Ik wil hem knuffelen en hem vertellen dat het niet aan hem ligt..
De omgeving wordt ook erg realistisch en sferisch beschreven. Je ziet het zo voor je, alsof er een film in je hoofd afspeelt.
Het boek leest vlot en is vanaf de eerst letter spannend. Het is de schrijfster gelukt om de spanning tot het plot op te bouwen en te komen met een erg goed en zeker niet te voorspellen eind. Dit boek is het meer dan waard om gelezen te worden.