Reinout is het schoolvoorbeeld van een keurige, wat onzekere jongen uit Baarn. Hij houdt van klassieke muziek, speelt piano en gaat na het afronden van zijn VWO studeren in Amsterdam. Wanneer Nout uit huis gaat, komt hij in contact met Leia, bassist van een metal band. Hoewel Leia en Nout twee uitersten zijn, blijkt muziek een verbindende factor. Wanneer de leadzanger van de band moet afkicken van de drugs, wordt Nout gevraagd om in te vallen. Zo rolt hij in een wereld die zijn hele leven verandert...

In de meeste boeken van Jackie van Laren is de hoofdpersonage vrouwelijk en zo'n midden 20. In dit boek niet; Reinout is net 18. Dit maakt dat het boek heel anders is dan de voorgaande boeken en er andere topics worden aangesneden.

De onzekerheid, de gedachten en de emoties van Nout weet de schrijfsten fantastisch op papier weet te zetten, waardoor je Nout goed leert kennen. De onmacht en frustratie, wanneer Leia voor Cat kiest. De twijfels en de dilemma's waar hij voor staat en hoe hij de muziek voelt terwijl hij speelt. Het liefst zou ik Nout en Daan opzoeken op youtube om hun muziek te beluisteren, nieuwsgierig naar wat ze maken. Maar dat kan natuurlijk niet :)

Min punten aan dit boek zijn moeilijk te vinden. Misschien dat Nout een wat erg grote omslag maakt van jongen in spencer die niet met meisjes durft te praten naar jongen op kisten en met wenkbrauw piercing die meisjes oppikt na de show. De optredens in het buitenland, de landen die ze aan doen. Aan de andere kant; nu kan ik daar mijn eigen fantasie op loslaten. Ik zie al voor me hoe ze in Nieuw Zeeland of in Bali staan op te treden. En, lekker clich√©, het boek had van mij nog wel wat langer mogen duren.

Conclusie; Een lekkere feelgood roman waarin de schrijfster de personages, gedachten en gevoelens sterk weg zet en je wordt mee gesleept in het verhaal. Het is leuk om te zien hoe de schrijfster een ander 'type' hoofdpersonage neerzet ten opzichte van haar vorige boeken. Ook leuk hoe ze personages uit vorige boeken laat terugkomen in dit verhaal!