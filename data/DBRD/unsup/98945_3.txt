Dit is beslist niet mijn genre, gewoonlijk lees ik geen kinderboeken. Toch denk ik dat dit boek voor bepaalde kinderen bijzonder aantrekkelijk is: het is een spannend en leerzaam verhaal waarin je veel leert over de prehistorie, zonder dat het "leren" er teveel op ligt. Er is genoeg aanleiding om de fantasie te prikkelen, zodat kinderen zelf "prehistorietje" kunnen spelen (een van mijn neefjes doet dat graag).
Mooi is hoe er een vorm van magie wordt gebruikt in het verhaal. Dat ligt er niet te dik op, het is ook niet zo gedaan dat het "gevaarlijk" is, het wordt meer gebracht als een feitelijk "zo dachten de mensen vroeger nu eenmaal". Daarom blijft het een boek voor een breed publiek.
Het einde is ongebruikelijk en misschien moeten ouders van jonge kinderen het zelf even lezen om te voorkomen dat er drama's ontstaan.
De afbeeldingen in het boek zijn sfeervol en verraden niet teveel van de plot.