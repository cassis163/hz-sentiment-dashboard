Ik heb al enkele van John Grishams boeken gelezen zoals The Client, Advocaat van de Duivel, Achter gesloten deuren en de Rainmaker. Door bovenstaande boeken werd ik een echte Grisham fan en had ik dus ook hoge verwachtingen van dit boek. Tot mijn grote spijt moet ik toegeven dat het boek mij niet zo kon bekoren. Het is op zich een heel mooi verhaal maar hetgeen ik jammer vind, is dat er in dit verhaal niet echt spanning opgebouwd wordt. Ik vond het een boek dat je van uit je luie zetel relaxed kan lezen. Ik ben meer voorstander van een verhaal waarbij je op het puntje van je stoel moet gaan zitten omdat het zo spannend is. Hierdoor kon ik dus ook maar 3 sterren geven aan Het laatste jurylid.