Na het lezen van het eerste deel over deze straatkat was ik benieuwd hoe het leven van Bob en zijn baas James verder was verlopen. Ook dit deel vormde weer prettige lectuur, met sympathieke hoofdfiguren. Maar er werd wel erg veel in herhaald. Dat is prettig als je het eerste deel niet hebt gelezen, maar nu was het veel van hetzelfde. Aan het eind kreeg het verhaal wat meer vaart en ging het meer over het leven dat Bob en James nu leiden. Daar werd het wat interessanter door.
James schrijft, dat hij van zijn verslavingen af is. Van zijn drugsverslaving dan wel, want ondanks zijn eeuwige gebrek aan geld kon er wel wat af voor sigaretten. De ene na de andere wordt opgestoken en beschreven. Stoorde me. Klein beetje.
Verder goede kerstlectuur.