`Jij zult voor altijd zwijgen en ik zal verdwijnen in het donker,´zei je ooit dreigend tegen een slachtoffer.
Doe de deur open. Laat je gezicht zien. Kom in het licht.´
Michelle McNamara schrijft deze slotwoorden aan de dader in haar brief `Brief aan een oude man.´
Feit is dat er nu een verdachte opgepakt is, twee maanden na het uitkomen van dit boek. Iets wat de auteur niet mee heeft mogen maken nadat zij overleed in 2016. Dat geeft een wrange bijsmaak, het was haar gegund na al haar inspanningen om alle gebeurtenissen, gruwelijkheden, bewijzen, verdachten op een rijtje te krijgen. Het is veel informatie die op je afkomt als je dit boek open slaat. Je moet je er in vast willen bijten net als de schrijfster.
Het is niet voor mensen met een weke maag want de omschrijving van de verkrachtingen, de onmacht, de details van de moorden is heftig.
In het midden van het boek staan foto´s van enkele moordslachtoffers.
Dan komen ze heel dichtbij...
Drie namen voor een dader: East Area Rapist, Original Night Stalker en Golden State Killer, deze laatste benaming gedoopt door Michalle McNamara omdat de dader van boven naar onderen door Californië toesloeg.
Hij sloop rond in gegoede buurten, stalkte degene op wie hij het gemunt had. In eerste instantie vaak vrouwen alleen thuis zodat hij ze kon verkrachten. Later stelletjes waarbij de man de bordjes op zijn rug niet mocht laten vallen want bij een geluid zouden ze `eraan gaan.´
Dat `eraan gaan´ gebeurde later toen hij aan het moorden sloeg. Zeer gewelddadig.

In het tweede gedeelte van het boek gaat ze op stap met Paul Holes. Een rechercheur die zich ook vast bijt in deze onopgeloste zaak met zoveel slachtoffers. Ze gaan samen crime scenes langs en diepen alle feiten op uit dossiers, en proberen vragen te beantwoorden en verdachten uit te sluiten of juist vast te pinnen als de dader. Michelle houdt hem op de hoogte van wat ze ontdekt op het inter als amateur detective. Hij noemt haar op een gegeven moment `Een van ons.´ Wat voor haar een compliment moet zijn geweest!

Ik denk zeker dat haar obsessie voor deze zaak heeft bijgedragen aan het opleven van deze coldcase zaak en het uiteindelijk oppakken van Joseph DeAngelo. Een pluim voor haar!