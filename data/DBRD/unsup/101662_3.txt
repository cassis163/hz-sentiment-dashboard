Het meesterwerk is de debuutthriller van een Noorse auteur en blijkbaar ook het 1ste deel van een trilogie.
De korte inhoud sprak mij wel aan en de goeie recensies lieten mij niet twijfelen om dit boek te lezen. Uiteindelijk hield ik een dubbel gevoel over.
Het is een origineel thema - een journalist ontvangt mails, waarin moorden aangekondigd worden en de moordenaar het recht in eigen handen wil nemen.
Het onderzoek naar de moord wordt afgewisseld met stukken uit het verleden en hersenkronkels van de moordenaar. Op zich een interessant verhaal, maar de tussenverhalen laten heel weinig los over de echte bedoeling. Halverwege begon het wat saai en langdradig te worden.
Het plot wordt origineel uitgewerkt maar de ontdekking van de echte moordenaar komt dan weer wat te plots over. Ik vind dat er te weinig wordt gewerkt naar de onthulling van de dader.
Toch een gesmaakt debuut en ik blijf wel nieuwsgierig naar de volgende delen.