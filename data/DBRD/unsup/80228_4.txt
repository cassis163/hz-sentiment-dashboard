Na lezing van het boek " Het negende gebod " van Chris Houtman wist ik niet goed wat ik met de ondertitel aan moest : Gij zult geen valse getuigenis afleggen. Ik ben dat dan gaan opzoeken op internet en via Wikipedia zag ik daar dat er een verschil is in de vertalingen van de 10 geboden van de Rooms-katholieke kerk en de protestantse en de oosterse en de joodse godsdiensten. Ik ben van 1950 en ben dus in de helft van de vorige eeuw opgegroeid met de Mechelse Catechismus. Daarin hadden we geleerd...
1 bovenal bemin een God
2 zwer niet ijdel, vloek nog spot
3 heilig steeds de dag des Heren
4 vader, moeder zult gij eren
5 dood niet, geef geen ergernis
6 doe nooit wat onkuisheid is
7 vlucht het stelen en bedriegen
8 ook de achterklap en 't liegen
9 weest steeds kuis in uw gemoed
10 en begeer nooit iemands goed

Maar na lezing van het boek kan ik wel de ondertitel aanvaarden.
Verder wordt in het boek een goed overzicht gegeven van hoe een film tot stand komt.
Alhoewel ik mij toch vragen stel hoe acteurs en actrices reageren als hun naam genoemd wordt in zo een thriller.
Het is wel spannend tot aan het onverwachte slot. Wel een aanrader!
#hebbanbuzz