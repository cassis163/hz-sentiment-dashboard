In België heerst na de terreuraanslagen een verhoogd dreigingsniveau.
Op inspecteur van politie Luk Borré wordt een aanslag gepleegd.
Met verbetenheid onderzoekt hij een verkrachtingszaak van twee jonge meisjes. Ook worstelt hij met de wens van zijn moeder, die in het ziekenhuis is opgenomen.

Veel elementen voor een spannend verhaal dat mij echter nooit sterk heeft kunnen boeien. Het verhaal oogt bij momenten vrij verwarrend en mist een strakke verhaallijn.
Ook vervalt Jos Pierreux op bepaalde momenten te veel in herhalingen. Een voorbeeld zijn de eerste 30-40 bladzijden waar Luk Borré bijna oeverloos voor zichzelf blijft filosoferen over de aanslag op hem.

Dit boek heeft in Vlaanderen de Knack Hercule Poirot 2018 prijs gewonnen voor de beste Vlaamse misdaadroman. Voor mij toch een raadsel op basis van welke verdienste. Ik sluit me meer aan bij gemiddelde waardering van de Hebban lezer.
Ik heb het uiteindelijk nog drie sterren gegeven, maar het zijn zwakke sterren