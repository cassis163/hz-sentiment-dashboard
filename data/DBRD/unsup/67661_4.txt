EMOTIONELE EINDELOZE DAGEN

Onze eindeloze dagen. Een debuut van Claire Fuller, is mij erg goed bevallen.
Het verhaal is reeds diverse keren bij recensies omschreven dus ga ik hier niet meer op in, doch wil graag jullie meedelen van mijn bevindingen en waardering van dit boek.

Ik vind het een zeer spannend en indrukwekkend verhaal. Heel emotioneel om mee te gaan op de reis die de achtjarige Peggy samen met haar vader onderneemt.
Peggy, die ervan uitgaat dat ze samen met haar vader alleen op de wereld is en
de rest is vergaan, mist natuurlijk haar moeder wél, maar ze past zich aan de natuur aan omdat ze weet dat er niets meer is buiten haar vader en haar zelf.
Iedereen kent de zin: In een hutje op de hei willen wonen. Door het lezen van dit verhaal waan je je af en toe zéker in het zéér armoedige hutje op de hei.

In het begin vond ik het een beetje langdradig, veel dagen waren hetzelfde, weinig spanning.
Maar vanaf de helft begon het verhaal me te pakken. Gebeurde er veel en werd het erg spannend. Ik vind dat de schrijfster een fijne schrijfstijl heeft, en mooie korte hoofdstukken maken dit boek tot een prachtig, spannende thriller met een einde dat ik écht niet heb zien aankomen. Een schitterend debuut. Ik waardeer dit boek zéker met 4 sterren.