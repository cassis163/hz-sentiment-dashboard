Ooit kreeg Elsie een krokodil, oh nee alligator van haar ex. Haar huidige man Homer heeft het wel gehad met deze Albert. Op een dag is voor hem de maat vol: Albert moet weg. Wat volgt is een reis naar Florida, een reis die alles behalve recht verloopt. Onderweg belanden Homer en Elsie in allerlei vreemde situaties. Hoewel de titel Ã©n de achterkant van het boek doet vermoeden dat Albert de hoofdrol speelt, is dat helaas niet waar. Wie een grappig verhaal met een alligator in de hoofdrol verwacht, kan een zware dobber verwachten. De alligator is weliswaar de aanleiding tot het maken van de reis, maar hij zorgt niet voor de situaties waarin Homer en Elsie zich bevinden. Daar zorgen ze namelijk zelf voor.

Tot zover klinkt het leuk en aangenaam.

De eerste hoofdstukken heb ik in een keer gelezen, maar daarna liep ik vast. Ik kwam er niet meer doorheen. Uiteraard een aantal keren geprobeerd, maar ik ben het verhaal kwijt of beter gezegd: het verhaal is mij kwijt. Normaal kan ik me helemaal verliezen in een boek, maar nu gebeurd dat gewoon niet. Het ligt niet aan de schrijfstijl, het boek is gemakkelijk geschreven en daarom ging ik ook als een speer door de eerste hoofdstukken heen. Maar toen ging de rem erop en hij gaat niet meer los.

Wel jammer, nou weet ik niet hoe het afloopt, maar ik ga t zeker later nog een keer proberen.