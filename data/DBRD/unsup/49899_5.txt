Een jong Joods meisje vertelt in simpele bewoordingen het verhaal van haar jeugd in de oorlogsjaren. Hoe intens indrukwekkend weet Marga Minco de realiteit van de geleidelijke afzondering van de joodse inwoners weer te geven en hoe simpel het was om hen daarna per straat af te voeren. Zoals al zo vaak wordt opgemerkt, hing het vaak van puur toeval af of je overleefde. Het meisje overleefde. Haar familie niet. Een ingrijpende leeservaring.