‘De Experimenten’ was het boek dat ik mocht lezen voor een Blind Date leesclub. Het boek stond al hoog op mijn verlanglijst dus ik was blij toen deze op mijn deurmat viel.
Het heeft mij niet teleur gesteld. Het verhaal is mooi geschreven met afwisselende hoofdstukken die zich steeds afwisselend in het heden en het verleden van de hoofdpersonen afspeelt.
Het verleden van Charlie gaat over haar lastige jeugd waarin ze het niet makkelijk had omdat ze, na de dood van haar moeder, werd opgevoedt door de nieuwe vrouw van haar vader, Alma.
Alma’s hoofdstukken over het verleden gaat over de tijd waarin ze in het kamp Auschwitz heeft gezeten en dit verleden vol vreselijke herinneringen met zich voortsleept en haar opvoeding van Charlène (Charlie) sterk heeft beïnvloedt. In de huidige tijd ligt Alma op sterven en wordt Charlie gedwongen een weekend voor haar te zorgen terwijl ze elkaar vijftig jaar niet hebben gezien of gesproken doordat Charlie van huis is weggevlucht voor stiefmoeder Alma. In dit weekend begint Alma voor het eerst over haar verleden in Auschwitz te vertellen.
Het boek had door de afwisseling continue mijn aandacht en liet mij regelmatig even stil staan bij een bepaalde mooie zin of stelling. Een mooi boek over hoe een oorlogsverleden niet alleen degene die het overkomt tot slachtoffer maakt.