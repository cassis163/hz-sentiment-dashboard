Langs de afgrond heb ik van dizzie.nl toegestuurd gekregen om te recenseren, hiervoor mijn dank.
Als ik de kaft bekijk dan zal het niet snel een boek zijn dat ik op zou pakken als ik het in een boekenwinkel zag liggen. Je zit twee geknevelde handen en een deel van vrouwelijke benen afgebeeld in zwart wit kleuren. Het is mij allemaal te donker, maar na het lezen van het verhaal past de cover toch wel bij het boek want het verhaal is ook donker voor de hoofdpersonage Reeve.

Het verhaal begint met een proloog over het verplaatsten van een ontvoerd meisje. Het is niet gelijk duidelijk of het inderdaad om Reeve gaat, de hoofdpersoon volgens de achterflap. Het is een goed begin van een boek dat erg spannend lijkt te worden. Het daadwerkelijke verhaal speelt zich 6 jaar later af. Als er bij toeval een ontvoerd meisje wordt gevonden wordt de hulp van Dr. Lerner ingeschakeld omdat hij de specialist is op dit gebied. Als de ouders hem vragen of hij Reeve met hun dochter wil praten had hij niet kunnen bedenken dat Tilly een bekentenis aan haar zou vertellen die er voor zorgt dat Reeve zelf op zoek gaat naar de ontvoerder van Tilly, die waarschijnlijk ook verantwoordelijk is voor de verdwijning van de andere 2 meisjes uit het dorp.

Door de korte hoofdstukken leest het verhaal lekker door en je kan het ook even wegleggen om wat anders te gaan doen. De hoofdstukken belichten iedere keer iemand anders in het verhaal, ondanks dat dit veel personen zijn is dit niet verwarrend. Voor de lezer is het verhaal niet zon hele grote puzzel omdat je weet wie de dader/ontvoerder is, maar omdat de dader iedereen steeds een stap voor blijft wil je toch weten hoe ze hem uiteindelijk gaan ontmaskeren.

Het is een zeer spannend verhaal voor de echte thrillerliefhebbers en zeker een erg goed debuut van Carla Norton.

*Ik vond het trouwens erg leuk om voor dizzie.nl te recenseren. Want zoals ik al eerder zei, het boek zal ik zelf niet hebben uitgekozen in de boekwinkel, afgaande op de kaft. Maar het was een leuke uitdaging die verrassend heeft uitgepakt.*