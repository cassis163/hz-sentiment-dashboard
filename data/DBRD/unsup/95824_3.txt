Black Ops was een heerlijk boek om te lezen. Het was van begin tot eind spannend en vrijwel alle vrije minuten gingen naar het boek.

Het boek is geschreven vanuit allerlei verschillende personen, elk met een geheel eigen verhaal. Zo zijn er grote delen die zich afspelen in Los Angeles, New York en Uppsala, een klein plaatsje in Zweden. Bijzonder aan dit boek is dat er ook vanuit de ogen van de slechteriken en slachtoffers wordt geschreven. De personages zijn goed zichtbaar, misschien zo her en der wel wat oppervlakkig.

Er zijn heel wat spannende situaties verwerkt in het verhaal en dit steekt technisch uitstekend in elkaar. De afloop van die situaties is vaak zeer onvoorspelbaar.
Politiek gezien is er een ingewikkeld plot bedacht dat diep in de samenleving geworteld zit. Mogelijk wordt dit verder uitgediept in een volgend boek, het kwam nu nog niet volledig tot zijn recht.

Dat er al (heel veel) meer boeken in deze serie zijn uitgegeven was totaal niet merkbaar. Gebeurtenissen uit het verleden werden meer dan voldoende toegelicht door de schrijver om het geheel goed leesbaar te houden.

Al met al een fijn leesboek, dat soms net niet ver genoeg de diepte in ging.