Het boek de duisternis valt door Karine Giébel gepubliceerd in 2008 is een fictie thriller gebaseerd op een waargebeurd verhaal. Karine Giébel geboren op 4 juni 1971 in La Seyne-sur-Mer, is een Franse auteur van misdaadromans. Ze heeft nog enkele bekende boeken geschreven vb. bloedhonden, juste une ombre … Ze heeft al een heel aantal prijzen binnen gesleept vb. Polar-prijs voor de beste Franse roman, lezersprijs bibliotheek- en mediabibliotheek …
Wanneer inspecteur Benoit Lorand wakker wordt in een vochtige, koude kelder weet hij niet meer hoe hij daar beland is of waar hij is. Hij zit opgesloten in een kooi en de voorbije nacht is één groot vraagteken. Benoit krijgt elke dag een bezoekje van een prachtige vrouw maar niet zo’n prettige bezoekjes. Na een tijdje komen de herinneringen terug, hij had haar thuis gebracht en was nog even gebleven om wat bij te kletsen. Maar wat wil ze van hem? Waarom zit hij daar opgesloten? Zal hij zijn familie en vrienden nog terugzien ? Doorheen de tijd wordt het hem duidelijk. De vrouw verteld hem over hoe haar zus brutaal vermoord en verkracht is. Ze zal er alles aan doen om hem te laten bekennen maar hoe overtuigd hij haar ervan dat hij er niets mee te maken heeft ?

Het is een verhaal gebaseerd op waargebeurde feiten, dit staat aangegeven op de eerste pagina van het boek ( dankwoord). Het boek start met een proloog en eindigt met een epiloog en telt 20 hoofdstukken. Het is een makkelijke thriller die zeer vlot leest. Je wordt meegesleurd in de gevoelens en gedachten van de gegijzelde (Benoit) en hoe hij hier mee omgaat. Het verhaal komt zeer traag op gang en het duurt wel even voor je eindelijk weet wat er aan de gang is. Eens je dat weet gaat het heel vlot. Het is een duistere thriller die je koude rillingen bezorgt. De mens is tot zeer veel in staat om zijn geliefden te wreken. Vaak krijg je moeilijk hoogte van de personages. Ze blijven mysterieus en er wordt niet veel gezegd over de manier waarop ze denken en handelen. Bij Benoit (gegijzelde) en Lydia ( gijzelende) weet je wel exact wat ze denken en voelen en hoe ze dit elk op hun manier beleven. Het is een spel tussen haat en liefde. Er zit ook een Psychologisch kantje aan het verhaal. De effectieve moordenaar en Lydia gaan naar dezelfde psychiater die zo op hen inspeelt dat ze in staat zijn tot verschrikkelijke daden. Ze doet dit puur om iemand te wreken waarbij ze zelf de handen niet vuil hoeft te maken.

Ik zelf vind het een boek dat zeer vlot leest maar traag op gang komt. Eens je in het verhaal zit slorpt het je helemaal op en kun je blijven lezen. Het boek heeft me doen nadenken over hoe mensen hun menselijkheid zo snel kunnen verliezen en het lot van iemand anders in eigen handen kunnen nemen wat zelfs tot de dood kan leiden. Liefde is een mooi maar ook een zeer angstig begrip. Voor liefde doen mensen alles. Toen ik aan het einde van het boek kwam was ik geschokt, ontroerd en eigenlijk ook een beetje kwaad. De afloop was helemaal niet wat ik verwacht had. Het boek heeft me op alle vlakken weten ontroeren en vastgrijpen. Het is een echte aanrader voor mensen die van een goede thriller houden.