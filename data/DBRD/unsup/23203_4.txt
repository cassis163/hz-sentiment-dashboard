Ik koos ‘wreed’ uit als eerste boek van Mel Wallis De Vries als een soort probeersel. Het is namelijk een ‘jeugdthriller’ dus ik wist niet goed wat ik ervan kon verwachten. Te kinderlijk taalgebruik was mijn grootste angst, maar dit viel goed mee. Je merkt wel dat dit geen echt boek voor volwassenen is, maar het is een aardig tussendoortje geworden dat me bijzonder goed is bevallen. Een spannend boek dat voldoende uitgewerkt is en dat me even terugvoerde naar mijn jeugd. Zeker fijn voor lezers van 13-14 jaar!