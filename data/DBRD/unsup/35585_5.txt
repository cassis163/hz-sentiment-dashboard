Een boek waarin veel meer wordt verteld dan alleen de ervaringen van het kamp Theresienstadt. In ieder hoofdstukje komt een bepaald onderwerp aan de orde wat wel steeds te maken heeft met Alice Herz. Verrassend hoe anders dit boek is dan de andere waargebeurde verhalen over het overleven van concentratiekampen. Hier staat de persoon Alice echt centraal en zijn de ervaringen in het kamp slechts een onderdeel. Mooi om te lezen hoe zij in het leven stond. Ook in haar leven wilde zij niet dat het overleven van een kamp het centrale thema zou zijn. Meerdere bekende personen komen terloops voorbij in het boek. Tegelijkertijd informatief over hoe het in en na WOII in Tsjecho-Slowakije er aan toe ging. Hoe de gruwel voor velen niet ophield na de bevrijding.