Noteer mij ook maar als volgeling!

Na de topper "Wat verborgen is" nu het tweede deel van de Bergmankronieken over de wandelende hormonenkermis: Sebastian Bergman. Een mooi en spannend verhaal die niet door het plot of een aangrijpend karakter het predikaat topper verdient, maar dit keer door de boeiende personages. Ik heb nog nooit een serie boeken gelezen met zulke indrukwekkende personages! Niet alleen de hoofdpersoon Sebastian of het team van de Nationale Recherche, nee ALLE personages worden goed belicht en zijn zeer boeiend en de moeite waard! Neem als voorbeeld een naieve en in feite een meelijwekkende gevangenisdirecteur, een zeer geslepen seriemoordenaar, onzekere rechercheurs en een ietwat simpele verovering van Sebastian die verrassenderwijs weer zorgdraagt voor het vervolg (de cliffhanger) voor het derde deel in deze serie! Ook blijft het prachtig om te zien hoe het schrijversduo één plot uit deel één weer heeft verweven met een compleet nieuw verhaal in dit boek! Hulde voor dit boek. Noteer mij maar als volgeling van de Bergmankronieken!