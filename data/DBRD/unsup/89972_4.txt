boterzachte rechtse,James Patterson, de schrijffabriek uit Florida, benadert met zijn frequent op de mark brengen van nieuwe boek, aardig het continue fabricageproces van Henry Ford. Met Cross, het elfde boek uit de Alex Cross-reeks, gaat Patterson onverdroten door met de verdere ontwikkelingen in het leven van Alex Cross.
Naast deze serie werkt Patterson ook vol enthousiasme door aan zijn Womens Murder Club en meer dan een handvol op zichzelf staande titels. Patterson verkeert in de riante positie dat hij jonge aankomende auteurs namens hem verhalen laat schrijven. Overigens zijn de spelregels natuurlijk helemaal des Pattersons: de meester waakt met strenge blik over het resultaat. Want zijn hand moet volledig herkenbaar zijn voor de miljoenen mondiale fans die trouw de gang naar de boekwinkels en bibliotheken vinden na het verschijnen van een nieuw boek. En voor Cross hebben ze met zekerheid deze tocht weer met plezier afgelegd.
In de periode dat Alex Cross met de dood van zijn lieve vrouw Maria wordt geconfronteerd, loopt er een serieverkrachter rond die met willekeur vrouwen oppikt, verkracht en vervolgens vermoord en verminkt achterlaat. Alex weet zich dat nog te herinneren wanneer jaren later wederom vrouwen in dezelfde situatie worden aangetroffen als destijds. Hij probeert met zijn vriend en oud collega John Sampson deze verschrikkelijke periode te reconstrueren om zodoende de relaties in de omgeving van de slager in beeld te krijgen. Vrij snel waart hij rond in de wereld van de maffia waar Michael Sullivan een opmerkelijke rol heeft gespeeld en zelfs door de toenmalige leider aan de kant is gezet. Michael heeft een onnavolgbare reputatie opgebouwd en laat zich graag inhuren voor het opknappen van karweitjes. Als Cross diep in het onderzoek een relatie vindt met de eerdere zaken van de serieverkrachter, sluit hij ook een verband met de moord op Maria niet helemaal uit. Want ook haar moordenaar is nog steeds niet opgepakt.
In de boeken van Patterson komen veel vaste figuren voor. Naast de vrienden en kennissenkring van Alex Cross zijn er ook een aantal criminelen die in eerdere verhalen niet definitief zijn uitgeschakeld. Terugkerend in een later verhaal, brengen zij ook een stuk verleden mee dat door vaste lezers van de Cross-reeks herkenbaar is. Maar voor nieuwe lezers moet dit ongetwijfeld een gemis zijn, omdat een stuk emotie dat deze personages teweeg hebben gebracht, niet door de nieuwe lezers is meebeleefd. Dit doet aan de kwaliteit van het boek overigens niets af, omdat het verhaal goed in elkaar steekt.
Met het verschijnen van Cross heeft Patterson in ieder geval weer een stevige basis gelegd voor meer goede avonturen van de vriendelijke therapeut die zijn FBI-functie weer aan de wilgen heeft gehangen. Er valt nog zoveel te beleven voor onze vriend!