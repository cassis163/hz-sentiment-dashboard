HÃ¨, heerlijk, zo'n feelgoodboek op zijn tijd. Dit soort boeken schaar ik bij bookcrossing onder de noemer 'women fiction', omdat ik het geen chicklit vind en ook niet echt een roman. En Cathy Kelly verstaat de kunst om dit soort boeken heel leesbaar en herkenbaar te schrijven. Wel veel drama waarin zowel de moeder als alle drie de zussen de nodige (liefdes)problemen krijgen te verwerken, maar toch op een invoelbare manier gebracht.
Lekker lezen als je, zoals ik nu, een tijdje te druk bent geweest of wanneer je behoefte hebt aan heerlijk pretentieloos, gemakkelijk vermaak met toch net genoeg diepgang.