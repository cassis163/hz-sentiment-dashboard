Niesje is een meisje dat opgroeit in de gouden eeuw. Ze mag een mooie jurk aan en krijgt een kroontje op haar lange haren. Ze zal geschilderd worden door Rembrandt en vraagt hoe hij als die mensen in deze ruimte op het doek zal zetten. Rembrandt twijfelt over wie er vooraan mag staan, de belangrijkste? De dapperste? De grappigste? Niesje laat de beslissing aan hem over en komt pas bij de onthulling van het schilderij weer bij Rembrandt.
Het boekje bevat zoals alle gouden boekjes weer een verborgen les. Deze les gaat over wat er belangrijk genoeg is om vooraan te mogen staan op een schilderij dat erg belangrijk zal zijn voor ons land. De tekeningen passen heel goed bij het verhaal en je merkt dat de auteur en tekenaar goed hebben samengewerkt en onderzoek hebben gedaan naar het leven in den gouden eeuw. Wat een uitdaging om de nachtwacht na te maken voor dit boekje!
Het is weer een pareltje in de kast en mooi om voor te lezen, zo breng je de geschiedenis terug in de huiskamer. Een collectors item voor liefhebbers van Rembrandt en de nachtwacht.