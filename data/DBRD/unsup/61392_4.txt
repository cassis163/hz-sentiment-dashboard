Ik mocht dit boek lezen in het kader van de Hebban Reading Challenge 2016. #hebbanbuzz #hrc2016

Ik heb dit boek in een adem uitgelezen. Spannend, interessant, mooi geschreven en goed vertaald. Het vertelt het verhaal van de Amerikaanse Joe, een wetenschapper die voor zijn onderzoek gebruik maakt van proefdieren. Uit een kort huwelijk met de Finse Alina heeft hij een zoon Samuel die aan de andere kant van het spectrum terecht komt; hij wordt dierenactivist. Als Joe te maken krijgt met bedrijgingen, vandalisme en zelfs een thuisgestuurde bom, valt de verdenking al snel op zijn zoon.

Op de achterkant van het boek wordt het vergeleken met 'Brave new world. Mij deed het ook erg denken aan 'De Cirkel' van Dave Eggers. Het internet, sociale media, digitale apparatuur spelen een grote en uiteindelijk beslissende rol in dit verhaal. In hoeverre be√Ønvloeden die ons leven? Kan je alles vertrouwen wat je via internet te weten komt: Informatie en misinformatie. Wat wil je allemaal delen. En hoe zorg je ervoor dat kinderen die in deze gedigitaliseerde maatschappij opgroeien de juiste keuzes maken.

Wat ik erg goed vond (en tegelijkertijd superfrustrerend!) was dat een aantal maal alleen maar iets gessugereerd wordt, maar dat je niet te lezen krijgt wat er nu echt gebeurd is. Zo loopt Samuel op een gegeven moment in het bedrijf waar hij werkt een ruimte binnen waar dierproeven worden uitgevoerd. Wat hij daar ziet krijg je niet te lezen. Er worden alleen hints gegeven: iets met Beagles, iets verschrikkelijks. Het is voor Samuel een keerpunt in zijn leven. Maar wat zag hij nou precies?? Je blijft lezen om er achter te komen en af en toe wordt het gordijn een heel klein stukje opgetrokken om daarna meteen weer neergelaten te worden. Je komt er nooit helemaal achter, maar het maakt jet verhaal enorm boeiend en spannend. Meesterlijk!