Stel je eens voor: Het is het jaar 2150 en je kunt levensechte games spelen! Of je er zonder kleerscheuren vanaf komt, dat is nog maar de vraag. Namju speelt DeeZee met zijn vrienden als een team, tegen andere teams. Ze zijn er erg goed in. Af en toe belandt er een van hun in de Deathzone. Dan ben je dus dood in het spel. Je voelt ook alles wat je overkomt. Pijn is normaal in dit spel en maakt het nog echter. Ze kijken uit naar iedere game die ze spelen. Zijn team heet Blackplanet. Je komt nooit fris terug uit het spel, bont en blauw zul je wel eventjes blijven. Namju is een arme jongen, maar dan krijgt hij een aanbod wat hij niet kan weerstaan! Hij mag meedoen met een nieuw en bovenal dodelijk spel, wat door een Offworlder is bedacht. Hij moet 3 opdrachten zien uit te voeren. De beloning is niet mis: Hij mag een wens doen en die gaat onherroepelijk uitkomen. Dus hij kan zichzelf rijk wensen! Maar het spel is zo gevaarlijk, dat iedereen om heen in gevaar raakt. De Offworlder komt van een andere planeet en ze is meedogenloos. Je kunt je echt kwaad op haar maken in dit verhaal. Je voelt mee met Namju en zou bijna willen dat je hem kon helpen. Maar je denkt dan bij jezelf: Ik overleef het geen moment in die wereld! Het taaltje wat ze spreken is erg leuk. Je moet er even aan wennen, maar daarna leest het als een speer. Skuttig komt het meeste voor. Je zult gaan lezen over allerlei soorten mensen, Synths en andere vreemde wezens. In DeeZee kan immers van alles gebeuren. Celstad is precies wat het woord zegt. Een stad met allemaal cellen, waarin de mensen wonen. Het is een echt SF verhaal. Deze wereld is goed beschreven, dus je kunt je overal een voorstelling van maken. Ik vond het erg vlot lezen en een goede schrijfstijl! Het einde is erg open, dus je moet deel 2 ook lezen! Dus die wil ik ook echt lezen, maar C.M. Chang is deel 2 nog aan het schrijven. Dus die komt ongetwijfeld in de toekomst uit! Zet je schrap en duik met Namju de wereld van levensechte simulaties in. Echte Science Fiction!
Het boek krijgt van mij 4 sterren****.