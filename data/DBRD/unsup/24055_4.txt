Dossier 64 is het vierde boek in serie Q waarin brigadier Carl MÃ¸rck niet opgeloste misdaden onderzoekt. Hij wordt daarin bijgestaan door Assad, een man uit het Midden Oosten met de nodige geheimen en de prettig gestoorde Roos. In Dossier 64 onderzoeken zij de mysterieuze verdwijning van een prostituee. Tijdens het onderzoek ontdekken zij dat er een verband lijkt te bestaan met andere verdwijningen en een vinden zij een spoor dat leidt naar een eiland waar onder erbarmelijke omstandigheden vrouwen die door de Deense regering als a-sociaal en achtergebleven werden bestempeld , in afzondering worden opgesloten.

Een tweede verhaallijn gaat over de opkomst van een ultra-rechtse partij die de zuiverheid van het Deense ras hoog in haar vaandel heeft staan. De leden van de partij bedienen zich van methoden die het daglicht niet kunnen verdragen.

Het verhaal komt een beetje traag op gang maar naarmate het vordert nemen de leesbaarheid en de spanning toe en ontdek je dat een uitstekend boek aan het lezen bent. Het verhaal zit goed in elkaar, de personages worden prima beschreven en het plot is redelijk opwindend. Een wrange en onthutsende bijkomstigheid van het boek is dat gedeelten van het verhaal op feitelijke gebeurtenissen zijn gebaseerd.

Met deze vierde msidaadroman uit de Q-serie laat Jussi Adler-Olsen opnieuw zien dat hij een uitsekende schrijver is die de kneepjes van het tot in de finesse beheerst. Dossier 64 is een boek dat ik van harte aanbeveel.