De afwerking is niet helemaal zoals die hoort te zijn, en wie nou eigenlijk precies de dader(s) is of zijn wordt ook niet volledig uitgewerkt; bovendien is de ontknoping in ieder geval gedeeltelijk ontleend aan Agatha Christie (geen nadeel trouwens, er zijn slechtere voorgangers te vinden). Toch is dit weer een heerlijk boek: fijne personages, rake dialogen, en een verdiende centrale rol voor het Monkeewrench-team. Ga voorlopig gewoon zo door, meiden.