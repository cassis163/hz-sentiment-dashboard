Woordenwolken is een vrij uniek prentenboek. Het verhaal dat het vertelt gaat over een meisje dat niet spreekt. Niet omdat ze het niet wil, maar de woorden geraken niet naar buiten. Op een speelse wijze heeft auteur Winny Ang, die in het dagelijkse leven kinderpsychiater is, een mogelijke oplossing.
Vrij surrealistisch geschreven in volwassen ogen, maar in kinderbewoordingen klinkt het allemaal heel aannemelijk.
Waar Woordenwolken eerst een trieste ondertoon heeft, wordt het verhaal vrolijker naar het einde toe.

"Als je maar wil geraak je met de steun van familie en vrienden overal… zelfs met je woordenwolken."

Wens je meer te weten over mutisme, bezoek dan zeker de site van Studio Sesam
Studio SESAM wil culturele en sociale diversiteit meer zichtbaar maken. Ze sensibiliseren organisaties, creëren een platform van creatieve talenten en delen hun inzichten en methodieken.