In dit kleurige, vrolijk geïllustreerde boek laat Louise Hay haar liefdevolle licht schijnen op situaties waarmee we allemaal te maken hebben. We krijgen de kans om onze kwaliteiten te ontdekken en in onze kracht te gaan staan. Het is tijd om te ontwaken en te beseffen dat we veilig zijn. Het is mogelijk om het nieuwe te omarmen en (nog) gelukkiger te worden! Ben je bereid te ontvangen? Het sprekende hart tilt je op. Je wordt er blij van. Een heerlijk boek om cadeau te geven of te krijgen.

Het sprekende hart is een uitbundig, gekleurd boekje waarbij je de teksten eigenlijk niet eens hoeft te lezen om beter in je vel te komen zitten. Alleen de vrolijke tekeningen stralen al veel positieve energie uit. Daarnaast is iedere pagina tekst stuk voor stuk een mooi geschenk. Het boekje staat boordevol met affirmaties, wijze teksten en meditatieoefeningen. Eigenlijk is Het sprekende hart veel meer dan een boekje, een bundel wijsheden die je niet in één keer uit leest, maar keer op keer uit de kast pakt om er weer even in te lezen. Zomaar even een pagina openslaan en er vanuit gaan dat dit voor jou de juiste tekst is voor dit moment. Louise Hay schrijft eigenlijk wat je diep in je hart allang weet, maar waaraan je zo af en toe even herinnert mag worden. Zit je even niet zo lekker in je vel dan kan dit boek net dat steuntje in je rug zijn die je nodig hebt. Sta je in je eigen kracht dan maakt dit boekje jou hier nog bewuster van. Het boekje zou eigenlijk op iedere nachtkastje moeten liggen. Even lezen voor je in slaapt valt en weer een stukje tekst pakken voor je jou nieuwe dag begint.

Het sprekende hart is een mooi cadeau aan jezelf en een ideaal geschenk aan een ieder om wie je geeft.