James Patterson. Altijd fijn tijdens de vakantie. Het snelle verhaal, de korte hoofdstukken, de droge humor, hele leuke hoofdpersonen. Ik kan er van smullen, moet ik je heel eerlijk bekennen.

Als er een moord is gepleegd, heeft Inspecteur Elizabeth Needham de hulp nodig van professor Dylan Reinhart, een leraar criminele gedragsanalyse. Kunnen zij samen de seriemoordenaar die "de speler" wordt genoemd, stoppen?

Nu wil het toeval dat ik voor dit boek "In het vizier" van Karen Rose heb gelezen. De verhaallijn van "Moordspel" heeft hier ietwat van weg. De lezers die allebei de boeken hebben gelezen zullen dit waarschijnlijk herkennen. Het boek van Rose vond ik keigoed. Het boek van Patterson vond ik hier qua verhaallijn een slap aftreksel van. En toch zorgt de manier van schrijven bij mij voor het perfecte vakantiegevoel. Het blijft gewoon lekker lezen. Ik geef dit boek ***

Veel leesplezier!