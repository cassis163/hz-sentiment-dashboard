Joseph Finder is absoluut een rasverteller. Hij leverde een vlot geschreven thriller af waarvoor je je graag een dagje ziek zou willen melden om m in één ruk uit te lezen. De recensies op Crimezone liegen er dan ook niet om. En 300 bladzijden lang dacht ik ook de maximale vijf sterren aan deze thriller toe te zullen gaan kennen. Maar het einde was voor mij domper van de eerste orde. De plot zag je mijlenver aankomen. Of misschien had ik deze keer gewoon de pure pech om met mijn gedachten dezelfde richting op te gaan als de schrijver zelf. Die deceptie van mijn kant kost Finder twee sterren.