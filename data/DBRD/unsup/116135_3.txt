Moord.net is een merkwaardig boek, in dit boek komen heel veel personages voor die besproken worden van uit zichzelf of vanuit de ogen van een ander. Rode draad in het boek is Moord.net, een internetsite voor het oplossen van problemen. Oftewel op bestelling een moord laten plegen en dan zelf ook iemand vermoorden. De Rus Nicolaj Schenezin speelt een hoofdrol, hij is het brein achter Moord.net, zijn motieven waarom worden in het boek duidelijk. Daarnaast komen er afpersing, drugs en vrouwenhandel in voor.
De politie, FBI enz. staan machteloos als achter elkaar een aantal moorden wordt gepleegd, zonder dat er een aanleiding is. Zij staan voor een raadsel. Tijdens een conferentie komt een aantal rechercheurs, politiemannen elkaar tegen, oude en nieuwe vrienden, Jacob Colt, rechercheur in Stockholm, Vladimir Karpov, plv. chef politie in St. Petersburg en Hector Venderaz, FBI Miami-Afdeling Internetgerelateerde Criminaliteit.
Van deze 3 personen speelt Vladimir Karpov de grootste rol.

Ik houd altijd een lijstje bij van personages die voorkomen in het boek, ben met dit boek maar gestopt halverwege, het waren zoveel en ze werden afgeserveerd.
De namen vond ik niet zo moeilijk uit te spreken, hardop voorlezen werkte goed. En mensen in welk land dan ook hebben oorspronkelijke namen.
De schrijfstijl van de auteurs is gemakkelijk en leest gemakkelijk. Jammer van alle verschillende verhaallijnen in het boek, maar ook de verschillende verhalen lezen gemakkelijk.
Ondanks dat ik soms wel echt door moest lezen, ben ik wel benieuwd naar hun 2e boek, de auteurs schrijven met kennis van zaken.
Ik geef het boek 3 sterren.