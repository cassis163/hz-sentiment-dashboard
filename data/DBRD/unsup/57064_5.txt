Ik moet het bekennen: ik ben van de jongerenliteratuur. Zelden begeef ik mij op het pad van de volwassenen literatuur, al moet ik daarbij vermelden dat veel young adult- romans zeker ook voor volwassenen interessant zijn. Ik heb het idee dat meer volwassenen die boeken lezen dan de doelgroep. Terug naar de mijnstreek. Ik kreeg dit boek van mijn voormalig directeur. Niet toevallig, maar omdat daar mijn wieg stond en mijn vader werkzaam was op de Oranje Nassau lll in Heerlen. Bij het lezen krijg ik dan ook een brok in mijn keel. Het boek is een ode aan onder anderen mijn vader die helaas nog voor de mijnsluiting overleed. Aangrijpend, herkenbaar en beeldend opgeschreven. Een mooi eerbetoon, inderdaad. Ook voor mensen uit andere regio's de moeite meer dan waard.