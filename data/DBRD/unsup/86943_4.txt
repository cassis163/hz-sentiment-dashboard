Vergeet de meisjes van Alma Mathijssen maakt elke belofte waar die de sneak preview doet. Vanaf het eerste hoofdstuk grijpt het verhaal je en wil je het niet meer wegleggen. Vanaf het begin is het mysterie dat rondom Iris en Kay hangt voor de lezer bijna tastbaar. Doordat het merendeel van het verhaal verteld wordt vanuit het gezichtspunt van journalist Fields wordt dit mysterie extra benadrukt. Je leeft mee met zijn nieuwsgierigheid en de moeite die hij doet om deze nieuwsgierigheid te bevredigen. Ook al gaat hij hierbij soms over grenzen die wat lastig te begrijpen zijn. Binnen het verhaal is het zeer passend. De schrijfwijze van Alma Mathijssen leest erg prettig. Je hoeft geen moeite te doen om het verhaal te begrijpen en glijdt moeiteloos door het verhaal heen. Het boek is dan ook eerder uit dan je misschien zou willen. Wat heel dubbel is, enerzijds wil je zo snel mogelijk weten hoe het verder gaat en dus afloopt. Anderzijds is het jammer als je het boek uithebt en het dus klaar is. Zeker een aanrader!