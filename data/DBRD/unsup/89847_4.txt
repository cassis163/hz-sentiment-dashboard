Lina Bengtsdotter ontving de prijs voor het beste debuutalbum van het jaar voor het boek Annabelle. Voor de uitgave in Nederland is er een andere titel gekozen "De vrouw die terug moest. Wat leuk is aan dit boek is dat de schrijfster Lina opgroeide in het plaatsje Gullspång, waar de Charlie Lager-serie zich afspeelt. Of ze in Nederland een prijs zou winnen weet ik niet maar ze komt denk ik wel in de buurt.

Op een warme zomeravond verdwijnt de zeventienjarige Annabelle uit de kleine gemeenschap Gullspång. Haar ouders zijn ongerust en schakelen de lokale politie in maar die zoeken tevergeefs. Criminal Investigator Charlie Lager uit Stockholm wordt er heen gestuurd met een collega. Voor Charlie wordt het een reis terug in de tijd omdat Charlie in Gullspång is opgegroeid.
Wat een indrukwekkend debuut! Het is een sterke weergave van een kleine samenleving, en hoe een opvoeding er kan uitzien. Het is een goedlopend verhaal die af en toe iets spannender had gekund. Je wil graag mee over Charlie weten en naarmate het verhaal vordert kom je ook steeds meer te weten. Het boek leest makkelijk weg en heeft leuke personages. Het is een ontroerend en spannend boek en is niet helemaal voorspelbaar.
Het boek is de moeite waard om te lezen en misschien is het vervolg nog spannender!