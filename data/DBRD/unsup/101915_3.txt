Dit is het vervolg op de reeks rond commissaris Van In van Pieter Aspe. Hij had gezegd na het verschijnen van de Butlerknop geen boek meer te schrijven maar Pieter Aspe heeft zich toch bedacht.

Aangezien ik de reeks altijd met veel plezier heb gelezen was ik dan ook erg blij met een vervolg. Van In is erg veranderd, inmiddels op pensioen en van de vorige hoofdpersonages is geen spoor meer te bekennen. Hij lijkt wel geen levenslust meer te hebben buiten drinken en roken doet hij niet meer veel in het leven. Maar dan plots komt Kira, een jonge priv√©detective, aanbellen met een probleem. Zij heeft de hulp nodig van Van In voor een man op te sporen en ze raken zo meer en meer in onduidelijkheden verstrikt.

Toen ik in het boek begon vond ik dat het traag op gang kwam maar geleidelijk aan kwam het verhaal toch op dreef. Daarom vond ik het geen super boek en ook een van zijn mindere werken. De beschrijving van de andere hoofdpersonages had van mij ook wel wat uitgebreider gemogen en ik denk dat het verhaal ook wel iets korter had kunnen zijn. Het leek ook wel alsof ik reclame zat te lezen van het geliefde biermerk van Van In en ook de sigaretten hadden iets minder gemogen in het boek. Toch ben ik wel benieuwd genoeg naar het volgende boek om ook dit te gaan aan te schaffen.