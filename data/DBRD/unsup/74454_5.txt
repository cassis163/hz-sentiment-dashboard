Maurice" mocht ik lezen voor de leesclub van Thrillzone om te recenseren.
De cover van dit boek is prachtig met het herenpak wat slechts gedeeltelijk te zien is, de 2 kleuren rood, zwart en wit (mijn favoriete combinatie) en de details van de aureool van prikkeldraad en de bloeddruppel op de I van Maurice.
Het boek wordt geschreven vanuit het oogpunt van Maurice, een gepensioneerde die het als zijn roeping ziet de mensheid te verlossen van Bumperklevers, BMW-rijders en Alfa-mannetjes.
Aangezien ik een fan ben van de schrijfstijl van Anne Laure van Neer, was ik dolblij dat ik mocht meedoen met deze leesclub. Wat een fantastische schrijfster is het toch, Anne Laure van Neer heeft met haar debuut “Justine” al bewezen dat ze in staat is op een grappige manier, een spannend boek te schrijven.
De schrijfstijl van Anne Laure is vlot, grappig en origineel. Als je denkt dat je weet hoe het verhaal zich ontpopt zet Anne Laure je toch weer op het verkeerde been en wordt je toch nog verrast door de ontknoping van het verhaal. Het goed uitgewerkte plot is een lust voor de crime lezers onder ons. Doordat alles doorspekt is met, de voor Anne Laure typische, humor is het een moeilijke weg te leggen pageturner. Er zitten grappige details in het boek die je als fan van Anne Laure’s vorige boek “Justine”, niet kunnen ontgaan en hiermee zorgt ze voor een rode draad in haar tot nu toe 2 verschenen boeken.
‘Beloof me Maurice, dat je ophoudt met moorden’, zei moeder vlak voor ze stierf. Hoewel mijn taak als Verlosser van de Mensheid nog niet volbracht was, heb ik haar mijn woord gegeven. Wat moest ik anders, zo aan haar sterfbed? Maurice is allesbehalve blij met het feit dat hij zijn woord heeft gegeven niet meer te moorden aangezien zijn oogappel, zijn dochter Alexandra, thuiskomt met een “Alfa”, kan hij zich aan zijn belofte houden of wordt de verleiding te groot naarmate hij de “Alfa” Lorenzo beter leert kennen? Wat nu met het plan wat er in zijn hoofd zit wat hierdoor in duigen valt. Dilemma’s zorgen voor een grote variatie van gebeurtenissen en hilarische momenten.
Belangrijk detail is de boodschap die er op het einde van het boek wordt meegegeven! Ik zeg ‘Koe in de wei’ en lees dit (en het liefst nadat je “Justine” hebt gelezen) boek want het is weer genieten.
Ik geef dit boek dan ook *****sterren en nu “Deksel erop”!