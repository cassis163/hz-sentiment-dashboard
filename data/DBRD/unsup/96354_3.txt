Een boek dat over een virus gaat en dat zich deels afspeelt in Congo heeft direct mijn interesse. Al was het maar omdat Ebola in Congo 'geboren' is en deze ontdekking door onderzoekers van het Instituut voor Tropische geneeskunde in Antwerpen is gedaan.
Een schatrijke miljardair met teveel tijd en een schone vrouw aan zijn zijde, heeft het idee om het aantal mensen op de wereld drastisch te verminderen en de overblijvers moeten aan enige voorwaarden voldoen. Hij heeft er een heel manifest over geschreven. De snelste manier om een groot deel van de bevolking uit te roeien, is met een virus. De mensen die het moeten overleven moeten dan wel immuun zijn anders heeft het niet veel zin. Een virus dat zich snel verspreidt, via de lucht en dat heel besmettelijk is en op korte termijn dodelijk, lijkt het ideale virus.

Scot Harvath wordt uitgezonden naar Congo om te onderzoeken wat er in een kliniek midden in het woud gebeurd is. Daarbij stuit hij op rebellen die nergens voor terugdeinzen. Het stuk over Congo was harde actie, mag het eigenlijk niet zeggen, maar een mannenboek. Dat Scot Harvath niet alleen keiharde held is, maar ook een klein hartje heeft, leren we dan weer wanneer het over zijn vriendin gaat. Die man valt moeilijk te rijmen met de keiharde actieman.
Ik weet niet zo goed wat ik van dit boek moet denken, het stuk over Congo is harde actie, daarna is het vooral spionage en geheime diensten werk. Het leest vlot. Waar ik me wel aan geÃ«rgerd heb, is aan het woord dat met een f begint en met truck eindigt, firetruck oftewel fuck. Als je die uitspraak een keer gedaan hebt, is het wel voldoende, dat moet je niet blijven herhalen want dat is storend.