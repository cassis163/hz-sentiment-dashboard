Stephen King (1947- ...forever?...) Moet ik de man of zijn werk nog voorstellen? Tijdverspilling...op naar waar het om gaat.

Het verhaal: Jake krijgt de kans om de moord op Amerika's vijfendertigste president ongedaan te maken. De aanslag op JFK te voorkomen en dat door middel van een 'rabbit hole' die je naar 1958 brengt gelegen in Al's Diner. Al, ontdekker/eigenaar en beschermer van dit merkwaardig fenomeen, heeft het niet enkel gebruikt om aan goedkoop vlees te geraken voor zijn zaak maar ook om een dame uit een rolstoel te helpen en de gedachte tot kiemen te brengen om JFK te redden. Het leven wil dat Al ziek is, doodziek en vraagt daarom aan z'n vriend Jake om de missie te volbrengen die hij voor ogen had. Kennedy redden en een betere wereld bekomen doordat deze in leven blijft.
Dat is de rode draad doorheen het verhaal en is werkelijk verbluffend uitgewerkt. King mixt dat wat we weten met feiten, onderzoek, weetjes, details, opvattingen en meningen alsof hij erbij was. Je loopt mee door het Amerika van toen, waar hij je laat kijken achter de fa√ßade.
Het grote toneel waar Oswald was in opgegroeid, die hem getekend had en hij de rug had toegekeerd. Van zijn bemoeizuchtige moeder tot Oswalds vrouw en kinderen, allen krijgen ze een rol in deze fictie die helemaal niet zo leest en aanvoelt. Beklijvend dicht word je in de wereld van de schutter getrokken en dan komt nog het 'echte' verhaal niet aan bod. De liefde tussen Jake en Sadie die zich afspeelt in een klein high school community dorpje zoals we wel kennen uit meerdere King boeken. De karakters die hier hun rol opeisen zijn stuk voor stuk memorabel omdat het Jake zijn leefwereld wordt en de plaats waar de liefde van zijn leven rijpt. Niet alles is natuurlijk peis en vree in Jody, net als de lange jaren en planning voor de aanslag of de vele grote en kleine dingen die ik niet verklap omdat dit boek zo goed verweven en gelaagd is dat je het zelf moet ontdekken.


Waarom ik het las: King die verhalend wat doet met de aanslag op Kennedy, twee heren die me mateloos fascineren om verscheidene en soms heel uiteenlopende redenen. Kon niet misgaan, en dat bleek.


Plus: King heeft altijd een heel verhalende, wereld en karakter scheppende stijl. Met dit boek koppelt hij het aan een wondermooi liefdesverhaal en sluit hij alle losse stukjes mooi aan elkaar als een puzzel. Buiten 'The Mist' is dit voor mij het enige werk van King die dit zo krachtig doet. Meestal, en dat is geen afbreuk, laat hij heel wat dingen hangen of in het midden. Geeft hij geen redenen of verklaringen maar in dit boek komt alles prachtig samen in een geheel gemaakt door de som der delen.

Min: Ik bleef wat op mijn honger zitten met het tijdreizen element en het te weinig aandacht besteden voor het uitgangspunt van het boek zelf.