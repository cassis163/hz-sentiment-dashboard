Dit boek is een aanrader voor mensen die houden van thrillers. Ik ben dol op thrillers en dit boek stond dan ook op mijn lijst van boeken die ik heel graag wil lezen.
Het boek gaat over een vermoorde journalist, genaamd Herman van Romondt. De politie is er al snel uit dat het een ongeluk was en dat er verder niks ernstigs speelde in zijn leven. Maar de 16-jarige Mink Bekkering had die middag nog stage gelopen bij Herman en vond het allemaal maar vreemd wat er gebeurd is met Herman. Dit komt omdat Herman een belangrijk artikel zou publiceren die groot nieuws zou worden. Mink kan het maar niet loslaten wat er nou gebeurd is met Herman en gaat op onderzoek uit samen met het nichtje van Herman, die Jools heet. Samen zoeken ze uit wat er precies gebeurd is voordat Herman een “ongeluk” kreeg.
Het boek begint meteen heel spannend, omdat hoe verder je in het verhaal komt hoe meer je ontdekt. Zo leer je ook dat hoe meer Mink ontdekt over het “ongeluk” van Herman hoe meer hij zichzelf in gevaar brengt.
Toen ik dit boek las, kon ik het niet meer wegleggen. De schrijfster heeft het verhaal zo geschreven dat jij als lezer steeds nieuwsgieriger wordt en het boek niet kan wegeleggen. En wat vooral leuk aan dit boek is dat jij samen met het hoofdpersonage telkens meer komt te weten over hem, maar ook nieuwe hints krijgt over wat nou precies het Eos-project is.