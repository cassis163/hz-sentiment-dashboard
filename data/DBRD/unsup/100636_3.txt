In het boek wordt het leven beschreven van Samir, dat vooral be√Ønvloed wordt door de verdwijning van zijn vader.

In het epiloog wordt een tipje van de sluier opgelicht wat er nog staat te gebeuren. Dit maakt dat je eigenlijk heel graag wil verder lezen om te achterhalen wat er precies gebeurd is, of hij in zijn zoektocht slaagt en of hij het overleeft. Dit is een beetje misleidend want het boek wordt nergens echt heel spannend.

Het boek is in 3 delen opgesplitst. In het 1e deel maken we kennis met Samir en zijn familie die vanuit Libanon gevlucht zijn naar Duitsland. Hierin wordt duidelijk dat Samir heel erg aan zijn vader hecht, mede door de fantastische, zelf verzonnen verhalen die zijn vader hem heel vaak vertelt. Als zijn vader dan plotseling verdwijnt als Samir 8 jaar oud is, is hij ontroostbaar.

In deel 2 vertrekt Samir naar Libanon om zijn vader te zoeken en de waarheid achter zijn verdwijning te achterhalen. Dit heeft zijn verloofde hem min of meer opgelegd omdat zij enkel met hem wil trouwen als hij zijn verdriet een plaats kan geven en verder gaat met zijn leven. Want Samir is echt vreselijk blijven hangen in zijn verdriet. Telkens is er 1 hoofdstuk dat gaat over de zoektocht en 1 hoofdstuk waarbij je langzaam maar zeker wat meer info krijgt over wat er vroeger gebeurd is in de tijd tussen de verdwijning en de zoektocht in Libanon. Tijdens de zoektocht komen de verhalen van zijn vader helemaal tot leven. Dit is heel leuk gedaan en geeft het boek een meerwaarde. Ook de omschrijvingen over het landschap van Libanon zijn heel goed gedaan: je voelt soms bijna de warmte van de zon en ruikt de pijnbomen.

In deel 3 gaat de zoektocht, na een incident, nog verder. Hierin zijn ook wat geschiedenisfeiten over Libanon verweven. Dit leest iets minder vlot. Achterin het boek wordt nog een opsomming gemaakt van de belangrijkste gebeurtenissen in Libanon.

Een leuk boek om gelezen te hebben, maar ook niet meer dan dat. Regelmatig moet je je door de taaie geschiedenisfeiten heen worstelen, waardoor het verhaal lijkt te stokken. Waarschijnlijk heeft het een extra duwtje in de rug gekregen omdat het door DWDD verkozen is tot boek van de maand in januari 2017 en nu ook als leesclub op Hebban.