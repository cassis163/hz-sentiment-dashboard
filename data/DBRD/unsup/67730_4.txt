De rode draad in het verhaal is overduidelijk de waarheid. Hoe om te gaan met feiten en meningen?

Mooi beschreven op blz 101 : "Niemand wil de hele waarheid, de suggestie van de waarheid volstaat". Of wat Masser Brock, columnist bij de Nieuwe Tijd zelf hanteert, zijn eigen theorie van de Gelaagde Waarheden.

Wat leuk is aan Masser Brock is dat het een vlot geschreven, actueel verhaal is. Tegenwoordig is de vraag of iets waar is vaak onderwerp van gesprek in de media. Er wordt immers vaak gezegd dat iets nepnieuws is.

Masser Brock heeft moeite met het feit hoe er wordt omgegaan met de feiten. Maar ook zijn zus zit in een lastig pakket. Zij is de spindoctor van de premier. En als zodanig betrokken bij de toestanden in Pantsjagan. En dan is er nog het verhaal van zijn neef Jimi, horlogemaker. Ik zie het zo: de tijd is een vaststaand feit, iets wat je niet kan verdraaien. Dan de naam van de krant Nieuwe Tijd. Refereert dat naar wat nu tegenwoordig gaande is in de krantenwereld, de journalistiek, de nieuwe tijd?

Het nieuwe boek van Bert Wagendorp zet je aan het denken. Het laat je toch wat anders kijken naar het nieuws, in de kranten maar ook wat rond gaat op sociale media. Per slot van rekening is niet iedereen gebaat bij wat er werkelijk is gebeurd, wat de echte feiten zijn.