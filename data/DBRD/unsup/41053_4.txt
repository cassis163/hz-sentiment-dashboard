In Verboden verleden overheerst de vraag wie de lustmoordenaar is en hoe hij verbonden is met Ariane.
De dreigende sfeer die door Verboden verleden raast wordt niet alleen veroorzaakt door de voelbare onzekerheid van Ariane over haar nieuwe vriend Abhay en zijn grensverleggende erotische spellen.
Beklemmend zijn ook de anonieme kaarten met beangstigende teksten en afbeeldingen die Ariane al geruime tijd ontvangt.
Als Ariane wordt geconfronteerd met het gevonden lichaam van Irma, een jeugdvriendin van haar moeder, lijkt dat het signaal te zijn om haar voorgenomen zoektocht om haar verleden te ontrafelen voort te zetten. Haar eigen ouders en haar enige broer zwijgen.
Toch wordt het al lezende duidelijk dat er ergens een link moet zijn tussen het verleden en heden.
De beschrijvingen van Maron om een bedreigende sfeer te creÃ«ren is zeker geslaagd. Het zijn op zich niet direct de gebeurtenissen maar wel de wijze waarop Maron ze beschrijft. Meer dan eens laat ze de menselijke ademhaling een rol spelen in haar bewoordingen. Daardoor ontstaat onopgemerkt een verstikkend gevoel.
Het verhaal van Ariane speelt zich af in de zomermaanden, de warmte, het eten, het bewegen van mensen kleurt de atmosfeer broeierig. De enge sfeer wordt verder aangewakkerd door de cursief gedrukte eigenschappen van dieren die een dodelijk wapen meedragen.
Het staat in nauwe verbintenis met de typische eigenschap van de moordenaar om bij voorkeur vlinders te ontleden. Het blijft in Verboden verleden lang onduidelijk wie deze man is.
Het opvallende debuut Passiespel van Isa Maronkreeg als onderschrift op de cover Erotische thriller. Daarmee onderscheidde het boek zich.
Verboden verleden heeft deze aanduiding niet meegekregen, terwijl juist de combinatie van zorgvuldig beschreven erotische handelingen met een spannende verhaallijn Verboden verleden tot een zeer sterke opvolger maakt van Passiespel.