Ook met dit tweede boek heeft Mariska me weer weten mee te voeren het ‘politieleven’ van Isabel in. Het verhaal heeft vaart, heel veel spanning – waardoor je niet kunt stoppen met lezen – en heeft een ontzettend boeiend onderwerp: voltooid leven. En wat een leuk nawoord Mariska! Er worden nog even wat puntjes op de i gezet, of toch niet?!?
Ik raakte weer erg betrokken bij de sympathieke hoofdpersonen en ben heel benieuwd waar het in een volgend boek met ze heengaat. Want op een volgend boek zal ik zeker weer met smart zitten te wachten!
Fijn hoe het verhaal niet alleen heel spannend is, maar ook heel meeslepend; ik wilde niet alleen weten hoe de zaak afliep, ik wilde ook heel graag weten hoe het Isabel en bijvoorbeeld Peter zou vergaan. Dus: op naar deel drie!