Het verhaal van Francoise Frenkel is zeer aangrijpend. In dit boek ‘Niets om het hoofd op neer te leggen’, beschrijft ze wat de oorlog met haar, en met de mensen om haar heen, doet.
Francoise is Poolse, maar haar ouders zijn Joods. Ze begint een Franse boekwinkel in Berlijn en vlucht kort voor de oorlog uitbreekt naar Parijs. Vanaf dat moment begint een tijd van schuilhouden en vluchten. Ze probeert hoop te houden, piekert zich suf, slaapt slecht en moet regelmatig in het holst van de nacht of heel vroeg in de ochtend verhuizen.
Ondertussen worden de wettelijke regels waaraan ze moet voldoen steeds veranderd waardoor het telkens weer een opgave is om haar papieren op orde te krijgen. Gelukkig krijgt ze veel hulp van goede vrienden en zijn er op cruciale momenten onverwachte weldoeners. Toch ontkomt ook Francoise niet aan een arrestatie en wordt ze na een vluchtpoging gevangengezet in Annecy.

Door de indringende en beeldende schrijfstijl leest het boek ‘Niets om het hoofd op neer te leggen’ als een film.

Citaat:
Het was al donker toen Marion terugkwam. Ze overhandigde een briefje van monsieur Marius waarin hij zei dat ik dezelfde avond nog moest komen, als alle lichten uit waren, en dat Marion mee moest

Dit boek bevat een voorwoord van Patrick Mondiano. Hij is op zoek gegaan naar meer informatie over deze schrijfster maar heeft, met uitzondering van een aantal basisgegevens, weinig tot niets kunnen vinden.
Vertaling: Marianne Kaas.