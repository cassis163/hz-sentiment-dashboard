Voor de leesclub van Thrillzone heb ik dit non-fictie boek mogen lezen. Ik lees niet vaak boeken in dit genre. Toch raakte ik geïntrigeerd door het lezen van de flaptekst. Persoonlijk vind ik oorlog voeren een zeer nutteloze bezigheid van de mensheid. Ik vraag mij altijd af wat het doet met de mensen die daadwerkelijk vechten in deze oorlogen. Wat doet het met hun persoonlijkheid, met hun lijf, met hun geliefde en andere dierbaren. Al de genoemde elementen komen naar voren in ‘Thank you for your service’ vermoed ik.

Het boek kwam op mij erg Amerika geënt over. Niet zozeer vergelijkbaar met het Nederlands of Vlaams leger. Maar wellicht vergis ik mij hierin. Dit komt vooral doordat in het boek Amerikaanse soldaten hun verhaal vertellen en Amerikaanse bedrijven die betrokken zijn bij de besproken problematiek voorbijkomen.

De schrijfstijl komt documentaire achtig over. Je leest de verhalen van de soldaten afzonderlijk en leest puur hun eigen verhaal zonder verlichting of verheerlijking. De schrijver heeft voor mijn gevoel de verhalen van iedereen objectief neer gepend zonder daarin zijn eigen gevoel te mengen. Wel was het voor mij even wennen aan alle namen die in het boek voorkomen. Hierdoor moest ik soms echt goed nadenken over wie het nu precies ging. Verder las de bewoording soepel en passend in het thema van het boek. Geen extreem moeilijke woorden, ook niet te militaristisch. Ook bevinden zich foto’s in het boek, met daarop de mensen om wie het gaat. Dit geeft een extra dimensie en toevoeging aan het non-fictie karakter van dit boek. Als lezer zijnde besefte ik mij daardoor nog meer dat het om werkelijk bestaande mensen gaat en kreeg ik er een duidelijk beeld bij. De psychologische problemen van de soldaten komen aanbod en er wordt benoemd waar zij behandeling ondergaan. Maar verder wordt er voor mijn gevoel niet heel diep op de achterliggende psychologie ingegaan. Meer op de problematiek dat er veel soldaten PTSS ontwikkelen en hoe dit op tijd te signaleren.

Ik geef dit boek 4 sterren.

Betrokkenheid: 5
Opbouw: 6
Documentaire waarde: 7
Schrijfstijl: 7,5
Internationale herkenbaarheid: 5
Psychologie: 7