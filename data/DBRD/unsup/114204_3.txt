De twee jonge Poolse zusjes, komen na hun vlucht uit Polen en een tijd in een Siberisch werkkamp doorgebracht te hebben, in een opvangcentrum in PerziÃ« terecht. Het lot beslist dat het tienermeisje Luzyna wel in aanmerking komt voor een traject voor wezen in New-Zeeland, maar de 19-jarige en dus net volwassen Helena niet. Als haar jongere zusje niet op tijd verschijnt op de dag van vertrek, loopt het door omstandigheden zo dat Helena de plek van Luzyna inneemt.
Eenmaal aangekomen in Nieuw-Zeeland maken we kennis met James McKenzie en diens vader en moeder. James is naar Europa gevlucht om als piloot in de oorlog te dienen, maar zijn ouders hebben hem terug geroepen naar het veilige Nieuw Zeeland.

De eerste indruk
Een nieuwe wereld is een hardcover met losse omslag. De blauwe bloemen, de boerderij en het perkamentachtige geheel geven het een nostalgische uitstraling en zuigen je al naar het uitgestrekte Nieuw-Zeeland voor je er in bent begonnen. De tekst op de achterflap laat pas zien welk stuk van de geschiedenis besproken wordt.

De schrijfstijl
Daar waar Sarah Lark anders meerdere boeken met honderden pagina's per stuk nodig heeft om een geschiedenisverhaal te vertellen, heeft ze dat ditmaal slechts driehonderd bladzijden nodig gehad. Het verhaal leest vlot, is minder langdradig en uitgebreid dan ik van Lark gewend ben. Dit verhoogt het leestempo, zonder het leesplezier tekort te doen. Bladzijde na bladzijde sloeg ik om en binnen de kortste keren was het boek uit. Lark is er wederom in geslaagd me mee te sleuren in een onbekend stuk geschiedenis, in een voor mij onbekend deel van de wereld. Toch moet ik opmerken dat het verhaal een lange aanloop heeft, maar enigszins afgeraffeld voelt wanneer de geschiedenis geen rol meer speelt en alleen het fictieve aspect van het verhaal nog over is. Het einde heeft me daardoor minder geraakt.

Verder
De Poolse geschiedenis was mij niet bekend en door het nawoord van Sarah Lark krijgt het verhaal nog meer cachet. Ze heeft er ongetwijfeld heel veel research in gestoken om het verhaal eigen te kunnen maken en dat is te merken in hoe ze je met haar woorden meeneemt het verhaal in. Een nieuwe wereld is dan wel een standalone, toch nodigt het uit om de boeken van Sarah Lark te lezen die gaan over de familie McKenzie op Kiward Station.

Al met al een fijne historische roman over een onbekende stukje geschiedenis dat verteld moest worden. En dat heeft Lark op een perfecte wijze gedaan. Het einde vond ik iets te makkelijk, maar desondanks heb ik genoten. Drie sterren voor Een nieuwe wereld van Sarah Lark.