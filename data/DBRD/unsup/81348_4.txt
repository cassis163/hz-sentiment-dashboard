Blogtour : Vrouwe van Myrdin - Cathinca van Sprundel

Dit boek stond al een tijdje op mijn verlanglijstje. Ik was dus dolblij dat Ik mee kon doen met de Blogtour. Ik ben verliefd op de cover. Als je Het boek leest, kun je de cover in het verhaal plaatsen. Ik hou er van, als dat gebeurt.

Het gaat over Airys, haar dorp en koninkrijk is jaren geleden opgeslokt door de duistere Andere Wereld. Ze werkt er gigantisch hard voor om het weer terug te krijgen. Ze is in dienst bij koningin Aranrod. Deze vorstin heeft haar een belofte gedaan: ze zou haar helpen om haar koninkrijk terug te krijgen, na 7 jaren van dienst. Maar het gaat helemaal anders. Ze komt op een bijzonder eiland terecht en maakt vrienden. Maar ze wil vooral wraak nemen op Aranrod. Ze wacht op een kans......

Mijn favoriete personage is Waldrun. Ik vind hem loyaal, aardig en hij heeft een hele coole gave. (Hij noemt het zelf een vloek, ik niet. Hij is perfect!).

Het is een magisch verhaal, waar je helemaal in kunt verdwalen. Ayris is een meisje, dat in een vrouw begint te veranderen. Dus dat kan herkenbaar zijn, als lezer. Volwassen wordt je door te vallen en weer op te staan. Deze jonge vrouw maakt heel veel mee, het raakt je ook echt.

Fantasy in een sprookjesachtige wereld, waarin het hoofdpersonage durft te dromen van een betere toekomst, ook al heeft ze veel tegenslag. Het is een spannend EN mysterieus verhaal, met themaâ€™s als liefde, vertrouwen en verdriet.

Het heeft een middeleeuws, Keltisch sfeertje en dat allemaal samen maakt het een fijne combinatie. Het leest lekker vlot en de vormgeving vind ik ook erg mooi. Het begin van een nieuw hoofdstuk is origineel gedaan, maar ook komt de cover op elke bladzijde terug d.m.v. een logo.

Ik hoop stiekem op meer boeken over deze wereld. Ik heb er echt zin in.

Achterin staat nog een verklarende namenlijst. Ik vind dat altijd een toevoeging. Ik heb het in dit boek alleen niet nodig gehad. Ik zat gewoonweg goed in het verhaal.
Ik geef het boek een 9. Dat zijn 4,5 sterren.