Ik weet niet wat dat is met Tommy Wieringa? "Joe Speedboot" staat in mijn persoonlijk top 20 van de Nederlandstalige literatuur, daarna heb ik "Caesarion" gelezen, als je me nu vraagt waar dit over gaat, weet ik het niet eens meer; kun je nagaan hoe boeiend ik het vond. Op een rommelmarkt kocht ik twee jaar terug eens "Alles over Tristan", waar ik weer van genoten heb en nu heb ik zojuist "Dit zijn de namen" voltooid. Voltooid: het klinkt als een opgave, en geloof me het was voor mij best een opgave om het boek uit te lezen, toch ben ik blij dat ik het heb gedaan en achteraf denk ik dat het niet eens zo'n slecht boek is, maar ik had echt momenten waar ik op het punt stond om te besluiten het boek maar niet uit te lezen.
Een (redelijk) goed te lezen boek, met een aantal mindere passages, is dan ook mijn eindconclusie.