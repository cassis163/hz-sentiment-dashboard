Een andere Kurt Wallander dan ik gewend ben. Tot nu toe heb ik verschillende boeken uit de reeks gelezen en nu ben ik de ontbrekende in de juiste volgorde aan het lezen.

In dit boek zie ik een zoekende, twijfelende en verliefde Wallander. Zoekend omdat hij niet goed weet of hij wel verder wil blijven werken als rechercheur, of hij niet beter een job in de beveiliging moet zoeken. Zijn lichaam laat hem op een bepaald moment ook in de steek, hij denkt dat hij een hartaanval heeft maar het is stress.

Op de kust spoelt een vlot aan met daarin 2 lijken. Het vlot bevat op zich geen aanwijzigingen van welk schip het komt. Het is moeilijk om aanknopingspunten te vinden. Al snel bemoeit buitenlandse zaken zich de zaak wat opmerkelijk is. Er zou een Russiche link zijn en van daar naar Estland. Er komt een Letse inspecteur helpen met de zaak, maar uiteindelijk wordt heel de zaak overgedragen naar Riga.
De letse inspecteur vertrekt met de 2 lijken terug naar zijn land. Al snel krijgt Wallander bericht dat de inspecteur kort na aankomst vermoord is. Hij vertrekt naar Riga om zijn hulp aan te bieden. Hij komt daar terecht in een land dat lijdt onder de Russiche overheersing. Er is corruptie, verdachtmakingen, moorden, complotten. Wallander wordt constant geschaduwd en zelfs afgeluisterd. Hij heeft te maken met 2 kolonels maar hij weet niet wie hij kan vertrouwen.
Wanneer de vrouw van de vermoordde inspecteur contact met hem zoekt gaat er een wereld voor hem open. Hij heeft gevoelens voor deze vrouw, wil haar helpen de waarheid te zoeken. Maar dat is gevaarlijk.

Voor het eerst heb ik ook een Kurt Wallander gezien die illegale activiteiten uitvoert, die impulsieve acties uitvoert, die zich volledig afhankelijk maakt van personen die hij niet kent en die hij moet vertrouwen wil hij het overleven.