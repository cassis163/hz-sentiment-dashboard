Dit boek heeft als titel De kronieken van Cromrak, Eerste Boek - De Geheimen Van Khifa. Het is het eerste deel van twee boeken die bij elkaar horen. Het tweede deel De Wraak Van Bernan is inmidels ook te koop, dus kun je het complete verhaal lezen, wat wel erg plezierig is. In dit eerste deel maak je kennis met de ork Cromrak. In het begin vind je hem door tunnels lopen van een eeuwenoude vindplaats van schatten. Het is er gevaarlijk. Cromrak overleeft het en komt eruit met schatten. Een ervan is Ramaoh, een heel humoristisch personage in het boek, die mij vaak heeft laten lachen. De schrijfstijl van Mark Doornbos is vlot en het boek leest lekker weg. Na zijn avonturen in het begin volgt de uiteindelijke queeste - een zoektocht naar ingrediënten voor een medicijn waarmee de epidemie die zijn stad teistert overwonnen kan worden. OP deze tocht gaan er behalve Ramaoh nog een vechter en een sjamaan met hem mee, die veel ruzie maken met elkaar. Cromrak moet de leider worden van het stel. Ze gaan met een schip op weg en dan beleven ze spannende avonturen. Ze moeten verschillende tegenstand overwinnen en maken kennis met andere wezens. Een keer nemen ze het op tegen de Kring, daar gaat het tweede deel verder mee. Ze vinden twee van de ingrediënten, maar aan het eind is hun reis nog niet voorbij. Dat vond ik een nadeel, het verhaal is nog niet af. Vandaar dat ik vier sterren heb gegeven, ik blijf met vragen zitten na het lezen. Gelukkig heb ik het tweede deel ook gekocht en ik ben heel benieuwd hoe het verder gaat als Cromrak het als ork samen met de groep, die aan het eind van het boek werd uitgebreid met nog twee andere figuren, het op moet gaan nemen tegen de grootste vijand: Bernan.