Ik keek al een tijdje uit naar dit boek. Had hoge verwachtingen…En ze zijn allemaal uitgekomen. Wat een topper is dit zeg! Dit is een King als vanouds! Owen King en Stephen King, zijn een geweldig schrijversteam! Ze halen het beste bij elkaar naar boven!

In het slaperige Amerikaanse stadje Dooling worden de bewoners opgeschrikt door een vreemd nieuw Virus. Vrouwen vallen in slaap en worden niet meer wakker! Ze worden omhuld met een soort spinrag. Hun hele lichaam komt in een cocon te zitten. En deze schone slaapsters kun je beter niet storen of wakker maken! Als je dat doet, dan worden ze gewelddadig. De mannen herkennen hun vrouwen niet meer. Het is net alsof ze in de greep van iets zijn. Veel vrouwen proberen zo lang mogelijk wakker te blijven. Ze willen niet in slaap vallen.

Het blijkt al snel een wereldwijd probleem te zijn. De bewoners in Dooling vinden het eng…Want wat is de oorzaak van dit vreemde virus? Is dit het Kwaad of is het toch medisch te verklaren?
Er is een vrouw die gewoon kan slapen (en die ook weer gewoon wakker kan worden) en niet in een cocon terecht komt. Waarom is zij zo bijzonder? En is zij het antwoord op deze hele situatie? De vrouwengevangenis speelt een grote rol in het verhaal. Dokter Norcross doet er alles aan om de vrouwen veilig te houden. Buiten de gevangenis is zijn vrouw de Sheriff. Zij moet het stadje in het gareel proberen te houden. Maar kan ze de slaap nog lang tegenhouden?

De mannen moeten het zien te redden zonder hun vrouwen. Maar wat gebeurt er met de wereld, als alle vrouwen slapen denk je? Mannen met wapens. Mannen die moeten zien te overleven, zonder (hun) vrouwen….Dat kan niet goedkomen. Wie gaat de macht grijpen?

De vrouwen die in slaap vallen, komen terecht in een andere wereld. Een wereld zonder mannen! De vrouwen zien dit als een nieuwe kans. Maar wat moeten ze doen als de vrouwen een voor een beginnen te verdwijnen? En kunnen ze wel zonder (hun) mannen leven? Deze wereld is ook mooi beschreven. Het voelt echt alsof je er zelf ook bent!

Ik vind het een bijzonder goed thema. Want kunnen we wel zonder elkaar? Houden we elkaar niet in evenwicht? Het zet je goed aan het denken!

Deze wereld is Dystopisch en ik zou er niet in terecht willen komen. Het is zo beeldend geschreven, dat je de hele sfeer goed kunt voelen. Het is ene echte pageturner. En daarom is het zo fijn, dat hij zo dik is! Heel veel uurtjes leesplezier in een zeer goed opgebouwde wereld. Het stadje Dooling is levensecht op papier gezet. Bepaalde stukken, kun jezelf zo voor je zien. Voor je het weet loop je over de straten van het stadje of kom je op bezoek in de gevangenis.

Er staan wel een aantal spelfouten in, maar dat kun je zelf heel goed invullen! Want als je in het verhaal zit, kom je er niet meer uit ook. De opbouw gaat stap voor stap. Het is heel mysterieus allemaal. Een griezelige sfeer. En ik hou daar echt van!

De schrijfstijl is prettig, de hoofdstukken hebben weer kleinere hoofdstukken, dus je kunt gerust een stukje lezen en bij het volgende gedeelte weer verder gaan. Wegleggen, kun je bijna niet. Je moet weten wat er aan de hand is. En je zit op het puntje van je stoel, tijdens de actiescenes. En die zijn er genoeg! Soms bloederig. Een vleugje horror hier en daar. Echt spannend! Zoals de oudere boeken van King! Ik kan alleen maar zeggen: KING IS BACK! Dikke 5*****

Ik kan er nog uren over doorpraten…Maar je moet het boek gewoon zelf beleven! Een echte aanrader!