Alweer een typisch Andy McNab boek. Deze keer neemt Nick Stone je mee naar de jungle van Panama, je voelt de insecten over je huid kruipen en de verzengende hitte perst de laatste druppel zweet uit je lichaam. Slaapgebrek, een etterende wond, een minimum aan middelen, niks kan hem stoppen. Er is weliswaar iets minder spanning en actie dan in zijn vorige boeken, maar omdat deze man al die ontberingen echt heeft meegemaakt in zijn SAS tijd komt het verhaal heel realistisch over.