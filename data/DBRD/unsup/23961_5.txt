Stad van Beenderen is het allereerste boek geschreven door Cassandra Clare en tevens ook het eerste deel van de spannende reeks Kronieken van de Onderwereld. Het boek is heel aangenaam om te lezen. Het is chronologisch opgebouwd en bevat weinig moeilijke woorden noch zinsconstructies, waardoor het ook perfect gelezen kan worden door minder ervaren lezers. Cassandra Clare, de schrijfsters, weet als geen ander hoe ze spanning moet opbouwen en deze behouden.
Cassandra Clares wens was om rechercheur te worden. Na enkele jaren als agent, werd ze rechercheur op de afdeling zware criminaliteit. Ook heeft ze gewerkt als journalist bij verschillende kranten en als redactiemedewerker bij een uitgeverij. Uit haar werk als rechercheur haalt ze haar inspiratie voor haar boeken en kan ze alles een plekje geven door mensen te laten zien hoe het er in de echte wereld aan toe kan gaan.
Het verhaal speelt zich af rond de 15-jarige Clary. Ze leidt een rustig leventje, maar wanneer ze een avond op stap gaat, ziet ze voor haar ogen een moord gebeuren. Clary is helemaal in de war als het slachtoffer plots verdwijnt en haar beste vriend Simon niets heeft zien gebeuren.
Als ze terugkeert naar huis, blijkt haar moeder ontvoerd te zijn. Via de dader van de moord die ze had zien gebeuren, Jayce, ontdekt ze dat haar moeder een schaduwjager- een demonenjager is. Zo was het mogelijk dat Clary de moord zag gebeuren, omdat het slachtoffer een demon was en zij het bloed van een schaduwjager in zich heeft.
Het boek zit niet alleen vol spanning, maar ook mysteries. Clary moet ontdekken wie zij is, in hoeverre zij gewoon mens, wie haar vrienden zijn en wie haar willen verraden. Je wordt snel meegesleurd in de rollercoaster aan emoties die Clary ervaart. Langs ene kant raakt ze helemaal verwikkeld in de schaduwwereld, langs de andere kant houdt haar beste vriend Simon haar met beide voeten op de grond. In het boek komen vooral thema's als verraad, vertrouwen, liefde, vriendschap en familie aan bod. Ze moet leren vertrouwen hebben in mensen die ze amper kent, om zo haar moeder te kunnen bevrijden. Gaandeweg leert ze hoe ze moet omgaan met haar krachten om de slechte krachten te verslaan.
Het boek is zowel bedoeld voor adolescenten als voor volwassenen, ondanks zijn ietwat gemakkelijke en vlotte schrijfstijl. In het midden van het boek kent het verhaal een klein dipje, maar dit wordt meteen weggewerkt door allerlei nieuwe gebeurtenissen. Het boek doet een beetje denken aan Harry Potter. In Stad van Beenderen is Valentijn een slechterik die probeert alle halfbloeden te doden (zoals Clary zelf), in Harry Potter is dit Voldemort. Ondanks deze gelijkenis, verveelt het boek niet. Integendeel, tijdens het lezen zelf ben je zo verzonken in het spannende verhaal dat je het niet eens merkt. Als je het eerste boek hebt gelezen, kan je niet anders dan onmiddellijk aan het vervolg beginnen.



Bibliografie:
http://www.cultuurbewust.nl/literatuur-12890-stad-van-beenderen-een-spannend-en-magisch-debuut-van-cassandra-clare/
http://nl.wikipedia.org/wiki/Cassandra_Clare
http://daanboekenwurmen.blogspot.be/2014/02/recensie-stad-van-beenderen-kronieken.html