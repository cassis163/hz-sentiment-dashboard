Kort samengevat overleefde de hoofdpersoon drie concentratiekampen en een scheepsramp. Het is het levensverhaal van Wim Aloserij opgeschreven door Frank Krake.

Frank Krake (1968) studeerde Marketing Strategy aan de RUG. Hij kwam in zijn carri√®re meerde tegenslagen tegen en schreef daarover de autobiografie De rampondernemer (2013) daarna verscheen van hem Menthol (2016) over de eerste neger in Twente. Frank Krake is een veelgevraagd spreker. Hij ontmoette Wim Alosery bij de presentatie van zijn boek Menthol, en werd gegrepen door zijn overlevingsverhaal.

Wim is de laatste getuige van een verschrikkelijke ramp en na een leven lang gezwegen te hebben heeft hij zijn verhaal verteld. Frank Krake heeft dit verhaal op een heldere manier opgeschreven zo dat je echt invoeld wat Wim heeft meegemaakt. En dat is veel keer op keer weet Wim te overleven door de situatie in te schatten en zo mogelijk naar zijn hand te zetten.

De schrijfstijl is voor mij heel toegankelijk bovendien geven de vele foto`s het boek een toegevoegde waarde. Keer op keer moest ik mij realiseren dat deze gruwelijkheden echt hadden plaats gevonden de foto`s maken dat je daar echt niet om heen kan , hiermee wordt het een echt ooggetuigenverslag.

Schitterende cover met ogen die je indringend aankijken. Mooi gebruik van kleuren met het geel dat terugkomt in de titel en de zijkant van het boek.

De laatste getuige heeft mij vanaf dat ik begon te lezen niet meer losgelaten. Het voelt alsof Wim mij zijn verhaal persoonlijk verteld heeft.