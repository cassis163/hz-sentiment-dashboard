De Denen Anders Rønnow Klarlund en Jacob Weinrich hebbenmet De herboren moordenaar het derde boek afgeleverd met hun protegé Niels Bentzon.

In dit derde deel wordt van Bentzon het uiterste gevraagd. De enige mogelijkheid om een zaak op te lossen is plaatsing als patiënt in een forensisch Psychische instelling waar de grootste en gevaarlijkste gekken zitten van Denemarken. Om zijn dekmantel in tact te houden weet niemand dat hij politieagent is en moet hij zich onderwerpen aan het zware regime met medicijnen die een soort zombie van hem maken en therapie met elektroshocks.

Het boek wordt opgebouwd door het verhaal af te wisselen in de tegenwoordige tijd en de verhaallijn die zich afspeelt in 1939 waar studenten een belangrijke ontdekking doen: ze vinden een verslag van het gesprek tussen Plato en Socrates, vlak voor zijn dood. Deze verhaallijn vindt zijn verbintenis met de andere lijn omdat Socrates overleed aan dezelfde giftige stof, namelijk het sap van de gevlekte scheerling. De reden waarom Niels undercover is gegaan omdat de directeur van de instelling waar hij zich heeft laten opnemen dit ook is overkomen.

Aan spanning geen gebrek in dit boek, maar je moet wel bereid zijn om de grote dosis toeval en onwaarschijnlijkheid te accepteren. Doe je dit dan is het een prima boek, ikzelf vond het allemaal net te en onbevredigend voor een hoge waardering