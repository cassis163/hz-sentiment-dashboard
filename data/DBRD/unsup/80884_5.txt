Bij het zien van de cover ben ik meteen al laaiend enthousiast. Mijn handen kriebelden dan ook om te beginnen met lezen . Wat een verhaal zeg. Het kon me niet meer loslaten en ik moest doorlezen.
Ellen Lina is voor mij een totaal onbekende schrijfster terwijl dit haar 4e boek is. De schrijfstijl is heel erg prettig en de opbouw wat betreft de spanning is geweldig.
Ze verteld het verhaal door te schrijven in het heden en met flashbacks. In de flashback beschrijft ze hoe alles begon en in het heden over het leven na de vliegramp. De flashback gaat over een periode van 10 jaar wat enorm lang is voor een groot geheim. Al lezende kom je hier al snel achter. Hoe het verhaal zich verder afspeelt is vol spanning en met verdriet. Het bezorgde me een brok in mâ€™n keel.
De karakters van de personen worden zodanig beschreven dat je enorm met ze mee leeft. Je voelt de liefde, de woede, de jaloezie.
Het boek gaf aan een spannende roman te zijn maar het kon net zo goed een psychologische thriller zijn. Dit boek hoeft voor mij nooit verfilmd te worden wat Ellen Lina heeft het boek ontzettend beeldend geschreven. Het is niet alleen het vliegtuig dat crashte.
Meer ga ik niet over het boek vertellen want vind het een echte mustread. Het krijgt van mij dan ook 5 sterren