Het vijftienjarig meisje Ellen verdwijnt. Sam Berger denkt dat ze niet de enige is die verdwenen is, hij denkt dat er een seriemoordenaar is. Helaas gelooft niemand hem, niet in het korps, ook niet zijn baas. Hij gaat dan op eigen houtje op onderzoek. Wanneer hij denkt een verdachte te hebben, verandert de zaak helemaal.
Hij heeft ook alsmaar meer het gevoel dat het om hem gaat, er is iets met deze zaak dat heel dicht op zijn huid zit.

Gruwelijk spannend met een verrassende wending en een joekel van een cliffhanger. Arne Dahl doet er goed aan ons niet te lang te laten wachten.
Sam Berger en Blom lijken me een perfect koppel om een reeks te dragen.