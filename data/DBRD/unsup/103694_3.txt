Lisa Gardner heeft al een aantal bestsellers op haar lijst staan - met dit werk als haar nieuwste. De openingsscène was gruwelijk spannend, gruwelijk intens en vooral ook gruwelijk. Daarna ging het helaas op en af. De details die in het begin kwamen, zaten er nadien niet meer in en het boek kabbelde verder, met af en toe echt een goed moment. Maar echt scoren deed het niet meer bij mij - de scènes tussen bepaalde personages waren té gemakkelijk en de personages aanvaardden elkaar ook alsof het doodnormaal is dat iemand even op zijn eentje als wraakster te keer gaat. Het was allemaal net iets te toevallig voor mij. Flora Bane is een sterk personage, maar ze heeft haar eigen boeken en verhaallijn nodig. Niet slecht, maar ook niet super.