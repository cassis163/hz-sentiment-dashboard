Een debuterend thrillerauteur geeft hier even een visitekaartje af. Hij zet niet alleen een spannend verhaal neer dat boeit tot de laatste regels, zoals het hoort, maar ook de karakters in deze misdaadroman zijn invoelbaar. Met de zus van de vermoorde docent voorop, onmiddellijk gevolgd door de moeder van drie vaderloze kinderen. Weinig mannelijke schrijvers zijn in staat om vrouwelijk denken en voelen geloofwaardig neer te zetten, maar John Brosens kan dat dus. Dit smaakt naar meer.