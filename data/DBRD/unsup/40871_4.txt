Het meest geweldige aan de Engelsfors-trilogie is de compleet andere kijk op de wereld die je ervan krijgt. Zes elementen in plaats van vier? Protectoren die de mensheid een beetje in de gaten houden? Alles lijkt anders dan dat je ooit dacht dat het was en daardoor kun je een piepklein beetje voelen hoe Minoo, Anna-Karin, Vanessa en Linn√©a zich voelen.
Hun levens werden al op z'n kop gezet in de nacht van de rode maan, maar na de dood van Rebecka en Ida, de verdwijning van Nicolaus en het optreden van de raad, weten de uitverkorenen eigenlijk niet meer hoe ze de wereld moeten redden. Alleen het probleem is: de apocolypse nadert!
De sleutel is qua sfeer net zo mysterieus als zijn voorgangers; je krijgt antwoorden, maar ook weer heel veel vragen. Dat is wat de serie zo spannend houdt, je tast constant in het duister over wat er nou allemaal aan de hand is. Hoe kan je ook anders? Jij bent een simpel mens en de wereld is zoals ie is door protectoren die veel machtiger en wijzer zijn dan jij.
Het hele boek zit vol van spanning en onzekerheid. De uitverkorenen ontdekken dat ze meer kunnen met hun krachten, maar hoe ze daar de scheur mee dicht kunnen maken?
Antwoorden! Dat is de reden dat je doorleest, je wil weten hoe alles in elkaar zit, hoe dit gaat aflopen en vooral of het allemaal wel goedkomt. Na het lezen van De Sleutel: Het Begin, kun je absoluut niet wachten tot de finale. Want antwoorden zijn schaars en aan nieuwe mysteries geen gebrek. Met andere woorden: Meer, meer, meer!