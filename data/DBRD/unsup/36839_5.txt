Bing is een wasbeer die gepest wordt op school. Hij mag nooit meespelen met de anderen, en thuis geven zijn papa en mama tegenstrijdig advies. Bij het gedacht ’s anderendaags terug naar school te moeten, krijgt Bing een idee… en gaat de strijd met zijn pesters aan op zijn manier.
De briefjes van Bing is reeds een eerste kennismaking met wat pesten inhoudt voor de allerkleinsten. Een fenomeen dat tegenwoordig zoveel voorkomt en zoveel leed aanricht.
Dit boek laat op een ludieke manier zien dat er wel degelijk een oplossing bestaat om pesters tegen te gaan.
Goed bedacht verhaal dat hopelijk blijft hangen bij de kleuters waar je dit boek aan voorleest of de eersteklassers die dit boek al zelf kunnen lezen.