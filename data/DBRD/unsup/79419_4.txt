Eens gegeven.

Eens gegeven is een heerlijke feelgood roman. De schrijfster neemt je mee in het leven van Feline en Teun. En hoewel dat in principe de hoofdpersonages zijn is er toch ook wel een redelijk grote rol voor haar huisgenoot Evi.
Het verhaal is geschreven in de vertellende vorm wat in dit boek erg fijn is omdat je dan toch iets meer van de hoofdpersonen te weten komt en de personages daaromheen. Het verhaal leest zeer gemakkelijk weg en neemt je echt even mee in het leven van Feline. De manier van schrijven zorgt ervoor dat je zelf iedere bladzijde iets meer verliefd wordt op het verhaal van Feline en Teun. Het verhaal is met de nodige humor geschreven zodat je altijd het gevoel krijgt door te willen lezen ondanks dat er niet echt spanning in zit. Ook doordat er best een goed deel aan Evi wordt besteed in het verhaal zorgt dat voor de nodige afwisseling. Ook het aspect van de antieke spullen geeft het verhaal voor mij net iets extra's. Ik heb dan ook erg genoten van dit boek en verhaal. Zoals al eerder geschreven een heerlijke feelgood roman om lekker tussendoor te lezen.