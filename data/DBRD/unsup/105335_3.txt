Bij het zien van de cover van Domina van L. S. Hilton wil je weten waar de kleur blauw bij dit deel voor staat. Al krijg je wel een voor de hand liggend vermoeden waar de kleur voor zal staan.
Bij het lezen van de proloog krijg je het idee dat Judith op dezelfde voet verder gaat als waar ze in het vorige deel was gebleven. Helaas blijkt ze in dit deel wat braver te zijn geworden en schijnt ze zelfs een hart te hebben, al heeft ze nog steeds zo op haar tijd haar streken. Een vos verliest dan wel zijn haren, maar niet zijn streken gaat zeker voor Judith op. Toch is dit deel lang niet zo spannend en pikant als het vorige deel. Het is soms zelfs wat saai, vooral door de vele wetenswaardigheden over kunst. Pas tegen het eind wordt het spannend en wil je weten hoe het zal aflopen. Het eindigt zo dat je het laatste deel wel wilt lezen om te weten hoe het verhaal verder gaat en hoe het zal aflopen.
In het eerste hoofdstuk krijg je te lezen wat er in het eerste deel allemaal is gebeurd, wat ze de afgelopen jaren heeft gedaan en wat Judith nu doet.

Lees verder op https://surfingann.blogspot.com/2018/10/domina-l-s-hilton.html.