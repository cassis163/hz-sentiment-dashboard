Jennefer Mellink (1985) is een Nederlandse auteur in het young adult-genre. Ze werd geboren in Amersfoort en groeide op in Leusden. Ze schrijft ook Engelstalige songteksten, columns en korte (spannende) verhalen die gepubliceerd worden in diverse magazines en bundels, zoals de Quillerz-verhalenbundels. Mellink was zes jaar lang boekrecensent voor Hebban/Crimezone.nl.

In 2014 debuteerde ze met Gebroken, een zenuwslopend spannende young adult-thriller. Ze droeg het boek op aan haar grootvader Piet Valkman, die zelf auteur was. Haar tweede young adult-thriller Kwaad bloed verscheen in 2015. Met haar schrijven wil ze de jonge lezers enthousiast maken voor het genre thrillers, omdat ze daar zelf zo gek op is.

Voor de ThrillZone-leesclub las ik deze YA-Gevarenzone. Jennefer Mellink heeft met Gevarenzone een spannend en meeslepend verhaal neergezet, geschikt voor YA’s boven de 16 jaar. Wat begint als naar en beklemmend met name voor Pip, gaat verder als leuk en verfrissend. En eindigt met een reuze plottwist. Pip gaat op zichzelf en ze is daar superblij mee. Het mooie leven kan beginnen voor Pip, zou je denken. De wereld staat aan haar voeten..maar dan gebeuren er bizarre dingen. Mellink heeft een leuke en heldere schrijfstijl. Zij weet het bezoek aan een kringloopwinkel, niet altijd een charmante omgeving, nog als een gezellig uitje weer te geven. Zodat Sanne en Pip er met plezier naar toe gaan.
Helaas lijkt niet alles zo “leuk” als het eruit ziet. Naarmate het verhaal vordert, komt dit naar boven drijven. Er gebeuren hele vreemde dingen en het blijft lang een puzzel hoe dit komt. Er wordt langzaam toegewerkt, naar een ware spannende cliffhanger. En dat is heel knap gedaan.

Heel mooi boek. Beetje open einde, wat enkele vraagtekens oproept.

Gewaardeerd op 3,5 sterren.