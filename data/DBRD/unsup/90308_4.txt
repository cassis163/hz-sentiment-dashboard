Het oog van de krokodil is een zogenaamde splinter.
Een splinter is een maandelijks uitgegeven boekje. Een boekje dat iedere maand door een andere auteur geschreven wordt. Dunne boekjes die je in een zucht uit hebt maar die door de kracht van goed gekozen woorden en zinnen je toch het gevoel geven een dik boek te lezen.
Zo ook deze splinter van Jasper Polane.
Geen voorwoord – proloog of wat dan ook maar meteen bam!


Krachtig neergezet, je zit er meteen in!
Het verhaal speelt zich af in een van de parallelle werelden van Otrostaadt – eentje die permanent voor een deel onder water staat. De stam die er woont is voornamelijk bezig slaven te vangen die naar parels moeten duiken. Zo ook de brutale Edison, die op zoek is naar een dubbelaar. Dubbelaars zijn net als de parallelle werelden, mensen die in principe hetzelfde zijn maar in een andere “uitvoering” ook in een of meerdere andere werelden wonen. Als ze hem vindt is de vonk die overspringt wederzijds, maar zal dit genoeg zijn voor hem om zijn wereld te verlaten en met geelhaar mee te gaan naar haar wereld?

Edison is voor de “Maalstroomfans” een oude bekende.
Al eerder maakten we kennis met haar in Lege steden en Vorstin van de kou , twee delen uit de reeks – De onzichtbare maalstroom.
Toch is deze splinter zo geschreven dat je absoluut geen voorkennis nodig het. Het zou ook zomaar een instappertje kunnen zijn – een soort proloog op Jasper’s volgende deel in de “Maalstroomreeks” met de aansprekende titel: Wolvinnen van Otrostaadt dat 25 juni zal uitkomen. En ik moet zeggen dat deze splinter me weer razend nieuwsgierig maakt naar meer!

http://josesprakeloos.blogspot.nl/2016/04/jasper-polane-het-oog-van-de-krokodil_22.html