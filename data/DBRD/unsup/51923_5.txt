Vijf sterren kreeg Bloedbroers van de VN Thrillergids in 2017, dit maakte nieuwsgierig en ik ben gelukkig niet teleurgesteld. Een absolute aanrader is wel dat je eerst deel een, Made in Sweden, leest. Bloedbroers speelt zes jaar later, maar gaat naadloos verder. Er wordt weinig teruggeblikt.

Bloedbroers is een indrukwekkend en spannend boek vol vaart. In vergelijking tot deel een, Made in Sweden, is dit boek nog completer en beter. Het verdient de vijf sterren dubbel en dwars. Het is zo boeiend en realistisch dat je vergeet dat het fictie is, weliswaar ge√Ønspireerd op de broers van auteur Thunberg.

De combinatie van het oogpunt van rechercheur John Broncks en broer/overvaller Leo versterken elkaar alleen maar. Vijanden van elkaar en ze haten elkaar intens. Hun obsessie en wraak worden zo sterk verwoord door Roslund en Thunberg. Ik kijk nu al uit naar een eventueel volgende deel.

Bloedbroers is een boek vol spanning, maar niet direct door alle plannen van Leo, zoals in Made in Sweden. De spanning zit meer in de emotionele aspecten in het verhaal.