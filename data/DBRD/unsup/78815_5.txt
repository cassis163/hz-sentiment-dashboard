Wie heeft vroeger nou niet de boekenserie rondom de twee kaboutertjes Wipneus en Pim gelezen?
Ik in ieder geval wel en toen ze en tijdje geleden weer te koop waren bij een drogist kon ik het niet laten een paar delen aan te schaffen.

Toen ik begon te lezen was ik gelijk weer in de ban van de kabouters. Heerlijk de avonturen die ze beleven en vooral hoe B. van Wijckmade dat alles beschrijft.
In dit deel maak je kennis met de aardmannetjes, reus Rollebom en opa Melk. De illustraties maken dit verhaal tot een waar genot zowel voor de jeugdige lezertjes als voor volwassenen.