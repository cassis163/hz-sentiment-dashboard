De volgorde waarin je boeken leest is van belang voor de beoordeling. Na wat zware kost was het nu tijd voor wat lichte zomerlectuur. 'Ik zie je op het strand' voldeed prima aan dit criterium.
Meisje ontmoet leuke man in het vliegtuig, waar ze naast elkaar zitten. Man blijkt getrouwd. Ze verliezen elkaar uit het oog. Dan duikt hij een paar jaar later op als vriend van haar niet zo geliefde stiefzusje.
Ach ja, dan is het het bekende recept: veel losse eindjes, die eerst veranderen in een warrige kluwen, maar uiteindelijk keurig aan elkaar geknoopt worden tot een stevige, veelkleurige draad.
Prettige zomerlectuur dus.