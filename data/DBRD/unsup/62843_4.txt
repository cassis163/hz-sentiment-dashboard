Na de boeken van de beautybloggers Chyntia (misslipgloss) en Mascha (Beautygloss) te hebben gelezen, was het de beurt aan Anna Nooshin. De titel geeft aan dat het een handboek is voor online succes. Een handboek vind ik het niet, daarvoor is het naar mijn idee te verhalend geschreven en niet praktisch genoeg. Specifiek gericht op online succes vind ik het ook niet. Een inspirerend boek vind ik het daarentegen wel. Anna vertelt over haar jeugd en haar werkleven. Ze inspireert je om te knokken voor je doelen en hamert op het belang van hard werken om die doelen te bereiken. Het zet je aan het denken over wat je wilt met je leven. Ik was eerst wat sceptisch en vind het jammer dat het minder gaat over online succes dan ik had verwacht, maar toch: Goed gedaan Anna!
De vele foto's in het boek zijn leuk en geven een kijkje in haar leven,naar mijn idee zijn het er wel erg veel. Een paar mooie, uitvergrote foto's was naar mijn idee leuker geweest. Ik ben benieuwd naar haar nieuwe boek:On life.