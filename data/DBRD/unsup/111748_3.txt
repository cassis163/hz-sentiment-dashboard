Geen fan van goden, mythen en eeuwen oude vloeken? Niet erg, dit boek is dan als nog aan te raden. In dit tweede deel van de Goddelijk serie van Josephine Angelini gaat het verhaal van Helen en haar grote liefde Lucas verder. Als Helen dacht dat voorheen haar alles tegen zat en alles gedoemd was om te mislukken, dan wist ze nog niet wat haar nog meer te wachten stond. Tegenslagen en moeilijkheden lijken hun weg feilloos naar Helen te vinden, zo erg zelfs dat ze er zowel lichamelijk als geestelijk onder begint te leiden.

Het verhaal sluit goed aan op het vorige deel en de personages blijven voornamelijk in het begin erg herkenbaar en hetzelfde. Daardoor lijkt het boek misschien wat langzamer op gang te komen. Verderop wordt dit alles uit de weggeruimd en wordt het moeilijker om het boek weg te leggen.
Overbodige details en dialogen zorgen voor wat vertraging in het leestempo, maar nemen de spanning uit het verhaal niet weg.

Angelini heeft met deze trilogie een onuitputtelijke wereld gecreÃ«erd die voornamelijk tot uiting komt in dit tweede deel. Alles is redelijk filmisch geschreven waardoor je weinig moeite hoeft te doen om in te beelden hoe de settings in het verhaal eruit zien. De schrijfster heeft goed nagedacht over hoe de wereld in elkaar steekt, de regels die er gelden en hoe deze soms omzeild kunnen worden.
Ook de schrijfstijl is redelijk prettig om te lezen. Vele en lange dialogen wisselen elkaar af met af en toe wat detailbeschrijvingen. De nauwelijks uitspreekbare namen vormen soms een obstakel, maar van sommige woorden kun je zelf verzinnen hoe je ze uit zou kunnen spreken.

Al met al een waardig tweede deel voor in deze serie en het einde laat je smachten naar het volgende deel en laatste deel dat helaas pas in het voorjaar van 2018 zal verschijnen.