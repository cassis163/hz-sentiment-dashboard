Ik begon te lezen in “Later als ik dood ben”. Ik was gelijk gegrepen door dit boek. Een zeer goed boek, waarbij ik alleen maar tijd wilde hebben om te lezen. Tijdens de zwemles van mijn dochter had ik door dit boek niet in de gaten dat ik haar moest helpen met het uittrekken van de natte kleding. En ik had ook niet in de gaten dat ze stond te zwaaien omdat ze haar briefje voor het afzwemmen eindelijk had binnen geharkt. Dat wil wat zeggen, dat je als moeder zo in een boek zit, dat je zwemmende dochter geen aandacht meer krijgt!

Het is een zeer boeiend verhaald! Er zit veel spanning in. Het roept de nodige vragen op. En er zit een psychologische diepgang in. En dat alles geschreven in mooie zinnen die vlot zijn te lezen. Een dikke pluim voor Ilse Ruijters!
Na het lezen van dit boek wil ik zeker het eerste boek van Ilse Ruijters lezen: de onderkant van sneeuw.

Het boek krijgt 5 sterren van mij. Het is een echte aanrader.