Dit is echt een goede thriller. Dat de auteurs van horror houden, is goed te merken. Ik kreeg de kriebels van dit verhaal.
Mark en Steph willen weer een normaal leven kunnen leiden. Ze zijn het slachtoffer geworden van een brute overval, in hun eigen huis. Ze voelen zich er niet meer veilig. Ze lopen op hun tenen en zijn op van de zenuwen. Ook doet het hun relatie geen goed.
Ze besluiten om een woningruil te doen, met een koppel uit Parijs. En maal aangekomen in Parijs, komen ze terecht in een bouwvallig appartement. Ze vinden daar nogal verontrustende dingen. Ook de overbuurvrouw is een beetje eng. Ze hadden een romantisch weekend gepland. Maar echt alles lijkt mis te gaan. Het appartement is er een waar je nooit terecht wilt komen. Er gebeuren steeds meer onverklaarbare dingen. Steph en Mark zijn in een soort horrorfilm terecht gekomen. Als lezer ga je echt denken : worden de personages nu gek? Of is het een of andere vloek?
Ik heb het boek in twee avonden uitgelezen. Het is erg spannend, mysterieus en ik ging er van nagelbijten. Je ziet mensen echt langzamerhand naar de afgrond gaan. En je blijft maar denken : zou ik me nog veilig voelen? Als zelfs je veilige thuishaven geschonden blijkt te zijn en dat ook blijft?
Het einde is bijna weerzinwekkend goed. Het eindigt met een behoorlijke knal. Dat zag ik niet aankomen. 5 dikke sterren.