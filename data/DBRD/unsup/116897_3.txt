Eerlijk gezegd vond ik Hartzeer een beetje tegenvallen na alle positieve verhalen die ik erover had gehoord. Het verhaal gaat over Archie Sheridan die na twee jaar ziekte verlof nadat hij was ontvoerd en gemarteld door Gretchen Lowell, de Beauty killer. Hij krijgt meteen de zaak van een andere seriemoordenaar, die al verschillende sterk op elkaar lijkende meisjes heeft gedood en verkracht. Maar in dit boek draait het eigenlijk niet om deze nieuwe zaak, bijna alles draait nog om de Beauty Killer, en dat vond ik jammer. Wat mij in het begin gedurfd leek, mensen houden er in principe niet van als het over zaken gaat die ze niet terug kunnen lezen (in bijvoorbeeld een eerder boek, en waar ik naar uitkeek, blijkt toch niet zo te zijn. Hoewel het nu niet een speurtocht naar de dader was, bleef het gaan om de vragen waarom, en was ze zelf veelvuldig in beeld. Er werd zelfs nog een extra slachtoffer van haar gevonden. Jammer, maar schrijvers plaatsen toch te graag alles wat ze bedacht hebben in een boek. Verder vond ik het verhaal ook niet zo verrassend als ik verwacht had, een beetje geknutseld. Toch zou ik nog wel eens een ander boek van haar willen lezen, kijken hoe ze het doet als de Beauty Killer eens niet de hoofdrol in het boek overneemt.