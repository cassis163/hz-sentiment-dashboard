De familie Brooks heeft drie kinderen, was er in het vorige boek een hoofdrol voor zoon Jacob, die de liefde van zijn leven vond. Deze keer is het dochter Duke, die 13 jaar geleden van de ene op de andere dag,  haar toenmalige vriendje Ian aan de kant zette. Wat is er gebeurd in de nacht na de eerste vrijpartij tussen Ian en Duke? Al 13 jaar lang werkt Ian op de range van de familie Brooks en probeert hij zijn liefde terug te winnen, maar Duke doet er alles aan om Ian te ontwijken. Hoelang en hoever gaat Ian nog door om zijn geliefde terug te winnen, voordat hij door gaat met zijn eigen leven en opzoek gaat naar een andere liefde?

“Is dit jouw meesterplan? Ga je me pas vrijlaten als ik met je wil trouwen soms?”

Weer schudde Ian zijn hoofd. Ze luisterde toch niet naar hem.

“Want dat gaat nooit gebeuren!” Duke draaide zich om en stampvoette terug de kamer in.

Ze verbrijzelde met die woorden het laatste beetje hoop dat hij had. Ze haatte hem, al kon hij niet begrijpen waarom. Hij had haar nooit laten vallen.

Een roman die je meeneemt naar het dorpje Twin Bridges in Montana Amerika. Sneeuw tijdens de kerstdagen en een huwelijk wat op eerste kerstdag gesloten zal worden op de ranch tussen Jacob en June, zorgen voor een romantische ondertoon tijdens dit verhaal. Maar achter deze romantiek schuilt de angst van Duke om zich bloot te geven en te vertellen wat er vroeger is gebeurd en als dit nog niet genoeg is zwerft er een vreemde indringer rond op de ranch en bedenkt de familie Brooks een plan om deze indringer te pakken. Heeft deze indringer te maken met het verleden van Duke of is dit het geheime vriendje van de jongste Brooks telg, Daisy?

Romantiek ten top. Ik ben fan van deze twin Bridges serie.