In dit boek volgen wel de belevenissen van een gewaardeerd universiteitsprofessor die vlak voor hij zijn pensioenleeftijd bereikt, zijn hele wereld op zijn kop laat zetten door een e-mail die op het eerste zicht niet eens voor hem bestemd was. Hij merkt er een fout in op en kan het niet laten om daarop te reageren. Tot zijn verbazing krijgt hij een reactie. Zo ontstaat er een uitgebreide correspondentie tussen de weinig avontuurlijke prof en een jonge dame die 'danseres' in Las Vegas blijkt te zijn. De verliefdheid slaat toe en onze hoofdpersoon veronachtzaamt zelfs de organisatie van zijn eigen prestigieuze afscheidscolloquium. Het gaat zo ver dat onze vliegangstige prof zijn maatpak inruilt voor een kleurrijk T-shirt en een driekwart jeans, en naar de andere kant van de wereld vliegt, waar hem een grote verrassing te wachten staat.
De dramatische wendingen in dit boek worden op een heel komische manier beschreven. Het contrast tussen de professor die het liefste de hele tijd in Latijnse citaten zou spreken en zijn wereldwijze vriendinnetje Sarah werkt dit erg in de hand. De lezer verkent daarbij de wereld van klassieke en mythologische personages, maar krijgt via Sarah ook erg 'down to earth' beschouwingen.
Het zwierige, poÃ«tische taalgebruik van Pfeijffer is prachtig. Een beetje barok en met lekker lange zinnen. Dat hij van zijn taal houdt, voel je zo. Dit boek is meer dan het verhaal, dit boek is vooral ook taal.