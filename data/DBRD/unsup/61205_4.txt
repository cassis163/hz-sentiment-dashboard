Broadchurch, het was eerst een tv serie, en toen kwam het boek. Dat het gebaseerd is op een tv serie is gelijk te merken. Veel korte stukjes, snel wisselende sc√®nes en veel personages, maar ook duidelijke beschrijvingen van de omgevingen.

Broadchurch, een plaatsje waar weinig gebeurd, tot er op het strand een lichaam wordt gevonden van de 11 jarige Danny. Wat volgt is recherchewerk, verhoren, verdachtmakingen en oude geheimen.

Het gaat vlot, verdachten zijn er genoeg, verwijzingen ook en de ouderwetse heksenjacht ontbreekt niet. Oude geheimen komen boven water, als naast het recherche werk ook de pers er boven op springt, met een desastreuze afloop.

De personages komen tot leven, als lezer ben je aanwezig in Broadchurch en zoek je mee naar de dader. De dader die zoals het hoort, nogal onverwacht opduikt.

Niet een vreselijk spannende thriller, maar een hele goede who donnit.