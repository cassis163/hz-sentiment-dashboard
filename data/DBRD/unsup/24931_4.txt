Dit was mijn eerste boek van Stephen King, hoewel veel mensen hem als bloedstollend spannend beschreven vond ik dat wel mee vallen. Wel zijn de weinige personages die erin zitten tot in details beschreven, je leert ze kennen en wilt ze niet meer loslaten. Hoewel ik makkelijk het boek weg kon leggen, bleef het verhaal mij achtervolgen. Zeker toen het einde naderde en ik zeer benieuwd was of de gepensioneerde Bill Hodges, Jérôme en Holly op tijd er bij zouden zijn. Al met al zeker een aanrader, zeer benieuwd ook naar het vervolg.