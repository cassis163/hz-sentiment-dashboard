De 6-jarige Aafke van Pommeren groeit op samen met haar vader moeder en broer.
Ze leert van haar vader zwemmen in het meer vlak bij hun huis.
Als haar ouders vrij plotseling tot geloof komen en hun eigen gemeente hebben verandert er veel in haar leven.
Er komen veel mensen over de vloer en haar ouders zijn druk met de problemen van deze mensen.
Aaf heeft voldoening in het zwemmen.
Als Aaf dan gaat studeren komt zij in Amsterdam met een heel andere wereld en andere mensen in aanraking. Hoe gaat zij om met al die verleidingen?

Het boek is in chronologische volgorde opgebouwd. Vooral het eerste gedeelte wordt door De auteur gebruikt om een beeld te vormen hoe het gezin zich stort in het geloof.
Daar tussen door lezen we hoe Aaf zich als jong meisje begeeft met haar ouders en broer. Niet duidelijk voor mijn gevoel hoe zij zich daarbij voelt. En dat is een gemis in Altijd Vrolijk. Diepgang in de gevoelens. Het verhaal op zich leest dan wel weer vlot weg, doordat het op eenvoudige wijze verteld wordt.
Als Aaf dan in Amsterdam gaat studeren en wonen komt zij in een heel vreemde omgeving voor haar. Dit leidt dan weer tot een glimlach tijdens het lezen. De hulpeloosheid en toch ook wel eenzaamheid die ze daar ervaart zijn voelbaar.
Een boek wat zich wel onderscheid door het thema geloof, prettig leest, maar tot de categorie behoort van aangenaam, maar niet uitzonderlijk.