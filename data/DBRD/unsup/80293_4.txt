Ik begon vol verwachting aan dit boek. Ik heb al veel van Baldacci gelezen en ik was benieuwd hoe het verder zou gaan met Annabelle, Oliver en de rest van dat zootje ongeregeld dat zich de camelclub noemt. Direct vanaf het begin is het een ontzettend spannend boek. Dit duurt tot de laatste bladzijde.

Normaal vind ik Baldacci niet zo sterk in eindes van boeken. Dat gaat naar mijn mening meestal te snel. Meestal wordt er 1 of 2 hoofdstukken uitgetrokken om het hele plot uit te leggen. Dit gebeurt in dit boek echter niet. Hier kom je langzamerhand steeds meer te weten over alle gebeurtenissen.

Er is maar één echt minpuntje aan dit boek. Dat is dat het vol staat met taal- en typefouten.

Dit boek is zeer zeker een aanrader. Het is eigenlijk gewoon een vervolg op De samenzwering en De verzamelaars. Het is het leukst als je die boeken ook hebt gelezen. Je kunt het boek echter ook begrijpen als je deze boeken niet hebt gelezen.