Dit boek telt "maar" 79 bladzijden, dus een uitgebreide recensie zou onmogelijk zijn zonder al te veel te verklappen.
Het boek speelt zich af in een dorpje aan de Maas en draait voornamelijk om vier hoofdpersonen. Jolanda Brinkhorst, getrouwd met Peter, is de dochter van de oud-burgermeester. Zij heeft een verhouding met Armand Cuijpers, de man van haar beste vriendin Thea. In de eerste nacht (van het boek) verdwijnt Jolanda. Wat is er met haar gebeurd?
Mijn verwachting na het eerste hoofdstuk was niet echt groot. Ik werd erg afgeleid door alle details. Het brede ijzeren hek, het schuine houten poortje, donkere gestalte tegen een inktzwarte hemel, het bibberende schijnsel van de kleine zaklamp etc. En dat in twee bladzijden. Toch doorgelezen en na een paar uur had ik het boek al uit en dat is soms best fijn. Echt knap dat er toch zo'n spanning in zit.
Ik ga zeker de andere boeken van Yvonne Franssen lezen.