Ik ben dit boek gaan lezen omdat het dit jaar te downloaden is in de vakantiebieb-app. Het verhaal gaat over Laura die gek is op koeien. Haar hele kamer is wit/zwart, ze heeft een pyjama met koeienprint en haar spreekbeurt gaat natuurlijk over koeien. Ze heeft zich in zijn hoofd gezet dat ze zelf een echte koe wil op het balkon. Ze koopt graszaad en zeurt de hele tijd haar ouders aan het hoofd. Als ze plotseling gaan verhuizen naar de geÃ«rfde boerderij van haar oma denkt ze helemaal dat haar wens uit kan komen. Laura is een wel erg dwingend type, niet een heel goed voorbeeld hoe je te gedragen tegen je ouders. Maar het is wel met veel lol en gevoel geschreven waardoor je Laura toch leuk blijft vinden. Het deed me denken aan Polleke van Guus Kuijer die ook zo van haar koe houdt. Helemaal toen ik het woord "wiebel" tegenkwam en de zin "voor altijd samen". En dan vind ik Polleke toch nog een stuk leuker en echter. Dat wordt dan toch sjouwen op vakantie!