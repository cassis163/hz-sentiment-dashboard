Ik vond dit een heerlijk spannend boek en ik hou van de schrijfstijl van Joy Fielding.
Het boek is moeilijk weg te leggen, want de spanning wordt geleidelijk opgevoerd..
Je wilt graag mee puzzelen wie de dader is van de verkrachting, maar tijdens het lezen werd voor mij iedereen een verdachte.

Bailey Carpenter wordt op een avond bruut verkracht en mishandeld en ze wordt voor dood achtergelaten.
Als ze lichamelijk weer wat opgeknapt is, merkt ze dat ze geestelijk getraumatiseerd is en haar werk niet meer naar behoren kan uitvoeren.
De nachtmerries blijven haar achtervolgen en ze voelt dat er iets niet klopt. “Ik ben niet gek” zegt ze steeds tegen zichzelf.
Ook de woorden van de dader achtervolgen haar: “Zeg dat je van mij houdt”
Ze neemt een sabatical en komt bijna de deur niet meer uit. Als ze weer in contact komt met haar halfzus Claire – die altijd voor haar klaar staat – wil ze haar leven weer terug en start een onderzoek naar de dader. De spanning loopt behoorlijk op, vooral als haar nichtje Judy ook op onderzoek uitgaat…

Een geweldige goede thriller, die geen moment saai wordt en waar ik van heb genoten! Aanrader 4*