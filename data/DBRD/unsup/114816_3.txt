Stoel 7a – Sebastian Fitzek
@the house of books
Mats Krüger, een ervaren en succesvolle psychiater, moet zijn vliegangst overwinnen als zijn hoogzwangere dochter Nele voor het eerst in jaren weer contact met hem opneemt. Na een cursus tegen vliegangst gaat Mats aan boord van de langeafstandsvlucht Buenos Aires - Berlijn. Al zijn angsten lijken voor niets tot een vreemdeling hem vertelt dat een van Mats' ex-patiënten zich ook aan boord bevindt. Iemand die hij ooit heeft bevrijd van moordlustige, gewelddadige fantasieën. En nu moet Mats zien te voorkomen dat hij de 600 passagiers en zichzelf niet mee de dood in jaagt...

De flaptekst bezorgde mij kippenvel en maakte dat ik het boek ook snel wilde lezen. Ik werd in het begin helemaal in het verhaal getrokken van Nele die tijdens de bevalling van haar eerste kindje ontvoerd wordt. Haar vader zit in het vliegtuig op weg naar Berlijn en dat maakt het verhaal al spannend genoeg.
Hij heeft namelijk meerdere stoelen gereserveerd om het risico van omkomen bij een crash zo klein mogelijk te maken. Het kost hem een vermogen maar helpt bij vliegangst. Helaas hielp het bij mij niet om de draad vast te blijven houden, het kwam onlogisch over.
Dan krijgt haar vader een naar telefoontje en de opdracht om goed naar de ontvoerder te luisteren anders zal het vliegtuig neerstorten. Wat er daarna met het verhaal gebeurde weet ik niet helemaal want ik raakte de draad een beetje kwijt. Vader belt een ex-vriendin die hem in Duitsland moet helpen bij het vinden van de ontvoerder en zijn dochter en zo komen er nog wat lijnen bij. Over de motief van de dader blijf je gissen.
Zoveel verhaallijnen en ook best wat onlogische zaken maakten dat ik er op een gegeven moment niet helemaal meer bij was. Het einde is wel mooi en spectaculair maar ik had van mijn favoriete schrijver iets meer ‘order’ verwacht. Fitzek blijft wel een kei in personages laten zien en het blijven stimuleren om de oplossing te vinden voor het boek uit is. Maar of het voor dit boek genoeg was? Daar twijfel ik over.