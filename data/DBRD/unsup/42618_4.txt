Zeg dat je van mij bent is het debuut van de Zweedse Elisabeth Norebäck. Ze studeerde aan de Technische Universiteit van Stockholm en werkt momenteel als verpleegkundige. Haar debuut werd in korte tijd verkocht aan achtentwintig landen en dat moet wel iets zeggen. Twintig jaar geleden verdween Alice, de dochter psychotherapeute Stella Widstrand, tijdens een vakantie. Stella was toen nog maar 17 jaar oud en Alice is nooit meer gevonden. Alice krijgt een nieuwe patiënt op gesprek, Isabella, en is er direct van overtuigt dat zij haar verdwenen gewaande dochter is.

Zeg dat je van mij bent wordt verteld vanuit het oogpunt van drie vrouwen: Stella, Isabella en de moeder van Isabella, Kerstin. Dit is direct al een van de sterke punten van het boek, de oogpunten van de drie vrouwen versterken het verhaal en geven Elisabeth Norebäck een mechanisme om te spelen met de lezer. Ze weet je ingenieus bewust op het verkeerde been te zetten, om je daarna compleet te verrassen. Verrassing is absoluut het sleutelwoord van deze psychologische thriller. Ze dwingt je als het ware een mening op over de drie vrouwen, die je later zal moeten herzien.

Elisabeth Norebäck kiest zeker niet voor de logische weg en dat maakt het boek zo`n ontzettend sterk debuut. Prachtig worden alle mogelijke gevoelens beschreven en daadwerkelijk aan de lezer overgebracht. Je leeft daadwerkelijk mee en voelt met ze mee. De paniek is daadwerkelijk voelbaar en je handen jeuken als het ware om in te grijpen. Elisabeth Norebäck heeft schrijftalent en ik ben dan ook nu al benieuwd naar volgende boeken van haar hand.