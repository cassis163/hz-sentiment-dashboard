Zwanenzang is eigenlijk iemand zijn laatste werk, gedicht, gezang, vóór hij of zij sterft. In dit verband kun je Zwanenzang van Peter Robinson ook wel zien.
Keith Rockwell, woonachtig op de Arbeck Farm, wordt vermoord in het bijzijn van zijn vrouw Mary en 15-jarige dochter Alison. Alan Banks wordt op het onderzoek gezet en die vindt al snel aanleiding te denken dat het hier om een georganiseerde bende van witwassen van grote sommen geld gaat.
Maar de vraag blijft heel lang overeind staan wie de accountant heeft vermoord en waarom.

Peter Robinson wordt alom geprezen om zijn schrijfstijl. Nauwelijks een flitsende achtervolging of een spannend gevecht, het is de kracht van het gesproken woord dat Alan Banks zo beroemd heeft gemaakt.
Door zijn speurwerk als Chief Inspector lopen de perikelen die zijn huwelijk met Sandra ondervinden door het langdurig werken en elkaar te weinig zien. Maar Banks zal Banks niet zijn om daar zijn woorden op een gegeven moment ook aan te besteden. Of het succesvol is.

Opvallend in Zwanenzang is de weinige aandacht die de muziekliefhebber Banks aan zijn hobby besteed, nauwelijks komt dit aan de orde. Maar daar heeft de meesterspeurder het ook te druk voor. Door een sublieme verhoortechniek waarin weer het woord het werk moet doen, probeert Banks de moordzaak af te pellen om uiteindelijk de moordenaar te ontmaskeren en de aanleiding op tafel te krijgen.
Het zou Robinson niet zijn als hij de verrassing voor het laatst moment bewaard. Ook dat is weer origineel en nauwelijks vooraf te voorspellen.