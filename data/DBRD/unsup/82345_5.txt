Dankzij uitgeverij Prometheus kreeg ik de kans om dit boek te reviewen. Ik heb er geen moment spijt van! Wát een boek! :o

Het verhaal gaat over Karen Krupp, een vrouw die plots een telefoontje krijgt en helemaal verbijsterd van huis weggaat. Dan krijgt ze een verschrikkelijk ongeval. Wanneer ze wakker wordt in het ziekenhuis en herinnert ze zich niets meer, maar ze wordt beschuldigd van een moord. Niemand gelooft dat Karen hiertoe in staat is. Zelfs haar man Tom twijfelt eraan. Wat is de waarheid en wat is leugen? En wat is er toch allemaal aan de hand?

Shari Lapena heeft opnieuw een sterke psychologische thriller neergeschreven met opnieuw een rol voor hoofdinspecteur Rasbach. Je wordt quasi meteen in het verhaal gezogen, en de plot laat je niet meer los. Stukje voor stukje lost Shari Lapena een deel van de uiteindelijke waarheid. Je wilt alsmaar weten hoe het verder gaat. Shari Lapena is ook een meester in het mensen op een verkeerd been zetten. Ze gooit telkens opnieuw een interessante plottwist in het verhaal, waardoor je je eerdere denkwijze weer volledig aan de kant moet leggen. Je kunt dus echt wel stellen dat het boek een echte pageturner is.

De personages waren goed uitgediept, al je vragen worden uiteindelijk in het boek beantwoord, maar uiteindelijk schreeuwt het laatste hoofdstuk toch om een vervolg. Daarom niet met hoofdinspecteur Rasbach, maar wel Tom en Karen Krupp in de hoofdrollen. Ik kijk er alvast naar uit.

Ik heb dit boek dus met veel plezier gelezen. Het was moeilijk om het boek weg te leggen, en ik zal het dan ook aan iedereen aanraden. Shari Lapena is één van mijn nieuwe favoriete auteurs, omdat ze geweldige psychologische boeken schrijft, geweldige plottwists bedenkt, en vooral, omdat ze onvoorspelbaar blijft.

Ik geef dit boek dan ook 4.5 * van de 5.