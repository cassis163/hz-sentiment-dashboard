Ten eerste wil ik zeggen dat ik merk dat dit soort boeken niet voor mij bestemd zijn.

We volgen Eleanor die het nodige meegemaakt heeft als kind, waar je pas tegen het einde van het verhaal achterkomt. Door deze gebeurtenissen heeft zij een persoonlijkheid die anders is dan anderen en verwerkt en gaat zij anders om met de dingen in het leven. In de beschrijving van het boek staat al dat Eleanor moeite heeft met social skills en dat hiermee iets gebeurd zodra zij samen met Raymond Sammy redt van de straat. Echter heb ik het idee dat dit niet klopt omdat eigenlijk al vanaf het begin duidelijk wordt dat zij doorkrijgt dat haar social skills anders zijn en ze gaat experimenteren met social skills in het leven. Dit heeft niet te maken met dat ze pas verandert na het redden van Sammy en dit begreep ik zo wel uit de flaptekst.

De schrijfstijl past wel bij Eleanors gedrag maar ik zelf houd daar niet zo van. Het verhaal pakt mij niet echt op deze manier en ik kan niet meeleven met het verhaal.

Dit boek zal zeker voor mensen zijn die ook van boeken houden van Graeme Simsion, het rosie project en rosie effect. Die schrijfstijl vond ik herkenbaar.