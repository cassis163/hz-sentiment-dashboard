Wat een prachtig debuut,dit boek van Belinda Bauer.
De sombere sfeer in het gezin, het feit dat eigenlijk alle gedrag in het gezin draait om de verdwenen oom Billy, de troosteloosheid van het landschap van Exmoor, de belevingswereld van de twaalfjarige jongen Steven, alles is even goed weergegeven. Het verhaal is typisch Engels.
Een echte thriller is het boek niet, meer een psychologische roman, maar wat een klasse!
Ik ga deze schrijfster zeker volgen en dan maar hopen dat haar volgende boeken het debuut zullen evenaren. Als je houd van een boek met veel sfeertekening , mooie beschrijvingen van het Engelse landschap en een goede psychologische uitwerking van karakters en de manier waarop de diverse karakters in een gezin op elkaar inwerken, zou ik zeggen: lezen!