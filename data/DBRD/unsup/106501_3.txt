Een boek met een opvallende kaft, letters die verdrinken in het water, en een onbekende auteur. Dit is genoeg om de thrillerlezer nieuwsgierig te maken.
We maken kennis met 4 vriendinnen van rond de veertig die ieder jaar samen een uitje maken. Dit jaar staat er raften gepland op aandringen van 1 van hen. Het is jammer dat de lezer de personages niet beter leert kennen zodat hij meer mee kan leven met de gebeurtenissen. Ze blijven vrij vlak.
We rollen wel van de ene actie in de andere en zo krijg je als lezer amper tijd om adem te halen. Sommige dingen zijn wel heel toevallig en ineens komen er personages op te proppen die nergens eerder waren geintroduceerd, wat het verhaal een tikje ongeloofwaardig maakt.
De hoofdstukken zijn vrij kort en de opbouw is chronologisch met een vrij groot lettertype. De schrijfstijl is eenvoudig en dus toegankelijk.
Houd je van actie en niet teveel psychologie dan is dit een ideaal boek, voor de vakantie of gewoon voor tussendoor.