Onyx is het derde en laatste deel in de Boeken van het begin-serie. Het is een fantasy serie waarin je een voorspelling volgt over 3 magische boeken, de Atlas (tijd), de Kroniek (leven) en de Afrekening (dood). Dit zijn boeken met de kracht om de wereld te veranderen. Kate, Michael en Emma zijn de uitverkorene voor deze boeken. Alleen zij kunnen de boeken vinden en verenigen. Maar natuurlijk gaat dat niet makkelijk. De vijand Magnus Ominus is sterker dan ooit en klaar voor een oorlog. Ook blijkt een deel van de voorspelling een geheim te zijn, hierdoor krijgt het verhaal een andere wending.

Deze serie is veel beter dan ik had verwacht, vooral dit deel. Het is geschikt voor iedere lezer. Het is een spannende en grappige serie, vol avontuur en magie. Elk fantasy element is aanwezig op een leuke manier. Om sommige personages kun je niks anders dan lachen en we eindelijk de ouders echt hebben ontmoet. Ook al hadden ze nog steeds niet echt een grote rol.

Deze serie heeft een goede karakter ontwikkeling. Je ziet Kate, Michael en Emma groeien per boek. Kate leert te vertrouwen op haarzelf, Michael leert om dapper te zijn en Emma leert verantwoordelijk te zijn. Hun band, hoe ze elkaar steunen als familie is mooi om te lezen. Daarnaast laat dit boek zien hoe belangrijk het is om een balans te hebben, tussen goed en kwaad, zonder evenwicht zijn we niks. We kunnen niet alles hebben wat we willen, zonder offers te maken, zonder dat we er voor hoeven te werken.

Het mooist en ook direct het krachtigste element in dit boek, deze hele serie, is liefde. Alles draait om liefde in deze boeken. Door liefde gaan we verder, uit liefde putten we kracht. Liefde maakt dat we leven. Zonder liefde is het leven maar leeg, van iemand houden is het mooiste wat je kunt doen in je leven. Liefde maakt ons tot wie we zijn. Ik ben dol op liefde, ook al doet het soms pijn. Het idee alleen al dat er iemand van je gehouden heeft, nog van je houdt, zorgt al voor een warm gevoel.