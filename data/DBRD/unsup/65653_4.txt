Auteur
BA Paris is van Frans-Ierse komaf en groeide op in Engeland. Momenteel woont ze in Frankrijk waar ze met haar man een talenschool heeft opgezet. Gebroken is haar tweede thriller, eerder verscheen Achter gesloten deuren.

Achterflap
Die avond in het bos was het begin. Cass Anderson stopte niet om een vrouw te helpen, en nu is die vrouw dood. Vermoord. Sindsdien vergeet ze steeds meer: waar ze haar auto heeft geparkeerd, of ze haar medicijnen heeft ingenomen, waarom ze een kinderwagen bestelde ook al heeft ze geen baby. Wat ze niet kan vergeten zij de vrouw die ze misschien had kunnen redden en het verschrikkelijke schuldgevoel. En de telefoontjes van iemand die enkel zwijgt.

Mijn mening
Eerder had ik Achter gesloten deuren gelezen van deze schrijfster en dat boek vond ik erg goed. Ik was dus ook heel erg benieuwd naar dit boek.
Als eerste viel mij al de mooie cover op, prachtige kleurstelling en het doet erg zomers aan vind ik.
Het verhaal begint gelijk al spannend, je word meteen het verhaal ingetrokken. Hierdoor kun je eigenlijk al direct niet meer stoppen met lezen, je wilt weten wat er allemaal aan de hand is. Is Cass vergeetachtig? Wordt ze echt door iemand in de gaten gehouden? De schrijfster houd je gedurende het hele boek in twijfel en zet je een aantal keer op het verkeerde been.
BA Paris heeft een vlotte schrijfstijl en door de korte hoofdstukken, elk hoofdstuk is een ander dag, lees je eigenlijk steeds door. Even had ik het gevoel dat ik wist hoe het in elkaar stak en was ik bang voor een voorspelbaar einde, maar dat was absoluut niet het geval en BA Paris wist mij te verrassen!
Dit is een heerlijk spannend zomerboek wat je zeker moet lezen!