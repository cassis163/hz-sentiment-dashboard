Korte metten is een thriller die je vasthoudt en waarvan je wil weten hoe het afloopt. In het begin was het moeilijk om in het verhaal te komen, maar al snel genoeg wilde ik weten hoe het verder zou gaan en vooral hoe het zou aflopen.

Wat heel mooi is aan dit verhaal is dat het vanuit een oogpunt van de moeder van Sophie (Tessa Leoni) wordt geschreven en het oogpunt van iemand die in het begin van het moederschap staat en dit eigenlijk nog niet onder ogen durft te zien (D.D.) en tegelijkertijd een meisje moet zoeken die zowel levend als dood aangetroffen kan worden. Het leven van beide vrouwen staat op z'n kop op hun eigen manier.

Tessa heeft maar één doel en dat is haar dochter redden, maar D.D. twijfelt hieraan. Ze denkt dat Tessa liegt en gelooft eigenlijk het grootste deel van het boek dat Tessa haar eigen dochter heeft vermoord. Aan de andere kant lees je het verhaal van Tessa en haal je hier gemengde gedachten uit. Maar wat wel de rode draad door het verhaal van Tessa is, is dat ze van haar dochter houdt en dit ook regelmatig benoemd.

Ik vond het mooi om te lezen hoe de twee verschillende levens van de vrouwen elkaar kruisten, maar ook zo uiteenlopend konden zijn. Een heerlijke thriller om een paar uur mee te vullen en je constant af te blijven vragen hoe het afloopt.