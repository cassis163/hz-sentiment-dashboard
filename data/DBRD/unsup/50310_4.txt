Recensie Kortsluiting van Christine Bols

Namens de leesgroep Thrillzone mocht ik dit boek lezen.
Bij binnenkomst viel me meteen de mooie kleuren op bij de cover. Een opvallende cover en tevens heel mysterieus door de paarse kleur. Je ziet een zwaard, bliksem en wat bloedspetters. Echt onheilspellend.

De auteur Christine Bols is voor mij nog onbekend maar dat maakt het lezen juist heel erg leuk. Ze is Vlaams en dit lees je ook wel terug in het verhaal.

Het boek:
Wat als je saai, geordend en voorspelbaar leventje plots overhoop wordt gegooid? Wat als je binnen enkele seconden een beslissing moet nemen die je leven voorgoed verandert? En wat als die beslissing nu net de verkeerde blijkt te zijn en je in een onstuitbare lawine aan gebeurtenissen belandt?

Dit overkomt Mark Devos, eigenaar van de Hawaï Sun, een zonnebankcentrum dat in ernstige financiële problemen verkeert. In een van de cabines wordt door zijn nalatigheid een vrouw geëlektrocuteerd en sterft. Mark beseft dat hij in grote problemen zit en panikeert. Het beeld van verplichte sluiting en een gevangenisstraf doemt op. Hij moet snel een beslissing nemen ... en ... het is de verkeerde.

De politie start een onderzoek naar de mysterieuze verdwijning van de dame. Al snel duikt zijn naam op als degene die haar het laatst heeft gezien.

Mijn mening:
Het verhaal is in een ik-vorm geschreven. In dit geval dus door Mark. Mark is een man van de klok en regelmaat en heeft een minderwaardigheidscomplex. Het is bijna dwangmatig wat hij allemaal doet. Hij is erg onzeker. Door een ongeval in zijn zonstudio werkt hij zichzelf steeds in de nesten. De spanning wordt goed opgebouwd en heeft af en toe ook wat komisch. Niet alles kwam bij mij echt geloofwaardig over maar dat maakte het lezen van dit boek er niet minder om. Het is vlot geschreven en doordat het ook Vlaams is, stoort het niet. Wanneer je denkt van is dit het nu, krijg je een plottwist die ik niet aan zag komen. Ook is het verhaal mooi beeldend omschreven en zit het goed in elkaar. Mark werd goed neer gezet en kreeg af en toe echt medelijden met hem.

Een boek dat ik met veel plezier heb gelezen maar niet echt als een hele spannende thriller zie.
Ik geef het 4 sterren