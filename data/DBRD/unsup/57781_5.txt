Christine Charliers - De strijd met de witte wolf ( in de ban van de wolf 3).

Esther en Jonathan willen het liefste weer normaal worden. Hun geheim rust zwaar op hun schouders. Wat als anderen erachter komen, dat ze in een wolf kunnen veranderen?

Crustonic is nog niet uitgeschakeld. Ze zijn nog steeds bezig met dierproeven (en proeven op mensen). Genetische manipulatie werkt het beste met stamcellen van jonge mensen. Het nichtje van Esther haar oude aartsrivaal op school verdwijnt, en ze vreest dat ze in de handen is gevallen van Crustonic.

Esther wordt zwaar onder druk gezet en moet helpen een mysterieuze witte wolf te vinden, voor Crustonic. Maar deze wolf wil niet gepakt worden. De klok tikt door. Als lezer voel je de tijdsdruk. Esther krijgt het zwaar voor de kiezen.

Haar thuis-situatie is ook niet echt fijn te noemen. Het botert niet zo goed meer met Hector. Ze heeft in zijn verleden zitten wroeten. Op school is het een groot drama en dat is iets wat ze er niet bij kan hebben.

De vaart zit er wederom goed in. Vergeet niet, om af en toe adem te halen!

Het leest vlot, fijn lettertype. De cover maakt de serie ook echt af.

Het is spannned van begin tot het einde. Er komen ook weer veel emoties op je af. Een rollercoaster van een pageturner. Het boek lijkt dik, maar je vliegt er weer doorheen!

Als je het boek dicht slaat is het jammer dat het tot een einde is gekomen. Maar ik heb er vrede mee. Het sluit prachtig af. Wel net iets anders, dan ik had verwacht, maar dat is top gedaan. 5*****