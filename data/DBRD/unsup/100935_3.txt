Ochtendkoorts is het liefdesverhaal over de ouders van de auteur op het einde van WOII. Ze hebben elkaar leren kennen via briefcorrespondentie en worden verliefd.
Het thema beviel mij en de kritieken waren lovend, maar toch heeft het boek mij niet kunnen bekoren. Na 2 hoofdstukken heb ik zelfs de korte inhoud nog eens gelezen, want ik had totaal niet door wat de bedoeling was.
Ik heb het boek in een heel kort tijdsbestek gelezen, maar ik was totaal niet overtuigd. Spijtig, het zou nochtans een schitterend verhaal kunnen zijn.