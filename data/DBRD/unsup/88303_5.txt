Bijzonder goed in elkaar gezet verhaal over een schrijver die vast zit met zijn creatieve proces. Eindelijk heeft hij weer inspiratie, maar dan gaat het verhaal met hem op de loop. Uit wanhoop, omdat hij van zijn vrouw niet meer mag schrijven, betrekt hij zijn buurjongen hier bij. Hier grijpt het verhaal ook Luuk en lijkt het verhaal zichzelf te schrijven. Het boek heeft twee afzonderlijke verhaallijnen die steeds meer in elkaar overlopen. Uiteindelijk weet niemand van de betrokkenen meer wat fantasie en wat werkelijkheid is. Soms is daardoor de spanning te snijden en zat ik op het puntje van mijn stoel te lezen omdat je gewoon "moet" weten hoe dit verhaal zich verder ontwikkelt.