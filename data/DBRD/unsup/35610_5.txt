Zou de toekomst er uit kunnen zien zoals Harari die beschrijft? Net als in het eerste boek koppelt hij inzichten en bevindingen moeiteloos aan elkaar om vervolgens conclusie te trekken die, als je ze uit de context van het boek zou halen, ongeloof oproepen. Homo Deus is net zo indrukwekkend als zijn eerste, Sapiens, maar verrast minder omdat je al een boek lang bent meegenomen naar de vergezichten en logische gevolgtrekkingen uit het verleden. Toch blijft hij boeien; door zijn duidelijke en praktische voorbeelden; door zijn meeslepende wijze waarop hij lastige materie in eenvoudige woorden beschrijft. En door zijn humor. Ook dit boek verdient een groot lezerspubliek. Maar lees wel eerst zijn eerste.