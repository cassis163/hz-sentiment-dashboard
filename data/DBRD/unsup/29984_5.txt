“Wat als jouw gegevens niet langer meer privé zijn. De gedachten is beangstigend eng. Waanidee zet je op scherp de toekomst is zo veilig nog niet.”
Welk onheilspellend, sinistere project moet Victor Bronckhorst voltooien? Het project waarin hij de uitverkorene is. Kunnen zijn drie “uitgekozen” mannen deze zware opdracht volbrengen?
Victor Bronckhorst wordt al op zijn 16e klaargestoomd door zijn opa, om het plan te volbrengen. Niets wordt geschuwd om hem zover te krijgen, wanneer zijn opa overlijdt blijft deze nog steeds zijn stempel op het leven van Victor drukken. De druk van de, onorthodoxe, sadistische opa, die op zijn schouders ligt is zwaar maar Victor zal er alles aan doen om het project van zijn opa te laten slagen.

“Hij zou het zaad dat opa had geplant, laten uitgroeien tot een stevig gewas. Dat werd zijn levenswerk.”

“Kennis is Macht.”

Mustreads or Not mag mee doen met de blogtour van het nieuwe boek van Karin Hazendonk. Haar eerste boek bij uitgeverij LetterRijn. De schimmige cover, maakt mij nieuwsgierig. Wat is er in het huis op de omslag gebeurt? Door de lugubere uitstraling komen er allerlei vragen in mijn hoofd.
De verhaallijn is onheilspellend, beangstigend en verwarrend. Want stel je voor, er is 1 persoon die rondloopt met een plan wat heel Nederland verandert. A snel bemerk je tijdens het lezen dat je daar niet aan moet denken.
“Opa had hem op harde wijze geleerd om nooit af te wijken van een voorgenomen plan.”
De vlotte schrijfstijl met de mooi lopende zinnen van Karin Hazendonk, geven het verhaal een extra tintje. Het zijn goed opgebouwde korte hoofdstukken, met een duidelijke verwijzing naar wie de hoofdpersonage is. Duidelijk en prettig leesbaar.
Het hoofdpersonage bezorgt je als lezer al snel de rillingen over het lijf, zijn snode narcistische trekken zijn goed en overtuigend neergezet door de Hazendonk. De kronkel in zijn kop zie je ontstaan en zie je zichzelf ontwikkelen. Er zijn veel personages maar door de duidelijke verwijzingen krijg je een heel goed beeld van het verhaal.
Karin Hazendonk zet je met Waanidee even met twee benen op de grond, het project is beangstigend maar toch ook op sommige momenten herkenbaar. De manier waarop ze haar hersenspinsels heeft vormgegeven is uniek maar zeker niet onoverkomelijk.
Want kon jij mij twintig jaar geleden vertellen dat je overal internet had, en dat je altijd bereikbaar was. Dat je elkaar appte in plaats van op de fiets stapte om naar je vriendin te gaan en vroeg of ze misschien met je wilde spelen?
Waanidee…. Is het een illusie of wellicht de Toekomst.

Met Waanidee, heeft Karin een goede snaar geraakt. LetterRijn mag trots zijn op deze schrijfster met haar mooi opgebouwde zinnen, het verhaal wat je doet sidderen en het personage welke je kippenvel bezorgt
Lieve Leesgroet Moon