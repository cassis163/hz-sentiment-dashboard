In een alternatieve wereld rond 1900 lopen de spanningen op tussen de Verenigde Staten, waar de communistische partij het groots is, en de Arabische wereld. Met deze achtergrond probeert Detective Chief Inspector Coppertone en zijn assistente Martha Holliday een tweevoudige moord en ontvoering op een jonge wetenschapper te ontrafelen. Ze komen in een wereldwijd wespennest terecht als ze proberen deze jonge wetenschepper, die een wereldschokkende theorie op de wereld heeft losgelaten, te vinden.

Guido zet in deze detective-thriller een fascinerende alternatieve wereld neer. Door net wat zaken te veranderen in de geschiedenis bouwt hij een plausibele wereld van rond 1900 op. Een paar voorbeelden. Karl Marx staat aan het hoofd van de communistische partij van de Verengde Staten. Het Ottomaanse rijk is samen met Saoedi-ArabiÃ« en Egypte een verbond aangegaan. De macht van het grote Britse rijk is aan het afkalven.
Doordat je verschillende figuren volgt, komt de wereld en de wereldpolitiek met al zijn spanningen trefzeker over. Daarnaast heeft hij ronde figuren beschreven. die zo uit de Victoriaanse tijd zijn weggelopen.

Het is een fascinerende en boeiende roman geworden met een goede spanningsboog. Verder is deze roman een goede opzet voor de volgende delen die hopelijk snel verschijnen.