"Spaar de Spotvogel" is een heldere aanklacht van het vooroordeel en de ongelijkheid, verpakt in het zeemzoete jasje van een opgroeiend meisje en haar perikelen.

Het is een roman met ontzettend veel inhoud die tegelijkertijd leesbaar is en blijft vanwege het meesterlijk gekozen vertelperspectief en de aangename schrijfstijl van Harper Lee.

"Spaar de Spotvogel" kruipt onder je huid, grijpt je vast, laat je niet meer gaan. De bestseller opent een debat dat de lezer niet uit de weg kan gaan en confronteert je rechtstreeks met de zwakke punten van de mensheid.

Kort gezegd: "Spaar de Spotvogel" is een boek dat je gelezen moet hebben en een waar meesterwerk.