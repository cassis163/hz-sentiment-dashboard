Temidden van alle gelikte Amerikaanse rechtbankthrillers is dit boek een verademing. Net als in Nachtmerrie met dame en De nacht van de zwarte rozen is advocaat Corrado Scalzi de hoofdpersoon. Gelukkig is Scalzi een man van vlees en bloed, die ook zijn fouten maakt en geen superheld hoeft te zijn. Het gaat er in Florence iets rommeliger aan toe, maar vooral menselijker. Met Corrado Scalzi proeft men de sfeer van Italië, daarnaast durft Filastò ook kritiek op het juridische stelsel te uiten. Het is voor Scalzi niet eenvoudig dit stelsel te doorbreken.