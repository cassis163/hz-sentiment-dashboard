Casino

Het leek een rustige dag te gaan worden voor Van In en zijn collega's. Totdat Van In te horen kreeg dat er vannacht een dronken man was opgepakt genaamd Hubert Blontrock. In zijn roes zei de man iets over een roulettespel waarbij er slachtoffers gingen vallen. Van In twijfelde of dit verhaal waar was want Hubert Blontrock was zo dronken dat hij niet goed meer wist wat hij zei. Voor alle zekerheid ging Van In en zijn collega genaamd Versavel een bezoekje brengen aan Hubert Blontrock. Hubert Blontrock ontkende nu alles. Nog geen dag later trof de politie Hubert Blontrock dood aan in zijn huis. Van In kreeg amper de tijd om dit te onderzoeken omdat er al een volgende slachtoffer was gevallen. Merel Deman een meisje dat net een borstcorrectie had laten uitvoeren werd naakt op het strand dood aangetroffen. Van In en zijn collega's stonden voor een raadsel omdat er op het eerste gezicht geen enkel verband was tussen de 2 moorden. Van In kon zich ook niet goed concentreren op het onderzoek omdat er enerzijds een nieuwe collega was die Hannelore de vrouw van Van In probeerde te versieren en ook omdat Van In zelf een beetje verslaafd geraakte aan het gokken. Van In ontdekt beetje bij beetje de gruwelijke waarheid: 'het spel' waarvoor Blontrock in een dronken bui waarschuwde, wordt wel degelijk gespeeld. Merel Deman was het eerste slachtoffer.

Ik vind het een heel goed en spannend boek. Het boek leest heel vlot en je wilt niet stoppen met lezen omdat je altijd wil weten hoe het boek eindigt en ook omdat je de antwoorden wil weten op een paar mysterieuze vragen. (Bv: Wie is de spelmeester? Er wordt in het boek altijd over de spelmeester gesproken. Dit is de persoon die 'het spel' heeft bedacht. Wat houdt 'het spel' in?). Het verhaal wordt verteld door een alwetende verteller. De verteller weet al van in het begin wie de moorden uitvoert en hij weet ook welke slachtoffers er gaan vallen. De verteller deelt dit ook mee aan de lezer. Ik vind dit niet storend omdat dit het boek alleen maar spannender maakt. Je weet wel wie de moorden uitvoert, maar er zijn nog zoveel vragen die je niet weet (Bv: Waarom worden deze moorden uitgevoerd?). Het zorgt ook voor meer actie in het verhaal. Er gebeurt altijd wel iets en zo zijn er geen saaie momenten.

Ik vind detective boeken altijd plezant om te lezen omdat je zelf het mysterie probeert op te lossen. Je probeert zelf een antwoordt te vinden op de mysterieuze vragen en als het boek uit is kun je controleren of je antwoorden juist waren. Doordat de verteller je al zegt wie de dader van de moorden is weet je al meer dan Van In. Dit maakt het boek ook boeiend en leuk om te lezen. Je kruipt even in de huid van Van In.

Pieter Aspe kiest altijd voor realistische boeken. Casino is dus ook realistisch boek. Het speelt zich af in Brugge en deze keer vooral in Blakenberge waar het casino zich bevindt. Het boek is heel origineel en het concept van het verhaal is zeer vernieuwend en zeer goed gevonden omdat er over casino's al lang een taboe sfeer rond hangt of het al dan niet illegaal moet worden. Met dit verhaal wil de schrijver misschien zeggen dat hij geen voorstander is van casino's. Het boek is zeker niet voorspelbaar. Ik denk dat niemand weet hoe het verhaal zal aflopen, alleen weet men wel dat Van In het mysterie wel zal oplossen, maar hier zien we ook naar uit om de waarheid te weten.

Ik vond het best wel interessant om over dit boek te schrijven omdat er zoveel verschillende elementen in zitten en omdat er ook veel gebeurt in het boek. Dus er zijn veel elementen in het boek die je kunt analyseren.

Ik vind dit boek een echte aanrader omdat het echt alles bevat zowel spanning als humor als romantiek als vriendschap. Dit is het zoveelste prachtexemplaar dat Pieter Aspe geschreven heeft.