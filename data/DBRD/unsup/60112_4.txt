Een aandoenlijk verhaal dat zich afspeelt in de jaren dertig van de vorige eeuw. Het wordt verteld door Nancy, die aan het begin van het boek een jaar of elf is.
Nancy woont met haar vader, moeder en zus op het Zweedse platteland. Haar broers en oudste zus wonen niet meer thuis. Zij beziet de wereld om zich heen met een beschouwende, fantasievolle blik. Haar ouders zijn arm, maar Nancy geniet van alles om zich heen. Zij houdt van lezen, de boeken brengen haar naar andere werelden waarover zij graag fantaseert. In het gezin wordt er niet gesproken over gevoelens of over gevoelige zaken. Nancy vindt dit vaak erg lastig.
De schrijfstijl is eenvoudig, maar als lezer kun je niet anders dan Nancy in je hart sluiten en snel beginnen aan deel 2 van de trilogie: Lenteanemoon.