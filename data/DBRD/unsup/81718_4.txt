Glashard is een echte aanrader voor diegenen die niet vies zijn van een gruwelijk harde verhaallijn. Glashard is het tweede deel in de Jessica Haider serie, en waar Corine Hartman in Bloedlijn de lezer al bekend heeft gemaakt met haar nieuwe schrijfstijl doet ze er nu nog een paar schepjes bovenop. Drugs- en organensmokkel vormen de rode draad in dit verhaal, maar Jessica krijgt ook ditmaal met menig ander psychologisch obstakel te maken. Dit resulteert in een echt zinderend spannend verhaal. Corine Hartman heeft de lat voor thrillerschrijvend Nederland weer een stuk hoger gelegd. Waar gaat dit eindigen?

De plot is ijzersterk, verschillende verhaallijnen die perfect samenkomen, de hoofdpersonen zijn goed uitgewerkt en de spanningsboog blijft continu gespannen staan. Geweldig! Een vreselijke ervaring van de hoofdpersoon waar een ieder vroeg of laat mee te maken zal krijgen doet een extra duit in het zakje als het gaat om de emotionele spanning bij de lezer. Hulde hulde hulde!

Glashard is een boek dat gelezen moet worden!