Rebel is het vervolg op Reboot, een soort scifi achtige serie van Amy Tintera, die zich in een dystopische wereld afspeelt.

Reboot vond ik tof en ik was dan ook benieuwd naar het vervolg. Toch vond ik Rebel minder goed. Ik had het idee dat er elke keer maar wat met Wren gebeurt zodat ze zich weer kan bevrijden, dat werd me af en toe wel een beetje teveel.

De band tussen Wren en Callum wordt menselijker en dat maakt dat het boek wat meer herkenbaar aanvoelt. Wren lijkt zich meer open te stellen voor Callum en dat komt wat logischer over. Dat vond ik zelf wat prettiger, want ik had vooral in Reboot het gevoel dat Wren meer een soort ongevoelige robot was geworden. Ik kon me daarom wat meer inleven in Wren, hoewel Callum echt het dichtsbij een ‘normaal’ mens kwam en ik me met hem het meest kon inleven.

Maar toch voelde het boek soms gehaast, miste ik toch de banden met de hoofdpersonen en vond ik het op momenten gewelddadig.

Rebel vond ik echt minder goed dan Reboot. Rebel is wel menselijker en herkenbaar, dat maakt het net iets prettiger lezen. Uiteindelijk vond ik het wel een beetje tegenvallen.