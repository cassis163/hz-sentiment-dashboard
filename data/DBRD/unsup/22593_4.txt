Paula Hawkins, wie kent haar niet? Zij is de auteur van het veelgeprezen maar ook veel-afgekraakte 'Het meisje in de trein'. [Zelf kwam ik tot ***.] Nieuwsgierigheid naar haar volgende boek spreekt vanzelf. Wat heeft Hawkins meer in petto?

'In het water' is evenals 'Het meisje in de trein' een standalonethriller, wat tevens de enige overeenkomst is tussen beide boeken.
Het opmerkelijkst aan 'In het water' zijn de vele perspectieven, elf maar liefst, binnen welke dan weer opmerkelijk is dat er perspectieven in de eerste maar ook in de derde persoon enkelvoud zijn. Het verhaal speelt zich af in verschillende perioden, wat het met die vele karakters tot een ingewikkeld geconstrueerd geheel maakt. Fraaie tevens interessante opzet, die vraagt om oplettendheid. De (psychologische) spanning wordt gestadig opgebouwd, meer en meer, tot er een daverende of verrassende climax volgt ... althans dat is de [mijn] verwachting. Die verwachting wordt niet ingelost en dat is nogal een tegenvaller.

Ingenieus in elkaar gestoken, mooi geschreven, plezierig om te lezen, maar met teleurstellende 'ontknoping'.

[spanning 3, plot 3, schrijfstijl 4, leesplezier 4, originaliteit 4, psychologie 4]