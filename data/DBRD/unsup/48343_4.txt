Wanneer je aan jongens vraagt wat ze later willen worden, krijg je als antwoord: agent, piloot of brandweerman. Zo ook Oscar, de kleine beer. Hij weet het zeker: hij wordt brandweerman! Op een dag speelt hij dat hij een echte brandweerman is. Hij gaat blussen en redt een poesje uit een boom. Dat dit niet helemaal goed gaatâ€¦. tja er valt nog wat te leren. Maar dan staat Oscar in de snoepwinkel van juffrouw Suzy en haar hondje zit vast op de eerste verdieping. Ondanks dat Oscar geen echte brandweerman is, gaat hij met al zijn moed de snoepwinkel in.
Later word ik brandweerman een prachtig prentenboek voor jongens die dromen om later brandweerman te worden. Verschillende aspecten van dit vak komen aan bod en omdat Oscar nog geen echte brandweerman is, worden er ook fouten gemaakt en daar kunnen we dan weer om lachen. Gelukkig heeft hij moed en dat heeft elke brandweerman nodig. In het verhaal zijn enkele woorden vetgedrukt, daar wordt even de nadruk op gelegd. De illustraties bij het verhaal zijn paginagroot of staan tussen de tekst. Ze nodigen je uit om er goed na te kijken en dat gaan mijn jongetjes zeker doen!