'Lees een boek dat je persoonlijk is getipt door de Hebban Boekentipper' dat is het challengethema van januari. In dat kader las ik De geheime vrouw van Gill Paul. Wat een prachtig boek!

Het verhaal speelt zich af in het heden, het verhaal van Kitty en in het verleden, waarin het verhaal van Dmitri verteld wordt. De tijden wisselen elkaar af.
Kitty gaat nadat ze het overspel van haar man ontdekt naar de blokhut in Amerika, die ze geërfd heeft van haar overgrootvader en gaat daar naar op zoek naar zijn levensverhaal.
Dmitri raakt gewond in het begin van de Eerste Wereldoorlog en leert in het hospitaal Tatjana kennen. Zij is de tweede dochter van Tsaar Nicholaas. Dmitri en Tatjana worden verliefd op elkaar. Ze weten steeds contact te houden met elkaar en Dmitri doet er alles aan om de Romanovs te redden van de Rode Garde. Maar dan worden de Romanovs geëxecuteerd….

Het verhaal is fictief, maar de feiten over de Russische revolutie zijn er mooi in verweven.

Marieke Scheers, bedankt voor je tip!