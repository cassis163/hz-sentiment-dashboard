Aanvankelijk begon het verhaal nogal stroef en begreep ik niet waar het spannende deel van het boek zat. Een uitgebreide beschrijving van een ontmoeting aan een meer, het klaarmaken van een portie vis,.. Voor mij had dit meer weg van een romantisch feelgoodverhaal dan van een thriller. Maar na het aarzelende begin begon de spanning langzamerhand toe te nemen.

Ik wou dit boek al lang lezen gezien het gaat over cold cases. Teruggaan in de tijd en een oude zaak behandelen, ik hou ervan. Je leert niet alleen de mensen kennen die er toen bij betrokken waren, als de speurders een doorbraak forceren in een zaak die al jaren ‘koud’ ligt te wezen in een archief, geeft dit mij een kick. De plaatselijke bewoners van Carin County helpen bovendien waar ze kunnen en sommige van hen kampen met eigen demonen uit het verleden. Alles wordt mooi met elkaar in verband gebracht, hoewel de afloop van de ene cold case zaak een beetje (in mijn opzicht althans) vergezocht is. Toch heeft Dee Henderson de personages mooi naar voren laten komen en heeft ze prachtige beschrijvingen van de streek gedaan.