Carine j.a. Maes â€“ verhalen van de lacune, eerste: Raaf

Raaf is een bijzondere jongen met koninklijk bloed. Hij komt uit een bijzondere stam. Hij is deels mens, deels raaf. Als hij zijn verenkleed aanneemt, wordt hij ook een echte raaf. Zijn lotsbestemming wacht op hem. Samen met de weerkat Balderus gaat hij op reis. Ze komen in moeilijkheden terecht. Ze maken nieuwe vrienden onderweg en Raaf komt een soortgenoot tegen. Hij moet alles op alles zetten om vrienden en familie te redden van een gevaarlijke heks. Het is een duister sprookje en de wereld lijkt me niet zo fijn om in te leven.
Sommige delen lezen erg vlot. Maar de stukjes van Balderus, kun je af en toe geen touw aan vastknopen. Deze kat spreekt nogal deftig, zelfs Raaf begrijpt de helft niet van wat hij zegt. Ook staan er hier en daar Vlaamse uitspraken/ woorden in. Die je als Nederlander toch even op moet zoeken. Dit haalt de vaart er uit, maar haalt je zeker niet uit het verhaal. Het taalgebruik maakt dit boek echt origineel. Het verhaal pakt je gewoon, laat je niet meer los.
Het boek zit vol met magie en magische wezens zoals draken. Een kat die rustig een sigaret opsteekt, een ravenmeisje en de bijzondere albino: Ara.
Vol met liefde, verraad en avontuur.
Ik kijk stiekem al uit naar het volgende verhaal. Omdat ik Balderus echt superleuk vind en wil weten hoe het verder gaat. Een mooie fantasy om te lezen, maar wel een verhaal om je hoofd erbij te houden.
Ik geef het 4****