Wat een geweldig boek weer van Anja Feliers. Ik heb al haar boeken gelezen en vind ze allemaal goed, maar deze is echt wel heel erg goed. Het verhaal gaat over de bijna 18-jarige Cara die op een feest een zuur in haar gezicht gegooid krijgt. De vraag is natuurlijk wie heeft dit gedaan en belangrijker nog...waarom??

Het is een echte Whodunnit en je wordt dan ook een aantal keren op een zijspoor gebracht. Uiteindelijk dacht ik wel te weten wie er verantwoordelijk was, mijn gevoel was juist maar dan blijft nog de vraag waarom? En hiervan heeft Anja Feliers weer een prachtig verhaal gemaakt. Het verhaal gaat niet alleen maar over Cara want ook het verhaal van psychologe Kathleen gaat verder. Kathleen komt in alle boeken van Anja voor, en in elk boek gaat het verhaal over het priv√© leven van haar verder, ook erg boeiend om te lezen, en ik ga dan ook met smart weer wachten op het volgende boek want ik ben nu wel heel benieuwd hoe dit allemaal af gaat lopen. Overigens zijn de boeken ook los te lezen maar om het verhaal compleet te houden raad ik aan om gewoon met het eerste boek te beginnen.

Verder komen er af en toe van die typische belgische woorden voor maar ik vind dit eigenlijk wel leuk ... tja wat kan ik nog meer zeggen ... Anja Feliers ligt gewoon helemaal in mijn straatje! Kom maar op met het vervolg!!