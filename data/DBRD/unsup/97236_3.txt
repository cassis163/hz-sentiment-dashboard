Nadat ik deel 1 en 2 gelezen had, dacht ik dat ik nu wel een beetje wist van de politieke toestand in de wereld van de Brug der Getijden. Echter een groot deel van de eerste helft gaat over de verschillende stammen, bondgenoten, verrraad etc. Het aantal personages, stammen en landen cq gebieden is zo groot dat het lastig wordt om te volgen. Zeker in de landen van Antiopia heb ik moeite de namen van de spelers te onderscheiden. En dat vind ik jammer want het haalt de vaart en spanning uit het verhaal. En net als ik weer een beetje begrip heb voor de situatie in een van de landen, springen we weer naar een ander personage in een ander land of een ander werelddeel. En dat vind ik niet alleen jammer, het begint me ook steeds meer te irriteren. ( Ik noem dat bij mezelf het Robert Jordan effect) de serie is eigenlijk voor mij alleen nog te volgen als ik alle boeken achter elkaar lees. Een half jaar tussen 2 boeken in is te lang om de ingewikkelde politieke situatie te onthouden. Tenzij je misschien een fotografisch geheugen hebt. De aanhangsels achter in het boek zijn dan ook broodnodig om een beetje bij de les te blijven. Dat kan beter!