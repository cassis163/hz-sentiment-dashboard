Eindelijk na drie jaar is er weer een boek verschenen van P.J. Tracy. Dit boek is alweer het vijfde deel in de Monckeewrench serie van het schrijversduo P.J. Tracy oftewel Patricia Lambrecht en haar dochter Tracy. Zeker een boek dat er weer wezen mag. Het verhaal zit goed in elkaar en is een afwisseling van spanning en humor. De personages mogen er ook wezen, het is wel een bont gezelschap maar ze zijn aan elkaar gewaagd, het levert dan ook regelmatig hilarische dialogen op en over hun kledingsmaak valt te twisten. Volgens mij hebben de Dames Lambrecht dan ook een hoop lol gehad tijdens het schrijven van het boek.
Al met al was dit weer een toppertje. Ik heb mij weer uitstekend vermaakt en kijk uit naar een volgend deel dat hopelijk niet zolang op zich laat wachten als dit deel.