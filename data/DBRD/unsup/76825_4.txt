Het zal je maar gebeuren je biologische moeder wil niks van je weten en je vader is een moordenaar. Dat is wat de geadopteerde Sara Gallagher overkomt als ze op een dag besluit op zoek te gaan naar haar biologische moeder. Eenmaal in de wetenschap, blijkt ook nog tot overmaat van ramp dat haar vader op zoek is naar haar. Al snel ontstaat er een kat en muis spelletje dat de gemoederen van de lezer bezig houdt. Het is dan ook een goed psychologisch uitgewerkt verhaal. Ik zou het boek dan ook eerder het predicaat psychologische thriller geven in plaats van literaire thriller. De spanning houdt je in zijn greep. Dit is dan ook een boek dat je in één adem uitleest. Kortom, een aanrader voor de liefhebber van een goede psychologische thriller.