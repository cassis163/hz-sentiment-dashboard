Toen ik het begon te lezen dacht ik hmmm geen idee wat ik hier van ga vinden. Het is een soort boek die ik eigenlijk nooit lees. Het gaat over een wereld van een stripster waar flink in wordt gevloekt en dat is niet echt aan mij besteed. Maar het verhaal trok mij wel. Het raakte mij ook, om het feit dat sommige mensen denken dat ze over iemand mogen oordelen zonder er bij na te denken wat het met een ander doet.

Het is mooi te zien hoe Eloise ondanks alles blijft vechten, ondanks al haar verdriet en pijn wat haar is aangedaan, gaat ze door met leven en lijkt het leven wel op de rit te hebben. Tot dat ze Gabriel ontmoet, een man die als kleine jongen is ontvoerd en 6 jaar lang in een kelder heeft leeft en de meest vreselijke dingen heeft moeten door staan.

Het is een super mooi, meeslepend boek, en ook nog eens spannend. Er zitten wat pikante stukjes in, maar dat past ook goed in het verhaal en in de wereld waar het boek zich afspeelt. Het is mooi te zien wat liefde kan doen in een mensen leven. En dat liefde je op kan bouwen ondanks dat je denkt dat je niet veel waard bent.

Dit boek is echt een aanrader. Ik heb het in 2 dagen uitgelezen en het is geen dun boekje. Het boek heeft 27 hoofdstukken en telt 376 pagina’s.

Dus mocht je nog op zoek zijn naar een mooi boek… Geef dit boek dan zeker een kans.