Met een achtergrond als journalist, leerkracht en beheerder van Noorwegens grootste crime-boeken blog heeft Geir Tangen een goede basis om zelf ook een leuke crimi/thriller te schrijven.

Het Meesterwerk heeft Tangen in 2016 in eigen beheer uitgegeven, om vervolgens binnen een maand een contract binnen te slepen bij een van de grootste uitgeverijen van Noorwegen.

Het boek switcht steeds tussen 2014 en 2010, waardoor het verhaal steeds meer verdieping krijgt.
We beginnen op het punt dat Viljar Gudmundsson een email krijgt van iemand die als scherprechter een vrouw zal ombrengen.
Viljar heeft er een onderbuikgevoel bij, maar na overleg wordt het mailtje afgedaan als waarschijnlijk onzin van iemand die aandacht wil.
Tot de volgende dag een vrouw dood wordt gevonden...

Door een bijzonder inkijkje in het brein van de scherpschutter krijgt het boek een diepere lading.

De karakters worden goed neergezet.
Je wilt weten waarom Viljar nog maar zo’n schim is van de geweldige journalist die hij tot vier jaar geleden was.
En de manier waarop de eigenzinnige Lotte wordt beschreven spreekt zo tot de verbeelding dat je haar echt bezig ziet.

Tangen schrijft vlot, met heel verrassende plotwendingen en grijpt je in de eerste hoofdstukken vast, om je niet meer los te laten tot aan het bittere eind.

Het Meesterwerk is deel één van een drieluik, ik kan niet wachten op de volgende twee boeken!