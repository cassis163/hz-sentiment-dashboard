Jan Van der Cruysse kende ik vooral als woordvoerder van de luchthaven van Zaventem. Bij ieder incident, staking, overlast of vernieuwing stond hij de pers te woord. Nu blijkt hij ook nog eens een geweldige auteur te zijn.
Hij heeft het onderwerp vlakbij gezocht, diamantvervoer per vliegtuig, een koerier die overvallen wordt en van niets weet.
Het is nog niet zo heel veel jaren geleden dat er een partij diamanten verdwenen is op Zaventem, de werkelijkheid is dus niet zo heel veraf in dit boek.
Het is erg filmisch geschreven, korte scenes die elkaar in snel tempo opvolgen met wisseling van locatie waardoor je van de ene cliffhanger naar de andere gaat. Het zakt nooit in.
Prima debuut en ik ga zeker het volgende boek ook lezen.