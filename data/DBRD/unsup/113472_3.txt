Hoewel de titel misschien anders doet vermoeden, vind ik Het Vagevuur geen boek dat bol staat van zinderende spanning. Ik heb geen momenten gekend dat ik op het puntje van de stoel kon zitten. Dit betekent overigens niet dat het boek slecht is. Nee, dat niet.

Maar een topper, zoals enkele quotes op de achterkaft je doen geloven, is het boek wat mij betreft niet. Het verhaal, dat zich in Glasgow afspeelt, heeft een goede lijn. Nergens wordt het verwarrend. Het Vagevuur is in begrijpelijke taal geschreven en af en toe komt er een vleugje humor in voor. Dit alles maakt dat het boek prettig en vlot leesbaar is.