Dit boek gaat voortvarend van start, een moord op een zanger waarbij de hulp van misdaadverslaggeefster Maja van Tijl wordt ingeroepen. En daarna de ontvoering van Maja haar zoon Bono. En dan blijkt ook nog dat deze 2 zaken met elkaar te maken hebben. Maja gaat samen met haar team op onderzoek uit.
Daarna kabbelt het verhaal voort met onderzoeken en ondervragingen en is de spanning ver te zoeken. Aan het eind komt er nog wat spanning in het verhaal maar dat is voor mij eigenlijk te laat.

Dit boek is het derde boek uit een serie over Maja van Tijl. Eerdere boeken heb ik niet gelezen en tijdens het lezen van dit verhaal kom je net iets te weinig te weten over de hoofdpersonages om een goed beeld te krijgen.
Het verhaal leest wel vlot weg en de schrijfstijl van Xenia Kasper is fijn, niet te lange en ingewikkelde zinnen. Een leuk verhaal om te lezen, maar doordat er een te lange tijd spanning mist krijgt het boek niet meer als 3 sterren.