Dit boek speelt zich af in 1845 in New York, een stad vol corruptie, honger en ongeregeldheden.
Timothy ( Tim ) Wilde, de hoofdpersoon in dit spannende boek, ziet al zijn spaargeld in rook opgaan als hij na zijn werk als barkeeper ontdekt dat de wijk waarin hij woont en werkt letterlijk geheel in vlammen opgaat. Hij wordt ternauwernood gered door zijn broer, Valentine, maar raakt ernstig gewond aan zijn gezicht. Zijn broer vangt hem op, verzorgt hem en bezorgt hem een baan.
Juist op dat moment tuigt de stad een politiemacht op, iets waar de bewoners niet op zitten te wachten, bij deze politie gaat Tim, tegen zijn zin, toch werken.
Tim wordt gestationeerd in wijk waar grote werkloosheid heerst en waar criminaliteit en kinderprostitutie aan de orde van de dag zijn. Ook zijn hier grote tegenstellingen tussen de Ierse immigranten en de oorspronkelijke bevolking.
Op één van zijn rondes botst hij tegen een bebloed meisje op, Bird, hij neemt haar mee naar zijn huis. Zij blijkt ontsnapt te zijn uit een hoerenhuis en is verschrikkelijk bang om te worden teruggestuurd, na verloop van tijd vertelt zij over een plek waar vele kinderen begraven zouden liggen.
Tim krijgt van zijn superieur, George Matsell, de opdracht deze zaak tot op de bodem uit te zoeken en op te lossen.
Dan begint een bloedstollende speurtocht, die hem naast de liefde van zijn leven ook de liefde en genegenheid van zijn broer zou kunnen kosten..

Een spannende thriller, de schrijfster beschrijft op onnavolgbare wijze het leven in het New York in het midden van de 19e eeuw.