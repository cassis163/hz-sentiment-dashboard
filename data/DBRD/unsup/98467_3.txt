Een boek vol inspirerende, bewustmakende volksverhaaltjes. Maar die dienen slechts als kapstok voor de boodschap van de auteurs. Zij gebruiken die verhaaltjes om je inzicht te geven in hoe je meer ‘de witte wolf’ in je leven kunt halen, ipv ‘de zwarte wolf’ te voeden. De witte wolf staat voor “slim, zachtaardig en liefdevol, houd van mensen en is vriendelijk en wijs”. De zwarte wolf “laat z’n tanden zien, dreigt, gromt, bijt, is wraakzuchtig, wreed en gulzig”, je zou ook kunnen je zeggen je engeltje en je duiveltje, je positieve, zachtmoedige kant en je schaduw kant enz.
Na elk volksverhaaltje komt er een relaas hoe je, vanuit dat verhaal, die liefdevolle vriendelijkheid en gelijkmoedigheid in je leven kunt brengen. Er staan ook praktische, eenvoudige oefeningen en meditaties bij.
Hoewel het geheel makkelijk weg leest vind ik het wat te veel van hetzelfde. Het is daarom meer een boek om in etappes te lezen, anders gaat het snel irriteren en vervevelen (gebeurde mij omdat ik ivm de leesclub door moest lezen). Daarnaast vind ik het met dit soort boeken ook vaak beter werken steeds 1 onderdeeltje te lezen, zodat het kan bezinken en beklijven. Dan levert het je vaak meer op.
Ik vond het ook te eenzijdig, zowel qua onderwerp als qua verdieping en kleuring. Ik miste oog voor de menselijkheid van het leven en het erkennen van alles wat er in je leeft. Het was erg gericht op alleen maar die ‘witte wolf’ voeden, in mijn ogen te, ipv erkennen dat je ook je andere kanten en emoties hebt en die soms ook gewoon heel normaal en menselijk zijn en er mogen zijn.
Voor mij stond er niets nieuws in, maar ik ben ook al wel erg thuis in dit onderwerp. Wellicht dat het mensen op het begin van hun bewustwordingspad wel mooie handreikingen en inzichten geeft.

Als ik heel eerlijk ben heb ik vooral genoten van de volksverhaaltjes, maar dat is niet waar het de auteurs om draait en zijn ook niet van hun afkomstig. Ze zouden slechts een kapstok moeten zijn, terwijl ze voor mij de hoofdrol mochten hebben.

Omdat er meer boeken zijn die vooral draaien op verzamelde werken van anderen, en ze dat absoluut goed hebben gedaan; veel verhaaltjes waren nieuw voor me en zijn niet zo bekend. En omdat het makkelijk leest en ook praktische en goed toepasbare oefeningen bevat, waardoor men er echt iets mee kan doen, krijgen ze toch 3 sterren voor het geheel wat het daardoor is.
Alleen op basis van hun eigen inhoud zouden het er 2 zijn geweest.