In het bos is een kartonnen doos achtergelaten. Uit de doos kruipt een hondje, Theo. Hij voelt zich alleen en raakt in paniek. Gelukkig is daar vos, die hem geruststelt. De volgende dag vindt hij een knuffel, die hij dicht tegen zich aanhoudt en hem `warmte` geeft. Wanneer er een lichtstraal zijn hol binnen valt, kruipt Theo naar buiten. De wereld ziet er ineens anders uit en ook voor Theo komt er iets mooisâ€¦.
Blij met de sneeuw is een warm verhaal over vriendschap. Het speelt zich af in de herfst en gaat over in de winter. Dit wordt versterkt in de prachtige illustraties. Eerst zie je warme herfstkleuren: rood, bruin, oranje en geel. Daarna zijn de illustraties in frisse, winterse pasteltinten weergegeven.
Vanaf het begin zitten jonge kinderen meteen in het verhaal. Ze vinden het zielig voor Theo en zouden als ze kunnen hem meteen willen ophalen. Gelukkig loopt het goed af en zorgen de dwarrelende sneeuwvlokjes voor een bijzondere vriendschap!