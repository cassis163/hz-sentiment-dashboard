Tess en haar vrienden zijn onafscheidelijk, ze zitten bij elkaar op school, maar ook buiten school om zien ze elkaar erg veel. Wanneer de vader van Tess beschuldigd wordt van een overval op een juwelierszaak staat Tess haar leven volledig op z’n kop. Iedereen lijkt zich tegen haar te keren. Gelukkig heeft ze haar vrienden nog, maar hoelang blijven zij haar nog steunen?

Verdacht is de nieuwste 12+ roman van de overbekend en immens populaire auteur Carry Slee. Schreef ze vroeger gemiddeld twee boeken per jaar, nu doet ze het wat rustiger aan. Gelukkig werd ook dit keer het wachten weer rijkelijk beloont. Met Verdacht komt Carry Slee wederom met een erg goed jeugdboek op de markt, een boek dat ook lezers die deze leeftijdscategorie allang zijn gepasseerd aan zal spreken. In het verhaal komen er verschillende tijdloze thema’s voorbij, zoals eenzaamheid, vertrouwen, pesten. en vriendschap.

Toch is Verdacht vooral een boek dat perfect in deze tijd past. De personages worden krachtig neergezet en zouden zomaar bij jou op school kunnen zitten. Carry Slee schreef het verhaal deels vanuit het oogpunt van Tess, maar ook voor een groot deel vanuit Victor. Zij hebben al ruim zes maanden verkering, maar hun relatie wordt nu flink op de proef gesteld. De rode draad in het verhaal is de arrestatie van de vader van Tess, maar daar omheen gebeurt er zoveel meer. Zo blijkt Brahim ook een geheim bij zich te dragen, laat Victor zich veel te veel beïnvloeden door zijn broer en Sara raakt hopeloos verliefd op Boy, een jongen van school. De Maar is hij wel te vertrouwen? Kortom in Verdacht gebeurt zoveel dat je wel door moet lezen, oftewel: Verdacht is een echte pageturner!