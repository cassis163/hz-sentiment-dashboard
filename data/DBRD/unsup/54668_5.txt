De Bloedwetten serie van Sophia Drenth behoort tot een van mijn favoriete boekenreeksen. Daarom keek ik ook al sinds het moment dat het werd aangekondigd uit naar de nieuwste bronvertelling: 1000 nachten.

In het boek wordt het verhaal verteld van Katine, die we al uit Bloedwetten deel 1 en 2 kennen. Destijds was ik al fan van haar en 1000 nachten heeft dat sterk laten toenemen. Als ik een boek meer dan 5 sterren zou kunnen geven had ik dat bij 1000 nachten zeker gedaan. Ik huil zelden om boeken maar tijdens het lezen hiervan heb ik regelmatig een traan weggepinkt. De emoties zijn zo intens en de wereld zowel betoverend als afschrikwekkend. Katine’s onvolwaardelijke liefde voor haar broer Einar en haar geliefde Yah’sin is prachtig en inspirerend. Zij is het voorbeeld van een ijzersterk, vrouwelijk personage dat meerdere keren valt maar altijd weer opstaat. Een pracht verhaal, waar ik onwijs van heb genoten.