Recensie van Bookstruck.nl

Zie hier: een meesterwerk. Een sprookje voor volwassenen.. kan dat bestaan. Ik denk dat ik met tegenzin nee had gezegd, voordat ik dit boek had gelezen. Ik houd van sprookjes, ik ben werkelijk weg van sprookjes en Novik heeft me hier een geweldig sprookje voorgezet. Voor volwassenen dit keer.

Agnieszka’s volk vertrouwt op een kille tovenaar als beschermer tegen het gevaarlijke Woud. Maar deze man vraagt een enorme prijs: een jonge vrouw die hem tien jaar moet dienen, een lot dat haast net zo verschrikkelijk is als in het Woud terechtkomen.

Het volgende keuzemoment nadert en Agnieszka is bang. Ze weet – iedereen weet – dat de tovenaar haar beste vriendin Kasia zal nemen: de mooie, sierlijke, dappere Kasia, die alles is wat zij niet is. Maar Agnieszka vreest de verkeerde dingen. Want het is niet Kasia die de tovenaar kiest…

Het boek start een beetje zoals Belle en het Beest. Een meisje moet tien jaar lang leven bij een tovenaar en zit daarom opgesloten in een toren waar ze niet uit mag. En dan wordt alles anders. Agnieszka (klinkt het niet heerlijk Russisch!) blijkt ook te kunnen toveren en samen met de Draak neemt ze het op tegen het Woud dat het land probeert over te nemen. Ja er komt een prins in voor, ja ze gaat naar een paleis, er zijn feestjes – geen echt bal- in ieder geval is het perfect! Het heeft alle elementen van een sprookje in zich.

Agnieszka is dan ook nog eens een heerlijk personage. Ze is eigenzinnig, heerlijk onhandig en slordig, daarmee staat ze als een huis. De Draak en de andere personages komen minder goed uit de verf, maar er is dan ook weinig inleving voor nodig om de relatie tussen de Draak en Agnieszka tot leven te brengen. Zoals de magie van de roos ontvouwt het verhaal zich langzaam maar oh zo mooi. De spanning tussen de Draak en Agnieszka is echt voelbaar en ik heb de rillingen over mijn lijf voelen lopen bij bepaalde scenes, waar ik verder niks over zal zeggen