Wie denkt een boek van Esther Verhoef te lezen zal meer dan één keer slikken en raar opkijken! Wanneer ze onder de naam Escober, samen met haar echtgenoot, schrijft gaat ze in haar boeken een volledig andere kant uit en zeker niet te vergelijken met haar eerdere, psychologische thrillers.
Chaos is zoals een goeie actiefilm en bij uitbreiding een goed boek moet zijn: snel, hard, ruw en spannend. Voeg daarbij nog een portie ruige seks en je krijgt een boek dat leest als een trein.
Alex fisher is zeker geen doetje maar wanneer hij probeert af te kicken van zijn ervaringen in Bosnië tijdens de oorlog ginder komt hij in nog grotere problemen met misschien nog gevaarlijkere mensen terecht. De bloedmooie maar zeer gevaarlijke Angela brengt hem in de problemen en wanneer blijkt dat er meer zit achter hun toevallige ontmoeting moet Fisher echt tot het uiterste gaan om de weinige mensen die hem lief zijn veilig te stellen.