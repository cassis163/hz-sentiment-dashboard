Good me Bad me een boek met een prachtige cover. Een plaatje om te zien. Voor mij sinds lange tijd weer een Engelstalig boek. De omschrijving van het boek maakte mij heel erg nieuwsgierig. Niet onterecht. Annie groeit op bij haar moeder, die voor de buitenwereld een lieve vrouw lijkt en gemakkelijk het vertrouwen weet te winnen. Niets is minder waar. Thuis gebeuren de vreselijkste dingen en Annie moet haar moeder daarbij helpen. Kinderen die verdwenen zijn.
Pas Is Annie 15 is wil zij haar moeder aangeven. Ze wordt dan opgevangen in een ander gezin, waarbij zij uit bescherming ook een andere identiteit krijgt. De vader, Mike, is haar psycholoog. Hij helpt haar zich voor te bereiden op het proces tegen haar moeder. Het gezin bestaat echter ook nog uit een dochter, Phoebe. Phoebe is niet gelukkig met de situatie. Millie/Annie moet zich in deze situatie zien te redden. Zal dat haar lukken?
Het boek is in een prettig leesbare stijl geschreven. Korte zinnen en wordt verteld vanuit Millie. Ook een niet ervaren lezer van Engelstalige boeken lukt het om je goed in te leven in de moeilijke situatie van Millie. Enerzijds mist zij haar moeder en voelt zij zich schuldig dat zij haar aangegeven heeft anderzijds wilde zij kinderen redden uit de handen van haar moeder.
Als lezer wordt je gedwongen na te denken waarom zij toch ooit zo laat pas tot het inzicht kwam om haar moeder aan te geven.
Het boek wordt volledig vanuit Millie verteld, waardoor de andere personages niet verder uitgewerkt worden. Je krijgt dus ook geen idee van hun belevingswereld. De twijfels van Millie tussen goed en kwaad worden des te meer benadrukt.
De kracht van dit boek om het karakter van Millie neer te zetten komt wat mij betreft duidelijk naar voren in de schuin gedrukte zinnen, waarbij Millies gedachten geuit worden. Vaak tegenstrijdig met datgene wat zij daadwerkelijk zegt.
Het eind van het boek was enigszins voorspelbaar, maar niet storend.
Het boek bevatte geen spanning in de zin van snelle acties, maar wel onderhuidse spanning die zachtjes aan opgebouwd werd naar het einde toe.
Een debuut wat mij zeker nieuwsgierig maakt naar een volgend boek van Ali Land.