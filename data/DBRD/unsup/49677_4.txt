Hoewel Zwarte muren eigenlijk het eerste deel is van de trilogie van verhalenbundels van Holslag, is het erg goed los te lezen. Sterker nog: dit is de meest recente uit de reeks boeken die ik van hem heb gelezen.
De verhalen in deze bundel zijn met elkaar verbonden door zwarte muren. Dit wordt zowel letterlijk als figuurlijk uitgebeeld. Dat zorgt ervoor dat er een rode lijn in zit, ondanks dat de verhalen toch goed los te lezen zijn. Zoals meestal in een verhalenbundel zijn er een paar die mij wat minder aanspraken, maar over het algemeen vond ik de verhalen erg goed geschreven. Beklemmende horror.
In de latere twee delen van de trilogie worden de verhalen meer psychologisch: in Zwarte muren daarentegen zitten we dichter tegen het klassieke horrorgenre aan. Dat sprak mij net iets meer aan, vandaar dat ik blij was dat ik dit deel als laatste had gelezen.
Al met al een erg goed geschreven bundel duistere en beklemmende verhalen.