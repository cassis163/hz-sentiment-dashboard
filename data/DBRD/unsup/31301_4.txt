Als eerbetoon, op de dag na zijn overlijden een reactie op dit zeer herkenbare, heerlijke boek. Toen deze verhalen als columns in de krant stonden, las ik er regelmatig stukjes uit voor aan man en dochters. Als boek later aan manlief cadeau gedaan. Ik herinner me bijvoorbeeld een verhaal waarin de dochters voortdurend commentaar leveren op de manier van eten, ademen en snuiven van vader Bril. En een column over dat hij in onderbroek door het huis loopt, iets wat de dochters walgelijk vinden. Hilarisch, echt. We lagen regelmatig onder de tafel van het lachen.
Andere stukken waren weer ontroerend, je merkte dat hij apetrots was op z'n dochters.
Heel leuk om te lezen!! Zeker als je ook dochters hebt.