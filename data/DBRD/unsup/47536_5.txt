Na het fantastische debuut Stem! waren mijn verwachtingen met Meesterdeal hoog gespannen. Al snel vallen we in situaties die herkenbaar zijn als je een puber in huis hebt. Maar er is in dit gezin nog zoveel meer aan de hand dat de spanningen voortdurend voelbaar zijn. Daarnaast is er die grote bezorgdheid om Eva. Bo probeert met alle macht alles in goede banen te leiden, maar juist door alles zo goed te willen doen, maakt ze ene fout na de andere, met alle gevolgen van dien. Het voorbeeld van een moeder die het allerbelangrijkste in haar leven wil beschermen: haar kind. Wanhoop, woede, onmacht, een stormvloed van gevoelens tastbaar neergezet.

Met Meesterdeal heeft Marlen verschillende dillema’s uitgewerkt tot een verhaal met een bijzondere hoge spanningsboog. De ontwikkelingen volgen elkaar rap op en de vele wendingen wisten mij geregeld op het verkeerde been te zetten. Bo’s gedachten zijn herkenbaar en het is dan ook niet moeilijk om je in dit karakter te verplaatsen. Het verhaal grijpt je meteen en er is een hoge spanningsboog aanwezig. De auteur heeft een krachtige schrijfstijl en ze weet alles zo neer te zetten dat je het boek het liefst in een ruk wilt uitlezen. Een perfect uitgewerkte thriller met als afronding een twist die je op het laatst nog even perplex laat staan. Mijn verwachtingen heeft Marlen met Meesterdeal zeker waargemaakt en ze bewijst hiermeer dat Stem! niet zomaar een toevalstreffer was. Mijn complimenten!