Wat overblijft van Lieneke Dijkzeul is een behoedzame, actuele thriller, zorgvuldig geschreven met winterse sfeerbeelden.

In het onderzoek naar de verdwijning van zakenman Richard Verkallen blijkt er al snel een vete te zijn tussen een vader en zijn zoon.
De zoon die zijn dromen niet mocht volgen en de vader die halsstarrig blijft volhouden aan zijn maatschappelijke opvattingen. De zoon verliest zich in een vrouw, zij is afkomstig uit Somalië, een negerin zoals de vader schamper opmerkt.
Vind de jonge vrouw Asli in Nederland met haar wisselende seizoenen haar geluk? Als haar man op een ochtend wordt vermist neemt ze contact op met de politie.
Paul Vegter, een bekende inspecteur uit de eerder boeken van Lieneke Dijkzeul, neemt de leiding over de speurtocht maar wordt ook in beslag genomen door de geboorte van zijn eerste kleinkind en de zorg om collega Renée, die herstellende is van bruut geweld.
Mist de integere Paul Vegter door zijn privébeslommeringen belangrijke informatie? Ontdekt hij tijdig de verborgen geschiedenis achter de verdwijning van Richard Verkallen?

Wat overblijft, is een goede, spannende Nederlandse thriller met een verrassende en schrijnende ontknoping.