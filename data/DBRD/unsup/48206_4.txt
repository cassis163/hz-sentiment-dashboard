Frieda Klein is verdwenen, precies zoals ze had gepland. Niemand weet waar ze is, haar vrienden maken zich zorgen, maar alleen zo zijn ze veilig. Frieda wacht, want ze weet dat Dean Reeve haar zal laten weten als het zover is.

Er worden lichamen gevonden, in een auto en in een vuur. Het lijkt wel geÃ«nsceneerd. Rechercheur Dugdale heeft het er moeilijk mee, maar dan komen er aanwijzingen richting Frieda Klein en Dean Reeve, het is begonnen.

Frieda Klein weet het ook, het einde nadert. Ze krijgt gezelschap van een jonge vrouw, Lola. Het lijkt een blok aan haar been, maar zij is door haar contact met Frieda in groot gevaar.

Met de recherche aan de ene kant en Frieda aan de andere kant, lijkt het net om Dean Reeve zich te sluiten. Toch is hij ze steeds een stapje voor.
Alles leidt tot een onvermijdelijke confrontatie.

Dit boek is de laatste Frieda Klein, alle personages uit de voorgaande boeken komen nog eenmaal voorbij, de spanning is vanaf pagina 1 voelbaar. Een kat en muis spel met de rivieren van Londen als rode draad, welke enkel kan eindigen, daar waar het ooit begon.

Het schrijversduo bewijst hun kwaliteit door het verhaal van Frieda Klein in acht boeken uit te werken en elke keer met een goed verhaal te komen, om het vervolgens compleet af te sluiten in de Dag van de doden. Geen losse eindjes meer.
Een mooie afronding van een unieke serie rondom de psychotherapeute Frieda Klein en haar vrienden