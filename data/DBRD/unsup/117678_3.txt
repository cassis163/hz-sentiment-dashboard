Library Kiss bevat alle elementen voor een typische Young Adult novel: voorspelbaar, snelle verliefdheid en een love triangle.
Ondanks deze elementen, leest het boek lekker weg. Het plot verloopt snel, maar had naar mijn idee wat meer uitgewerkt kunnen worden. Alle gebeurtenissen gebeuren snel en soms wilde ik net wat meer weten dan er verteld werd. Daarnaast vond ik het verhaal wat oppervlakkig, net zoals de personages. De personages kwamen in mijn mening wat leeg over; er zat weinig diepgang in ze en ze worden neer gezet als wandelende clich√©s. Dax is de typische mysterieuze bad boy en Autumn het meisje dat niet kan kiezen tussen twee jongens.
Er gebeurde vrij weinig inhoudelijk en dat is jammer. Ik had namelijk graag meer te weten willen komen over Dax en hoopte op wat spanning.

Het hele verhaal vond ik opzich wel leuk, want het leest lekker weg en je hoeft er niet echt bij na te denken. Helaas had ik soms echt genoeg van Autumn en moest ik met mijn ogen rollen. Misschien komt dit door het leeftijdsverschil van mij en haar, maar ik kon mij totaal niet met haar identificeren. Ik vond haar drama en haar persoonlijkheid soms echt vervelend worden. Dax daarentegen vond ik veel leuker. Hij is wat mysterieus en dat trekt mij wel aan. Ik hoopte daarom om meer over hem te weten te komen, maar dit werd helaas niet waargemaakt.

Al met al vond ik het een lekker boek voor tussendoor. Het is een fijne guilty pleasure, maar zet niet echt aan tot denken. Als je van schattige verhalen, snelle romantiek en niet te veel wilt denken, is Library Kiss zeker eentje die je vlug kunt uitlezen.