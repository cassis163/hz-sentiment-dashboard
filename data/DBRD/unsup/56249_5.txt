Verbijstering... en opluchting. Dat voelde ik, toen ik de laatste hoofdstukken las van Minette Walters laatste (tot nu toe) boek "Schauwzijde". Verbijstering toen mij duidelijk werd wie de afschuwelijke moorden gepleegd had en opluchting omdat de persoon waar ik van vermoedde dat deze het wel gedaan zou kunnen hebben uiteindelijk ook een slachtoffer bleek te zijn.

Een soldaat, officier, die als enige een aanslag met bermbommen overleefd. Twee manschappen in het voertuiig stierven, de luitenant leefde maar werd vreselijk verminkt. De helft van zijn gezicht verloren en geen terugkeer naar actieve dienst. En dat terwijl deze beroepsmilitair zich geen andere baan zou kunnen voorstellen. Pijn, vreselijke migraine.... het lijkt er op dat hij door de pijnaanvallen buitengewoon aggressief wordt en tot brute dingen in staat is.

Artsen weten, na zijn revalidatie, niet goed wat te doen. Wat is er psychologisch mis met hem? Waarom is hij zo agressief als iemand hem aanraakt? Wat is de trigger? Wat is er in vredesnaam met hem gebeurt?

Langzamerhand wordt duidelijk dat hij, wellicht niet direct maar dan wel zijdelings, in verband gebracht met de moorden. Een lesbische arts met de fysieke uitstraling van Arnold Schwarzenegger ontfermd zich over hem, en haar partner Daisy en zij nemen hem op als huurder van een kamer in hun pub. Charles Ackland, de luitenant, lijkt bij dr Jackson zich beter op zijn gemak te voelen en laat af en toe dingen los die nog geen enkele psych uit hem wist te krijgen.

Blijft de vraag wat de reden is van zijn weerstand tegen zijn ouders en zijn ex-verloofde Jen. Jen is blijkbaar nog steeds verliefd, ondanks de verminkingen en zoekt contact, maar Charles moet er niets van weten. Speelt homosexualiteit een rol? De politie is van mening dat homosexualiteit zeker een rol speelde bij de drie moorden. Is dat een link? En wat is de link met Ben Russel, het arrogante verwaande weglopertje die door de zwerver Chalky wordt beschermd?

Heel veel intriges, veel zijlijnen. Niet een gewone thriller, meer een beschrijving van een leven en hoe levens elkaar kruizen. Niet de gewone detective. Maar wel ongehoord intrigerend. Een echte "Minette Walters" en opnieuw heb ik genoten!!!!!!