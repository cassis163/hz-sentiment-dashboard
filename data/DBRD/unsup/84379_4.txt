Na Mattias is aanvankelijk een boek met losse verhalen allemaal in elkaar geweven na het overlijden van Mattias.
Het begint eerst met het verhaal van zijn vriendin Amber, hoe zij het verlies verwerkt.
In haar verhaal komt de beste vriend van Mattias voorbij, Quentin, en die zet het verhaal voort. Quentin vertelt wat hun gezamenlijke toekomst dromen waren. Het opstarten van een koffiecaf√©.
Daarna komen de grootouders aan de beurt. Op een intense manier wordt hun verdriet beschreven.
Dan is het de beurt aan Nathan en Issam. Het lijken in eerste instantie twee losse verhalen die niets te maken hebben met het overlijden van Mattias. Je vraagt je af waarom deze personen nader belicht worden.
Dan komt de moeder van Mattias aan de beurt. Haar is aangeraden om taalles aan vluchtelingen te gaan geven en zo een bezigheid te hebben tijdens haar rouwproces. Hierbij ontmoet ze Tirra. Tirra heeft een zoon met gezondheidsproblemen en andere problematiek. Dit geeft beide vrouwen een raakvlak om nader contact met elkaar te zoeken.
Stukje bij beetje kom je erachter wie welke rol heeft gespeeld in het proces van rouwverwerking en wat er waarschijnlijk gebeurd is met Mattias. Dit wordt niet duidelijk beschreven, maar met een beetje fantasie is dat wel in te vullen.
Op een ingenieuze wijze is het verhaal beschreven. Vooral hoe de personages zijn uitgewerkt en uiteindelijk alle puzzelstukjes op hun plaats vallen.