Midden in Berlijn worden op een bouwplaats drie lichamen, gewikkeld in tape als mummies, opgehangen gevonden.
Deze zaak komt terecht bij Emma Carow, profiler bij de Berlijnse politie en het rechercheteam.
Tijdens het onderzoek komen ze tot de ontdekking dat er nog meer lichamen zullen volgen.
En volgt er een verbeten jacht op de Mummiemoordenaar(s).
Emma, die continue aan de zaak werkt, en soms de grens van waar haar werk stopt en dat van haar collega's begint overschrijdt, komt in de problemen.
Ze wordt zelfs geschorst maar weet van geen ophouden.
Daarbij wil ze nog afrekenen met een traumatische gebeurtenis uit haar verleden.
Hierdoor komt haar leven in gevaar.
Er volgt een race tegen de klok.

Mijn mening:
Na de laatste pagina dacht ik alleen maar, wow wat een boek.
Het eerste wat opvalt is de opvallende rode cover met het vogeltje.
Bij de titel dacht ik aan heel wat anders dan de uitleg in het boek.
Vanaf het begin raak je in de ban van het boek en is het bijna niet weg te leggen.
De personages en de locaties in Berlijn zijn heel goed beschreven.
In het begin vond ik Emma maar een raar type maar naar het eind toe begon ik sympathie voor haar te krijgen.
Ze begon ook iets socialer te worden.
Ik begon tijdens het boek ook mee te puzzelen met de schema's die er gemaakt werden om er achter te komen wie die dader of daders waren.
En een heel sterk plot op het einde maakt het boek helemaal af.
Ondanks dat ik zelf geen filmliefhebber ben, denk ik dat dit boek zich uitstekend leent voor een film.
Sterker nog dit boek moet verfilmd worden!
Het boek is één van de beste thrillers die ik dit jaar gelezen heb.
En aangezien het deel één is van een trilogie ga ik zeker de andere twee lezen.
Voor mij de volle 5***** voor dit originele boek.

Met dank aan uitgeverij Luitingh-Sijthoff en LS Sterrenthriller leesclub voor dit recensie exemplaar.