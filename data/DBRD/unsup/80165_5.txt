Psychologische thrillers vind ik écht mijn ding! En als een Belgische straffe madam pareltjes neerpent, kan ik ze alleen maar vasthoudend aanbevelen. 'Vergeef me' had me in in de ban...

Auteur
Deze Limburgse schone heeft voor 'Vergeef me' al 3 thrillers geschreven en pas verscheen haar 7de boek 'Kwijt'. Top! Mijn 'nog te lezen' lijstje groeit explosief ;-) Door de Facebookgroepen Boekenfans heb ik Anja Feliers leren kennen. Zovéél lof, dat moet goed zijn... En jawel, de fans hebben verdorie gelijk. Oef!

Cover
Ja, de buitenkant van het boek spreekt me wel aan. Donker, geheimzinnig, sinister.Tof dat al haar boeken een herkenbare cover hebben. Aan de andere kant... de beelden komen uit Shutterstock. Jammer dat ze zelf geen fotograaf of ontwerper aanspreekt om iets unieks te creëren, dat volledig past bij het verhaal. Ik hou trouwens wél van de ondertitel: 'Als vergeten onmogelijk is...' Dat daagt de lezer uit om erin te duiken!

Plot
Hoofdpersonage Yasmine waait uit aan zee om haar verbroken relatie te verwerken. Ze ontmoet een fascinerende jonge kerel - David - vluchtig op het strand. Op een late avond maakt ze een strandwandeling en behoedt David haar voor een brute verkrachting. Ze spenderen een aantal dagen met elkaar en ze geniet. David geraakt echter geobsedeerd. Als Yasmine een job aanvaardt als docente op zijn school, verbreekt ze de relatie. En haar oude liefde duikt terug op voor een nieuwe, frisse start.

De schoolpsychologe Kathleen - en vriendin van Yasmine - krijgt David even in therapie. Zij waarschuwt Yasmine voor zijn labiele gedrag. En ja, David laat het hier niet bij en gijzelt haar klas op school. Helaas heeft een voorval in het verleden een gemeen zaadje geplant in de geest van David en iemand moet het ontgelden!

Mijn indruk van 'Vergeef me'
Een knap en goed uitgedacht verhaal met een fijne pennenstreek ;-). Haar grootste troef? Anja Feliers geeft haar personages vrij zoals je een ui pelt - laagje voor laagje. Zalig!