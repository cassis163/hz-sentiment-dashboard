Adam is stapelverliefd op Juliette en hij geeft ontzettend veel om haar. Maar op dit moment lijkt het bij haar zijn steeds zwaarder te worden. Alles wat hij doet lijkt haar te doen besluiten om afstand van hem te houden. Ook zijn band met James lijdt eronder. Hij merkt namelijk te goed dat Adam verdrietig is en verwijt Juliette ervoor. James was altijd de reden voor Adam om niet op te geven. Om door te gaan.

Maar wanneer Juliette ineens verdwijnt, wordt hij gedwongen een keuze te maken. Gaat hij terug om James te halen of kiest hij ervoor om Juliette te gaan halen?

Bij het lezen van dit deel vond ik dat het eerste gedeelte zo goed als het zelfde was als de gedeeltes uit Breek Me. In dat deel wordt namelijk ook verteld hoe Adam zich voelt en reageert en daar is het eerste gedeelte van Versplinter Me gewoon een herhaling. Alleen wordt het vanuit de Ik-vorm van Adam vertelt met af en toe een kleine gedachte die niet gemeld stond in het Breek Me deel.

Het laatste deel was dan wel leuk om te lezen en voegde ook wat extraâ€™s toe aan het verhaal. Aangezien je in het deel Breek Me niet merkt waar Adam heen is wanneer Juliette en hij zich begeven in de veldslag. Jammer genoeg vond ik dat het enigste gedeelte wat, na mijn idee iets toevoegde aan het verhaal. Hierdoor vind ik dit deel over het algemeen erg leeg en niet nodig. Het had of in het eind van het boek Breek Me opgenomen kunnen worden of in het begin van Vertrouw Me of er had meer info over Adam in het boek moeten staan.