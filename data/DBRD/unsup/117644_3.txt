Een journalist onderzoekt een golf van gezinsmoorden. EÃ©n zou gedaan zijn door een politieagent. Voor de politie niet mogelijk. Wie dan wel? Onze journalist leeft gescheiden van zijn vrouw en kind. Net zoals bij de meeste politie agenten. Zijn dochter is een bekende zangeres geworden. Hij gaat zijn dochter bekijken bij een optreden en schrijft een artikel. Dit komt goed uit daar de laatste gezinsmoord daar in de omgeving is gebeurd. Tegelijker tijd krijgt men een beschrijving van het leven bij hem thuis tijdens zijn kinderjaren. Een mooi beeld is dat niet. Soms is deze beschrijving te lang, te veel. Toch zal deze beschrijving later veel verklaren tijdens de plot.
We weten ook dat journalisten niet op goede voet staan met de politie. De politie laat onze journalist zelfs oppakken en onze journalist gaat de gevangenis in. Gelukkig tijdens zijn verblijf in de gevangenis is er weer een moord gebeurd. Gevolg. Hij kan dus niet de dader zijn en het onderzoek gaat van de lokale politie naar een hoger niveau.
Wat we ook moeten weten is dat zijn broer ook het huis heeft verlaten. Onze journalist weet niet of dat zijn broer nog leeft en waar hij is. De journalist heeft ook al jaren geen contact met zijn vader. Op zekere dag vraagt een tante zijn vader te bezoeken daar het einde nabij is.. Klassiek thema. Zie bv. bij de schrijver H. Mankell.
Tijdens zijn zoektocht komt hij steeds dichter bij de dader en weet wie hij is.
Dan opeens een bericht. Tijd om te praten, broertje. Kom over een uur naar het sportveld van Ottaniemi. In je eentje. Zeg niets tegen de politie. Ik vermoord je dochter als ik een uniform ruik.
Dit is de inleiding tot het plot. Zoals altijd loopt het goed af.
Het is zonder twijfel een krachtig en brede verkenning van het misdaadgenre.
Onze schrijver is journalist en dat kunnen we zien aan de beschrijving bij de werking van de krant. Beschreven met kennis van zaken.
Ik denk dat we van deze schrijver nog mooi werk kunnen verwachten.