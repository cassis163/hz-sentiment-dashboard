Twijfel tussen 4 en 5 sterren, maar het einde (incl. nawoord) gaf de doorslag voor 5 sterren. Een spannend verhaal over een actueel thema met een goed geschreven einde. Zonder te bloederige beschrijvingen een speurtocht naar een seriemoordenaar. Het leest lekker weg en je komt steeds weer met nieuwe vragen te zitten. Naast de zoektocht naar de seriemoordenaar leef je ook mee met het privé leven van Isabel en de beslommeringen in het team. Het verhaal wordt voornamelijk vanuit het perspectief van Isabel verteld, maar je leest ook over de gedachtes van de andere teamleden én de moordenaar. Het nawoord van de schrijver zorgt voor een leuk verrassend extraatje.