Stella Lammers wil heel graag een boek schrijven over de verdachten van de moord op een 10-jarig jongetje.
Ingmar, Julian en Remi zijn 7 jaar geleden veroordeeld en hebben hun straf uitgezeten.
Stella heeft het gevoel dat er sprake is van een gerechtelijke dwaling en dat de destijds 17 en 18 jarige jongens niet schuldig zijn.
Ze zoekt contact met de jongens, maar wordt verliefd op Ingmar. Zijn zij onschuldig? Dat is de grote vraag.
En wie en waarom is de moord dan gepleegd?
Eva Keuris weet de lezer het verhaal in te trekken door haar eenvoudige schrijfstijl. De lezer heeft het gevoel aanwezig te zijn in het verhaal. Mooie dialogen. De personages zijn goed uitgewerkt. Het is goed merkbaar dat er voorstudie gedaan is door Eva naar verstoorde karakters.
De dialogen worden afgewisseld met notities die de hoofdpersoon Stella maakt voor haar boek.
Zodoende krijgt de lezer inzage in de gedachtengang van Stella. Naarmate het boek vordert bekruipt de lezer het nare gevoel dat er iets te gebeuren staat.
Boeiend tot het eind. Mooi psychologisch boek.