Marit, 39 jaar, wijnlierhebber, koffieverslaafd, koken, series.
Is een Perfect Match met Nils, 38 jaar, humor, reislustig, cultuur, kinderwens en vooral geen gedoe
Na een maand daten hebben ze het zelfs over kinderen, dit kan niet stuk! Toch?
Is Nils wel de man die hij zegt te zijn, waarom is zijn profiel op Perfect Match nog steeds online?
Kort nadat Marit met deze vragen komt te zitten voltrekt zich een drama waarna Marit nog maar 1 ding voor ogen heeft, Wraak!

Met Perfect Match lees je een vlot geschreven boek waar je doorheen vliegt. Al snel bevindt je je in een wereld waar je niet van wist dat hij zo groot en diepgaand is.
Je leeft tot het uiterste mee met Marit en voelt haar pijn en woede intens. Ook de emoties van de vrienden en familie van Marit vond ikzelf mooi beschreven en de relaties waren goed uitgewerkt waardoor je met elk personage een band kreeg. Ik vond het fijn dat de personages niet teveel uitgediept werden aangezien het boek 217 pagina's heeft zou het anders worden afgeraffeld en nu was dat absoluut niet het geval.
Ik zag zelf al snel waar het boek heenging en dat vond ik jammer, persoonlijk vond ik het daarom niet echt een thriller maar meer een spannende roman. Maar ondanks deze punten is het een goed boek om een keer te hebben gelezen, en na dit boek bedenk je je wel twee keer voor je op een datingsite belandt.

Patricia Snel werd bekend door haar boek De Expat wat 1 van de best verkochte thrillers van 2013 werd. Ook haar laatste thriller Expat Exit werd een bestseller.
Momenteel woont ze nadat ze jaren in het buitenland doorbracht sinds 2016 weer in Amsterdam, waar ze woont en werkt op haar woonboot Gratia Deo.