'Voor je weggaat' is de debuutroman van Clare Swatman. Het boek leest best vlot. Maar door de regelmatige herhaling van woorden en gebeurtenissen wordt het verhaal toch ook een beetje saai. Voor sommige lezers is het einde misschien verrassend, maar ik vond het zoooo voorspelbaar.

'Voor je weggaat' begint met de begrafenis van Ed. Zoe blijft achter met schuldgevoelens, omdat ze op die bewuste dag van het ongeluk van Ed 's morgens kortaf was en geen aandacht had voor Ed. Maar stel dat je je leven terug op nieuw kon meemaken, wat zou je dan anders doen? Kies je dan terug voor dezelfde partner, maak je dan weer ruzie over het huwelijk, maak je dan samen keuzes of blijf je koppig vasthouden aan je standpunt,...? Zoe beleeft haar tijd samen met Ed opnieuw. Welke keuzes maakt ze? Kan ze die fatale dag een andere wending geven?

Deze debuutroman is een beetje 'klef', maar zorgt toch voor een paar ontspannende leesuren.