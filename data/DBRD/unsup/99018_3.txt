Koen D'haene (Wevelgem, 1964) schreef eerder zes jeugdromans , o.m. Gek van een eiland (2010) en De oversteek (2014). IJs is zijn eerste spannende roman voor volwassenen.

In zijn eerste misdaadroman beschrijft Koen twee mensen die als liefdevol koppel een mooie tocht in de bergen gaan maken. De route door het gebied heeft zo zijn gevaren en Mats die als doorgewinterde klimmer niet graag opgehouden wordt, zet dan ook flink de pas erin. Ondanks dit alles wil Sarah niet achterblijven en volgt ze Mats zo goed en zo kwaad als ze kan. Eenmaal aangekomen bij hun tussenstop, een vervallen zeshoekig huisje, ontdekken ze dat ze niet de enige zijn die de weg naar de top willen bereiken.
Wat eerst een mooi romantisch avontuur zou worden met een prachtige zonsondergang verandert al snel in een ijzingwekkend afstandelijk verhaal. Wat er op die berg vervolgens gebeurt zal nooit iemand te weten komen, tenminste dat hadden ze gehoopt.

‘Je moet niet ineens een hele berg willen beklimmen, maar duizend kleine bergjes na elkaar.
Elke pas op een steen, een stronk of een stuk aarde brengt je dichter bij de top.’

De proloog waarmee het boek begint houd je meteen in een bepaalde greep, waardoor je al snel verder wilt lezen. Door middel van flashbacks wordt het verhaal verteld van de jonge Sarah en Mats die op avontuur gaan in de bergen, zonder enig vermoeden wat hun allemaal te wachten staat als ze eenmaal aankomen bij de hut. Na die avond zal alles veranderen, en vanaf hier is het niet meer mogelijk om het leven op dezelfde manier voort te zetten.
18 jaar later dreigt dan toch hun geheim boven water te komen, hierdoor zijn ze gedwongen om terug te keren naar de plek waar het toen allemaal is misgegaan.

De schrijver houd de vaart goed vast in het verhaal, ondanks de continue flashbacks.
De intriges tussen de personen, de haat, afgunst en het verraad worden in deze misdaadroman op ijzige manier omschreven. Het plot is uiteindelijk wel een beetje voorspelbaar en had wat mij betreft op sommige momenten nog wel iets spannender omschreven kunnen worden. Al met al heeft D’Haene bewezen dat hij ook instaat is om in dit genre zijn werk op voldoende wijze neer te zetten, waarbij de passie van het beklimmen van de bergen in Zwitserland duidelijk voelbaar is.

“Ijs” van Koen D’Haene krijgt van mij 3,5 ster

Plot. : 3
Schrijfstijl. : 4
Originaliteit : 4
Psychologie : 3
Leesplezier : 4
Spanning. : 3