"Je had een huis, een vrouw en een baan."

Het geluk lachte John en Ellen Linders toe, zij was zijn droomvrouw en samen leefden ze in een roest van gelukzaligheid. Tot die fatale vrijdagmiddag, nu bijna een half jaar geleden. Het bedrijf waar hij werkte stevende af op een faillissement en zijn ontslag was onvermijdelijk. Bijna drieëndertig jaar en weer stond hij met legen handen, zijn wereld stortte in.

"Met deze ene klap heeft hij ook dat kleine beetje liefde wat ik nog voelde eruit geslagen."

Vijf maanden werkeloos, geen vooruitzichten op een andere baan en steeds meer geldzorgen, het groeit John boven het hoofd. Ellen haalt met haar constante verwijten en gezeik aan zijn kop, het bloed onder zijn nagels vandaan. Na het zoveelste verwijt slaan bij hem alle stoppen door en verliest hij zijn zelfbeheersing en geeft Ellen een mep middenin haar gezicht.

"De sporen van de klap zijn bijna niet meer zichtbaar. Die sporen zitten aan de binnenkant."

Zolang als ze samen zijn draait Ellens hele leven om John, deze misstap kan ze hem echter niet vergeven, dit was de welbekende druppel, ze besluit een punt achter hun huwelijk te zetten. Ellen is vastbesloten om John te laten boeten voor wat hij haar heeft aangedaan, wraakgevoelens houden haar op de been. Hoe kan liefde zo snel omslaan in haat?

"Ik zal hem zo dwars zitten dat hij wilde dat hij me nooit had ontmoet."

John zwelgt in zelfmedelijden, heeft spijt en maakt er een puinhoop van. Wanneer hij in café Dikke Dries aan de praat raakt met een kroegmaatje, gaat zijn criminele carrière van start. Hij heeft geen idee met wie hij zich ingelaten heeft en werkt zichzelf wederom in de nesten.

"Dus ze wil het zo gaan spelen? Dan heeft ze toch de verkeerde getroffen."

Op de vlucht voor Firma List en Bedrog, ontmoet hij de prachtige roodharige Linda. Hij waant zich in de zevende hemel en samen maken ze mooie toekomstplannen. Maar is zij wel de persoon die ze zegt te zijn? Of heeft John wederom de verkeerde keuze gemaakt?

Op de cover van Blun staat een dame met lang vlammend rood haar, een prachtige cover die direct opvalt en je aandacht trekt. De titel is er in een knallend blauwe kleur opgedrukt, steekt lekker af tegen de achtergrond. Over de titel is goed nagedacht, past uitstekend bij het verhaal. Blun, is zelfs een echt bestaand woord, nooit geweten.

Blun bestaat uit 35 hoofdstukken geschreven vanuit meerdere perspectieven, voornamelijk vanuit hoofdpersonages John Linders, Ellen Linders en rechercheur Jan Damstra.

Karin Hazendonk heeft een vertellende schrijfstijl, ze benoemd heel veel en omschrijft dit ook uitgebreid, dit zorgt er wel voor dat je je al lezende een beeld kunt vormen van de omgeving.
In het begin moest ik even wennen aan haar schrijfstijl, waardoor het even duurde voor ik lekker in het verhaal kwam, daarna was ik om en kon ik het boek niet meer wegleggen en had het dan ook binnen een mum van tijd uit.

Hazendonk beschikt over een grote dosis fantasie en humor. Dit komt haar schrijfstijl ten goede. Blun, is een vermakelijk verhaal met veel herkenbare momenten en wendingen, hier en daar wel wat voorspelbaar en over de top, maar absoluut niet saai. Helaas miste ik wel de echte spanning die bij een thriller hoort, ondanks dat er toch wel een aantal sadistische gebeurtenissen in verwerkt zijn.
Karin’s liefde voor boeken heeft ze op een leuke manier in Blun, verwerkt.

Karin heeft leuke herkenbare karakters voor haar verhaal gebruikt, driftkikker John, een arrogante kerel, die het grote geld voor ogen ziet, Ellen een onzeker type wat moeite heeft om voor zichzelf op te komen en harder moet worden. Haar liefde voor John die om is geslagen in haat en de bijbehorende wraakgevoelens. De lieve oude nieuwsgierige vrouw Riek. En Ellen’s lieve ouders en haar beste vriendin Kaylee.

Al met al was Blun, een prettige eerste kennismaking met het werk van Karin Hazendonk, ik ben dan ook erg benieuwd naar Obscuur, haar tweede thriller die in oktober, Halloween, verschijnt. Deze wordt omschreven als heel goed en spannend. Ik hoop dat Karin deze geruchten waar gaat maken en mij omver gaat blazen.
Karin Hazendonk gaat als een speer en werkt op dit moment alweer aan haar derde thriller.

Blun, prettige eerste kennismaking thrillerdebuut, vermakelijk verhaal met veel fantasie en humor.