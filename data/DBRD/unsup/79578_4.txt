Ben je gelukkig met je leven?
Is dat niet iets wat ieder mens zich wel eens afvraagt?
Voor Jason Dessen zijn het de laatste woorden die hij hoort voordat de persoon die hem ontvoert hem bewusteloos slaat.

Een heel gewone leraar natuurkunde op een middelbare school met een gelukkig gezinsleven, Dat was Jason voordat hij ontvoerd werd.
Hoe is het mogelijk dat juist hij in deze afschuwelijke situatie verzeild is geraakt.
Als Jason weer bijkomt uit zij bewusteloze staat komt de wereld hem vreemd voor.
Zijn vrouw blijkt zijn vrouw niet te zijn, een zoon schijnt hij nooit gehad te hebben.
En in plaats daarvan zou hij nu een gevierd genie zijn inde kwantum mechanica, die iets heel bijzonders heeft uitgevonden.
Hoe kan dat, wat is er gebeurd?
Hij wil terug naar de wereld die hij kent, de wereld van zijn gezin, werk en vrienden, zijn vertrouwde wereld.
Maar hoe moet hij dat voor elkaar krijgen?
Om de antwoorden te vinden gaat hij op reis, een wonderlijke en afschuwelijke reis, erger dan hij zich ooit heeft kunnen voorstellen.

De auteur, Blake Crouch, is vooral bekend geworden door zijn trilogie over het fictieve dorp Wayward Pines. Een trilogie waar een televisie serie van gemaakt werd, die immens populair is geworden.
Ook voor Dark Matter, een boek wat zo goed ontvangen werd dat een echte hype niet kon uitblijven, zijn de film rechten al voor enorme bedragen verkocht.

Zelden heb ik zo’n bijzonder boek gelezen, een boek wat zich moeilijk laat omschrijven, een deel science fiction, maar ook een groot deel regelrechte spanning.
Reizen tussen verschillende dimensies, stel je voor dat zoiets ooit nog mogelijk wordt.
Wat een boeiend maar ook wat een een griezelig idee.
Je hele leven, zoals je dat kent, op zijn kop gegooid, je moet er toch niet aan denken.
Maar wie weet, wat er in de toekomst nog allemaal mogelijk wordt.

IK ben in Dark Matter begonnen, met het idee alvast een paar bladzijden te lezen, alleen kon ik daarna niet stoppen, het boek moest uit.
Zo’n enorm intrigerend verhaal en ook nog eens heel goed geschreven, boeiende personages maken het lezen een feest.
Tamelijk korte hoofdstukken, waardoor je iedere keer nog even een hoofdstuk erbij pakt, een goede schrijf stijl en de wil om almaar door te lezen, om te weten te komen hoe alles in elkaar steekt, hoe de uiteindelijke afloop zal zijn.
Een plot die er niet om liegt.
Kortom, een aantal uren groot lees plezier.
Een paar kleine minpuntjes zorgen ervoor dat ik dit boek waardeer met 4 in plaats van 5 sterren.
Ik denk, weet bijna zeker, dat een film gemaakt van dit boek, een immens groot aantal bezoekers naar de bioscoop zal lokken.
Dark Matter, een leeservaring , die je aan het denken zet en die bij mij nog wel even zal blijven hangen.