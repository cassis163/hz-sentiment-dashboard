Gwendy's knoppenkist is een novelle die geschreven is door Stephen King en Richard Chizmar. Dit verhaal is door twee auteurs geschreven maar op geen enkel ogenblik ondervind je dit, ze vullen elkaar heel goed aan.
Het verhaal speelt zich af in Castle Rock, bekend om zijn Suicide Stairs . Gwenny kampt met overgewicht en om een paar kilootjes kwijt te spelen loopt ze elke dag de Suicide Stairs op. Op een dag ontmoet ze de mysterieuze Farris, een man met een zwarte bolhoed. Hij vertrouwt haar een knoppenkist toe. Deze heeft verschillende gekleurde knoppen en hengeltjes. Hij vraagt haar om goed op de knoppenkist te passen en vooral er met niemand erover te praten. De knoppenkist verandert Gwenny volledig, ze wordt meer zelfzekerder. Maar de drang om op de knoppen te duwen is zo verleidelijk. Zal ze dit kunnen weerstaan en kan ze deze verantwoordelijkheid wel aan?
Het boekje is heel vlot geschreven en lees je in 1 ruk uit. Voor mij was het een eerste kennismaking met de meester King en is me ook heel goed bevallen. Maar ik vraag me wel af of de echte Stephen King-fan dit boekje wel evenveel zal appreciÃ«ren.