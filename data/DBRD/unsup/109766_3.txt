Het begin van ‘Annabel Lee’ van Mike Nappa is veelbelovend: spannend en intrigerend. Maar de zoektocht naar Annabel Lee duurt lang, wat mij betreft veel te lang. De ontknoping lijkt dan ook niet goed uitgewerkt, voelt te afgeraffeld en lijkt alsof Mike Nappa meer aan de opbouw van het verhaal heeft gewerkt en haast had om er een einde aan te breien.

Daarnaast vond ik de ontknoping te vergezocht en bijna niet passen bij de rest van het verhaal. Bijna alsof Mike Nappa een bijzondere afsluiting wilde, maar niet goed genoeg nadacht over wat hij wilde. Wat voor ontknoping dan wel had willen zien, weet ik niet, maar het begon voor mij veelbelovend. Het is een originele opzet die je op het puntje van je stoel laat zitten en waar je echt doorheen vliegt.

‘Annabel Lee’ was voor mij dan ook een boek wat behoorlijk tegenviel. Als Mike Nappa het begin doorgezet had richting het einde was het veel beter geweest. Ik heb flink wat thrillers gelezen, maar deze zal niet in mijn rijtje favorieten blijven staan. Helaas!

Mike Nappa begint ‘Annabel Lee’ veelbelovend. Het is een thriller waarbij je op het puntje van je stoel zit, maar het einde valt dusdanig tegen dat het hele verhaal in het niet valt.