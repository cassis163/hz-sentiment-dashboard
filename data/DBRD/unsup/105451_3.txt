Ik heb er naar uitgekeken. Vorig jaar heb ik de trilogie ontdekt en was meteen verkocht. Ik kon de boeken niet weg leggen. Deel 4 heb ik dan ook naar uitgekeken. Heb van tevoren een aantal reviews gelezen, die wisselend beoordeelden.

Het boek is weer een ware pageturner geworden. Maar tijdens het lezen viel me op dat er wel heel veel herhaald werd uit eerdere boeken. Het voelde op een gegeven moment zelfs als bladvulling aan. Ook de verhaallijn doorzag ik aan de trucjes in de opbouw. Als het verhaal supergoed is (zoals bij de eerdere delen), dan valt het je niet op of accepteer je het. Blijkbaar vond ik het verhaal niet goed genoeg, die trucjes gingen me storen.

Vanochtend heb ik het boek uitgelezen. Bij eerdere delen kon ik het verhaal niet loslaten, nu met alle gemak. Het beklijft niet.

Let wel, het is echt een goed boek. Ik heb het in één ruk uitgelezen. Maar het is zeker niet van dezelfde klasse als de eerdere delen. Jammer, ik was van de reeks gaan houden.