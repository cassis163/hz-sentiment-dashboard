Londen, een politieagent wordt vermoord. Zoiets ligt altijd gevoelig en heel het politiecorps wordt erop gezet. Zeker als blijkt dat de man in een hinderlaag gelokt is.
Niet veel later worden er verschillende agenten door geschoten. De politie wordt nerveus. Ze moeten op de straat zichtbaar blijven want anders gaan de criminelen het overnemen. Maar niemand wil als schietschijf rondlopen.
Maeve Kerrigan en haar team doen hun best, maar het blijft zoeken naar een naald in een hooiberg.

Dit is op zich een spannend boek, maar het wordt ontsierd door seksistisch gedoe tussen Maeve en haar meerdere Josh Derwent. Je kan het daar af en toe over hebben, maar het is gewoon te veel en het wordt op een bepaald moment zo irritant dat het het boek overneemt en je moeite moet doen om verder te lezen. Jammer want het boek was anders 4 sterren waard geweest.