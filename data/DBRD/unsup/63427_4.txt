Michael is een huurmoordenaar. Via het dark web kan je in contact komen met een organisatie die voor veel geld iedere moordopdracht uitvoert, zonder verdere vragen te stellen, zolang je maar betaalt.
Gaelle en Bernd hebben samen een zoon Lucas. Lucas heeft zware astma. Ze zijn op weekend in Duitsland, maar je voelt dat het niet goed botert tussen beide echtlieden.
Kort na thuiskomst van het weekend-uitje, wordt Gaella wakker in een psychiatrische instelling. Ze is gewond, kan zich niet veel herinneren, zit opgesloten en wordt ondervraagd maar ze weet eigenlijk niet waarover. Ze krijgt geen antwoorden, weet niet waar haar zoon is of haar man, ze wordt beschuldigd van moordpoging op haar zoontje.

Goed boek over huurmoordenaars die uiteraard over lijken gaan. Waar ligt de grens voor die mensen, zijn er dingen die ze niet doen, waar trekken ze de streep. En eens die streep getrokken, wat zijn de consequenties?