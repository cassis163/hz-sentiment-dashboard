Dit was het eerste boek van Haruki Murakami dat ik las. Ik lees altijd veel positieve reviews over zijn boeken dus ik was erg benieuwd. Ik moet zeggen dat het mij wat tegenviel. Het boek heeft dik 500 bladzijdes maar er gebeurt niet veel. Waar ik mij vooral aan heb gestoord zijn de overdreven beleefde gesprekjes die de mensen onderling hebben, het kwam mij wat geforceerd over. Met het hoofdpersonage had ik weinig, deze man laat weinig emoties zien en zijn denkwijze lijkt soms haast autistisch. Hij bekijkt alles heel feitelijk.
Toch drie sterren omdat er een paar erg mooie zinnen in het verhaal te vinden zijn en het zeker een origineel verhaal is. Ik weet alleen nog niet of ik deel 2 ga lezen.