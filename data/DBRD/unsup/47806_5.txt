Het verhaal speelt zich af in de toekomst op onze planeet en op onder andere Anterra. Het is een scifi verhaal.
Interstellair priv√©detective Kit Guardner dacht eindelijk een makkelijke klus te hebben: Kurush, de zesjarige zoon van het hoofd van de Galactic Council, opsporen. Eenmaal op Anterra, de thuisplaneet van Kurush, lijkt 'iets' of 'iemand' er echter alles voor over te hebben om haar opdracht te doen mislukken. En ook de lastige detective zelf moet het veld ruimen.

Voordat Kit dieper in de zaak kan duiken, wordt ze beschuldigd van criminele activiteiten. Zonder enige vorm van proces wordt ze afgevoerd naar P1, de zwaarste strafkolonie van het universum. Daar belandt ze in een web van intriges rond een galactische zwendel en moet Kit vechten voor haar leven.

Ineens is de 'makkelijke klus' een avontuur geworden waarbij Kit zichzelf volledig dreigt kwijt te raken...
Het boek leest als een trein en is wat mij betreft een pageturner, je wilt weten wat er aan de hand is en wie er slechte bedoelingen heeft met Kit en Kurush. De hoofdstukken zijn niet al te lang en zijn in chronologische volgorde geschreven. Wel veranderd het vertelperspectief van Kit naar haar broer Jim bijvoorbeeld maar dat is zeker niet storend.
De sfeer van Anterra en P1 wordt goed en zeer levendig beschreven door de schrijfster. Je kan je voorstellen hoe het leven daar moet zijn.
Het karakter van Kit komt goed uit de verf waardoor je je goed in haar kan inleven. Ze is een stoer wijf met ballen, die haar mannetje staat in moeilijke situaties.
Het plot is niet voorspelbaar.
Dit boek is mijn eerste kennismaking met de verhalen van Kit Guardner en de boeken van Pepper Kay en dat is me prima bevallen. Ik ga de andere delen en de andere boeken zeker lezen.
5 sterren.