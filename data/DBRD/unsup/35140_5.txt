Het zevende boek van het Zweedse duo Anders Roslund en Börge Hellström is getiteld Drie minuten en is het vervolg op Drie seconden (2010)
Hoewel het boek prima afzonderlijk te lezen is, geeft het meerwaarde om drie seconden eerst te lezen omdat met name het belangrijke karakter van Piet Hoffman hier geïntroduceerd wordt en sommige passages in drie minuten dan beter te begrijpen zijn.

Hoffmann, zoals in drie seconden beschreven een ex-crimineel en informant van de Zweedse politie heeft met zijn gezin de wijk genomen naar Zuid Amerika en meer specifiek Colombia. Daar wordt hij door de Amerikaanse Drugs Enforcement Agency (DEA) gerekruteerd als infiltrant omdat hij werkzaamheden uitvoert voor de PRC Guerrilla’s, Onder de naam Peter Haraldsson allias “El Sueco”, treedt hij op als persoonlijke lijfwacht van Johnny “El Mestizo” Sanchéz. De PRC is een niets ontziende kartel achtige organisatie die zich bezig houdt met alle facetten van de handel in cocaïne. Samen met de Colombiaanse regering probeert de VS met veel middelen de drugskartels te elimineren en als ondersteuning heeft de voorzitter van het huis van afgevaardigden Timothy Crouse de zogenaamde Crouse troepen in het leven geroepen, goed opgeleide door de Amerikanen betaalde lokale elite die de strijd aangaan. Dan wordt Crouse ontvoerd door de PRC en dat verandert alles. Alle diensten van de VS onder leiding van de Chief of Staff worden gemobiliseerd en de zogenaamde "The next war on terror." wordt ontketend.
Er wordt een dodenlijst opgesteld, met daarop 13 kopstukken die zullen worden geëlimineerd met alle beschikbare middelen. Op die lijst staat ook El Sueco, Die ondanks een poging van het hoofd van de DEA om hem hiervan af te halen weer in de steek wordt gelaten door zijn werkgever en moet zien te ontsnappen aan zijn doodvonnis. Een spel van kat en muis begint.


Roslund & Hellström hebben met 3 minuten een zeer knap geconstrueerde spannende thriller afgeleverd. Het maatschappelijke geëngageerde duo laat feit en fictie naadloos op elkaar aansluiten. Hoewel het verhaal fictie is heb je constant het gevoel dat hetgeen beschreven is zomaar dicht bij een werkelijke situatie kan staan.
Het boek lijkt wat harder dan voorgaande werken door de opgevoerde moorden, geweld en marteling en de soms expliciete wrede beschrijving maar dat hoort bij de setting waarin het boek zich afspeelt en maakt het tot wat het is. Hoewel ik van mening ben dat de meeste thrillers “slechts” geschreven worden voor vermaak is dat bij R&H anders. De dubieuze rol van machtshebbers (in dit geval de Amerikaanse) geeft stof tot nadenken

Het enige punt van kritiek zou kunnen zijn of het allemaal geloofwaardig is, De wijze waarop Hoffman de bevrijdingsactie van Crouse bedenkt, initieert en uitvoert doet vermoeden dat we hier te maken hebben met een echte superman waar mannen van bv Delta Force bij verbleken. Voor mij geen bezwaar het gaat niet te ver over de top en blijft geloofwaardig genoeg.

Er is genoeg ruimte voor nog een deel met Hoffman, Hoewel ik ook van dit boek zeer genoten heb weet ik niet of ze dit zouden moeten willen. De kracht van R&H so far is toch het absoluut unieke van elk boek afzonderlijk ondanks dat er bekende elementen of personages steeds terugkeren.

De grootste misdaad van het boek: het is helaas uit. Wat een topper!

totaal score: 4,5 sterren

Spanning: 4****
Plot: 5*****
Leesplezier: 5 *****
Schrijfstijl: 5 *****
Originaliteit : 4****
Psychologie: 4****