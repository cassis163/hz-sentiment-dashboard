Het Messias mysterie leest als een spannend verhaal zonder dwingend te zijn en is toegankelijk voor iedereen. Goed opgebouwd, meeslepend en af en toe verrassend. Eschenbach tracht zijn personages van enige diepgang te voorzien door iets over de achtergrond en omstandigheden te vertellen. Dat lukt bij de een wat beter dan de ander en soms is het (geheel) wat gekunsteld en dunnetjes (te filmisch?). Maar het is een boek waar je slecht afscheid van kan nemen met een mooie beschouwing over 'geloven' op de koop toe. Zeker leuk als je een beetje bekend bent met (de geschiedenis van) IsraÃ«l maar ook als je dat niet bent is er voldoende herkenbaars in te vinden. De vergelijking met de boeken van Brown ligt voor de hand maar is misschien niet gerechtvaardigd. Dan Brown doet het voorkomen aslof dat wat hij schrijft waar is en koketteert daarbij met zijn kennis. Zonder overigens al deze kennis met de lezer te delen. Gelukkig zijn hiervoor andere (interessantere) boeken voor handen.