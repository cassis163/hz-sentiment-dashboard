Ik heb Mara Li haar debuut met veel plezier gelezen. Vanaf het begin werd ik langzaam in het verhaal gezogen en het heeft me niet meer losgelaten. De auteur schrijft beeldend en levendig, waardoor ik het verhaal als een film beleefde. Tussen het lezen door bleef het verhaal in mijn gedachten en dacht ik na over de mysteries die zich ontvouwden.
Ik baalde enorm toen ik De Stem van de Zee had uitgelezen, want dat betekende wachten op het tweede deel 'De Roep van Avalon' . Maar gelukkig is deze onlangs verschenen en kan ik mij weer volop in Mara Li haar spannende debuut- trilogie storten!