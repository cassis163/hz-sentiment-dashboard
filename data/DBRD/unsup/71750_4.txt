Weer een geweldig boek met Carl MÃ¸rck van de afdeling Q. Samen met zijn assistenten, Assad en de nieuwe hulp Rose. Carl vindt een zaak op zijn bureau, maar normaal doet hij cold cases en in deze zaak is iemand veroordeeld. Betekent dat dat de verkeerde persoon veroordeeld is of dat er meer daders zijn.
Het gaat over de moord op broer en zus. De man die veroordeeld is, hoorde tot een groepje van rijke kostschoolkinderen. Nadien hebben 3 van de groep het ver geschopt in de Deense samenleving. Ze zijn vooraanstaande mannen. Ze zitten echter met een probleem, er was ook nog een vrouw bij het groepje betrokken, ze is een bedreiging voor de mannen. Alhoewel ze geld heeft, leeft ze al jaren op straat om zich onzichtbaar te maken voor de mannen uit het groepje van vroeger.
Carl heeft eerst niet echt een idee in welke richting hij moet zoeken, daarnaast wordt hij ook nog eens tegengewerkt. Er hangt hem een zaak boven het hoofd en hij moet zijn badge inleveren. Maar Carl zou Carl niet zijn als hij hier toch nog zijn voordeel mee zou doen.
Dit boek is weer spannend, grappig en met een goede plot.