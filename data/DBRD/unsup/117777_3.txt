https://conniesboekkies.wordpress.com/2015/11/20/onder-de-maanpatricia-briggs/
Patricia Briggs schreef een serie over Mercy Thompson die begint met dit boek Onder de maan. Het is uitgegeven als Urban roman door uitgeverij Fontein. Urban verhalen spelen zich af in werelden met vampiers, weerwolven en andere vreemde wezens en hebben dezelfde hedendaagse settingen als bijvoorbeeld Charmed en True Blood. De hoofdpersonen zijn iets ouders als in deze fantasy Young adults. Ze zijn in de twintig en veelal sterke vrouwen die af en toe balen van hun werk, problemen met hun familie hebben en uiteraard spelen liefde en relaties ook een grote rol.

Mercy Thompson in de hoofpersoon in deze roman en heeft een eigen garagebedrijf. Ze wil een gewoon normaal leven leiden maar zo normaal is ze niet. Mercy is een loper. Een loper is afgeleid van een huidloper. Huidlopers waren heksen bij indianenstammen die een huid gebruikte om in een coyote of ander dier te veranderen en dood en verder zaaide. Mercy kan zichzelf, zonder huid, transformeren in een coyote en probeert hier zo goed mogelijk mee te leven zonder geweld. In haar omgeving zijn nog meer excentriekelingen. Haar buurman is een weerwolf en leider van de roedel weerwolven in dat gebied en onder haar klantenkring bevinden zich ook enkele vampiers.Op een dag staat een jongeman op de stoep die bij haar wil werken. Hij blijkt een jonge weerwolf te zijn die nog niet om kan gaan met zijn verandering. Als er dan een groep vreemde figuren langs komen om hem te ontvoeren belandt Mercy in een vreemd avontuur.

Momenteel verschijnen er veel boeken over allerlei fantasy figuren in het young adult en urban genre. Toen ik dit boek onder ogen kreeg vroeg ik me dus ook af of het nog wel zou toevoegen of origineel zou zijn. De schrijfstijl van Briggs is echter heerlijk en door het gebruik van niet al te veel ‘vreemde ‘ wezens die in het gewone leven geen excentrieke maar normale namen dragen leest het verhaal lekker weg. Het is alsof je een gewone roman leest en de vampiers en weerwolven een onderdeel zijn van het leven. Er hoeft niet al te veel uitgelegd te worden over deze figuren omdat iedereen ze wel kent en wat er aan uitleg wordt gegeven is summier en goed verweven in het verhaal.

Mercy wordt neergezet als sterke vrouw die haar mannetje wel staat maar had van mij wat meer mogen worden uitgediept. Er zijn geen overdreven bloederige scénes wat je wel eens vind in zo’n fantasy verhaal en stiekem had het van mij wel wat bloederiger mogen wezen.

Misschien in een volgend deel.

Het tweede deel is inmiddels verschenen maar dit verhaal heeft een mooi einde en is heel goed zelfstandig te lezen.

Al met al een lekker leesbare fantasy roman