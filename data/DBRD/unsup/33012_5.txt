Tanya Stewner is geboren in 1974 te Wuppertal. Met 10 jaar begon ze al verhalen te schrijven. In 2007 kwam haar eerste boek uit. Juli 2015 kwam het eerste deel van Alea Aquarius uit, een zeemeerminnensaga. Het geheim van de oceanen is het derde deel. Als je meer info over de boeken wil en/of de dingen wil uit proberen die in het boek staan moet je zeker even een kijkje nemen op www.oetinger.de/buecher/specials/alea-aquarius Deze site is erg leuk, maar helaas wel in het Duits. De boeken zijn te koop voor â‚¬14,99 per stuk. Dit deel heeft 373 pagina's.
Het verhaal gaat over Alea en haar vrienden van de Alpha Cru. Ze zetten koers naar het Hoge Noorden. Daar hoopt Alea eindelijk haar vader te vinden en een antwoord te krijgen op de vele vragen die door haar hoofd spoken. Maar als de Alpha Cru haar doelwit bereikt, wordt Alea niet alleen met haar eigen verleden geconfronteerd. Ze ontmoet de mysterieuze dokter Orion, die onderzoek doet naar het dodelijke virus dat de zeemensen bijna volledig uitgeroeid heeft. Kan Alea met zijn hulp haar grote droom in vervulling laten gaan en haar volk een nieuwe kans geven? En is Lenox bereid om haar daarbij te helpen? Het lijkt wel of hij iets verzwijgt, en dat stelt hun prille liefde zwaar op de proef.
De cover past goed bij het verhaal. Het boek leest heerlijk weg! Ik vind dit deel wel het beste! De vorige delen waren ook goed, maar in dit deel gebeuren nog veel spannendere dingen. Het is een hele leuke serie met fantasie wezentjes. Ik houd ervan! Ik denk wel dat het iets meer voor meisjes is. Lezen vanaf ca 10 jaar. Ik geef het 5 sterren!