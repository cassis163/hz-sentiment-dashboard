Ook Kurt Wallander (en dus de facto Mankell) spuit bij sommige gelegenheden politieke ideeÃ«n die, wellicht eigen aan zijn leeftijd en persoonlijke situatie, veeleer in de rechterhoek thuishoren. Met betrekking tot De Chinees is dat niet anders. Als thriller is het maar matig ook al omdat nog voor halfweg de daders - zij het enkel door de lezers - gekend zijn. Dit wordt gecompenseerd door een - misschien op de politieke waarschuwingen (?) na - meeslepend verhaal. De personages zijn nogal ongeloofwaardige creaturen. Een vrouwelijke rechter die, met ziekteverlof wegens te hoge bloeddruk, op onderzoek trekt en daarbij nagenoeg de hele wereld rondreist; haar man, een advocaat die zich omschoolt tot treinconducteur (kaartjesknipper) e.a. Bij de politie missen ze duidelijk Wallander want bezig met de uitvinding van het wiel. Een en ander belet echter niet dat de lezer dit alles met genoegen oplepelt.