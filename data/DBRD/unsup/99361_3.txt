Wie heeft genoten van de thrillersensatie van vorig jaar, Het meisje in de trein, zal De vrouw in het raam waarschijnlijk hoger waarderen.
Persoonlijk ben ik echter geen fan van een onbetrouwbare hoofdpersoon en dat maakt dat ik niet verder kom dan 3 sterren.
Anna Fox komt haar huis niet uit, omdat ze aan pleinvrees lijdt. Ze krijgt hiervoor therapie aan huis en medicatie, maar intussen klokt ze ook aardig wat glazen wijn weg. Als ze aan de overkant iets vreselijks ziet gebeuren, rijst al snel de vraag hoe betrouwbaar Anna als verteller is. De combinatie van alcohol en medicatie kan ook tot waanbeelden geleid hebben... Of toch niet? Ik bleef wel nieuwsgierig naar de afloop, en bleef dus doorlezen. Er volgden nog wat verrassende plotwendingen, maar het mocht niet meer baten. Door mijn alsmaar sudderende ergernis voor de benevelde toestand waarin Anna steeds verkeert, kwam ik nooit Ã¨cht lekker in het verhaal.