Dit is de eerste keer dat ik een boek lees van M.J Arlidge en ik ben meteen fan.
Een zeer fijne schrijfstijl heeft hij. Daarnaast vind ik het ook erg prettig dat het geen lange zinnen en ellelange dialogen zijn. Waar ik echter wel even aan moest wennen waren de soms zeer korte hoofdstukken. Ik ben dat namelijk niet gewend, maar dat maakte het lezen van het boek ook wel weer prettig.
Vanaf het eerste moment wordt je meteen al gegrepen door het verhaal en de spanning die voel je tot de laatste bladzijde. Halverwege denk je, nee dit kan nog niet. Het blijft tot het einde een spannend boek.
Klikspaan is een boek dat deel uitmaakt van een serie over inspecteur Hele Grace en is dan ook het 4de boek in die reeks. In dit boek worden dingen benoemd die zich in voorgaande delen heeft afgespeeld, maar je kan dit boek gerust lezen zonder dat je voorgaande delen hebt gelezen. Je nieuwsgierigheid wordt echter wel gewekt, dus ik ga zeker de andere delen ook zeker nog lezen en de delen die nog komen gaan.