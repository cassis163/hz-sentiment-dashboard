Drie moeders komen in een nachtmerrie terecht. Helga Joner, wier dochtertje Ida plotseling verdwijnt en later dood gevonden wordt. Ruth Rix, de zus van Helga, die bang is dat haar achttienjarige zoon Tomme met verkeerde vrienden omgaat en zich wat raar gedraagt. En tenslotte de bejaarde vrouw Elsa Mork, de moeder van de zwakbegaafde Emil. Inspecteur Konrad Sejer komt op zijn eigen rustige en sympathieke manier achter de waarheid.

Karin Fossum schetst in sobere bewoordingen een indringend beeld van het leven en vooral het gevoelsleven van deze mensen. Dit boek pakte mij vanaf de eerste regel en liet mij niet meer los tot ik het uit had. Fossum heeft wederom een zeer goede psychologische roman geschreven.