Het knappe van Karin Fossum vind ik dat zij het verhaal zo weet te brengen dat, ook al voel je al van ver aankomen hoe de plot in elkaar moet steken, je wel door moet lezen. De karakters komen heel levensecht op de lezer over en de kalme, sympathieke inspecteur Sejer probeert op zijn eigen bedachtzame wijze het onderzoek naar een goed einde te brengen.
De verrassing zat hem voor mij in het gegeven dat een in wezen simpele gebeurtenis zoveel verstrekkende gevolgen kan hebben. En je kunt eigenlijk alleen maar medelijden hebben met alle betrokkenen.