Pieter Steinz is een groot literatuurkenner en -liefhebber. Hij was jarenlang journalist en schreef non-fictieboeken waaronder Lezen &cetera, een geweldig geschreven gids voor de wereldliteratuur waarvan in 2015 een geactualiseerde versie verscheen. Hij werd chef bijlage boeken bij NRC handelsblad en later ook directeur van het Nederlands letterfonds.
In 2013 werd bij Pieter Steinz de zenuwziekte ALS ontdekt. Over die nog niet te genezen ziekte schreef hij 52 columns die gebundeld zijn in dit boek.

Lezen met ALS is om verschillende redenen een bijzonder boek. Om te beginnen is Steinz gewoon een ontzettend goede schrijver. Pieter Steinz herleest de boeken die hem dierbaar zijn en die onuitwisbare indrukken bij hem hebben achtergelaten.
Die boeken koppelt hij aan de manier waarop hij zijn progressieve ziekte beleeft.
Pieter Steinz doet dat op een geweldig indringende manier. Hoewel hij er niet voor wegloopt om zijn angsten, pijnen en verlies van lichaamsfuncties voor het voetlicht te halen, wordt het nergens sentimenteel. Het is een krachtig boek geworden dat de lezer, of die nu zelf ziek is of kerngezond, aan het denken zet over wat zo'n ziekte met een mens kan doen en hoe je daar mee om kunt gaan.
Je steekt daarnaast ook nog eens een hoop op over literatuur en krijgt door Steinz' aanstekelijke manier van schrijven geweldig veel zin om de boeken die je zelf nog niet hebt gelezen ter hand te nemen.

Bij elk van de 52 verhalen staat een illustratie in kleur van Hajo de Reijger. Die prenten zijn Ã©cht schitterend en passen subliem bij de teksten van Pieter Steinz.
Lezen met ALS is door de onomwonden maar met humor doorspekte bespiegelen een boek dat me nog lange tijd bij zal blijven.