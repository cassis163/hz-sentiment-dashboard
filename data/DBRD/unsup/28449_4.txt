Mijn leeservaring:
'Nog nooit van gehoord' dacht ik toen ik de naam van de schrijver zag.
Nou dat mag wat mij betreft wel veranderen.
“Bladerend” door de Bliyoo-App zag ik deze voorbij komen en, dat vind ik trouwens ook een pluspunt van deze App, je bent eerder geneigd om eens iets nieuws te lezen. Normaal val je al snel terug op je favorieten waarvan je weet dat die goed zijn. Je weet vast al als je me regelmatig volgt dat ik een zwak heb voor debutanten dus voor mij persoonlijk las ik in principe een new kid on the block terwijl hij toch in Frankrijk mega-populair is.

Thriller zegt de info, maar ik had meer het idee van een romantisch spannend boek dat heel goed in elkaar geknutseld is qua plot.
Het begint op een vliegveld met de botsing tussen twee mensen die hierdoor hun mobieltje laten vallen en de foute oprapen natuurlijk (dat was voorspelbaar ;-)).
Madeline vertrekt naar Parijs met haar aanstaande en Jonathan met zijn zoontje naar San Francisco.
Thuis aangekomen merken ze pas de verwisseling op.
Nieuwsgierig naar elkaars leven onderzoeken zowel Madeline als Jonathan de anders telefoon en stuiten op dingen waaraan de eigenaar van desbetreffende telefoon liever niet meer aan herinnerd wil worden. Maar dat weerhoudt beiden er niet van om onder te duiken in deze “geheimen” en er meer over te zoeken op internet.
Wanneer er een schokkende overeenkomst blijkt te zijn in hun verleden zoeken ze elkaar op en begint er een spannende ontknoping, eentje die hen beiden op het randje brengt, het gevaar komt erg dichtbij - zo dichtbij dat ze amper bevatten waarin ze terecht zijn gekomen.

Een heerlijke luchtige schrijfstijl met beeldend uitgewerkte karakters en situaties, ik kreeg zelfs een keer tranen in mijn ogen maar dat kan ook aan mij liggen #Watje ;-)
Dat ik zeker meer van deze auteur wil lezen is een ding dat zeker is – niks hoogdravends - maar een boek dat je moeilijk weglegt omdat het zo lekker wegleest. In het kader van toeval bestaat niet is dit een voorbeeld van pure fictie, want zoveel toeval kan een mens in zijn leven natuurlijk niet meemaken maar neemt niet weg dus dat het goed leest – en dat is de bedoeling van lezen denk ik ;-)

Dank aan A.W. Bruna via de Bliyoo-App voor dit boek!

Amusez-vous à lire ce livre ;-)

http://josesprakeloos.blogspot.nl/2015/04/guillaume-musso-bericht-uit-parijs.html