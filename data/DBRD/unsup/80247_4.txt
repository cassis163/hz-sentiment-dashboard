Ook dit boek gebruikt iets uit de geschiedenis van de Vikingen dat mij altijd heel erg geïnteresseerd én geïmponeerd heeft: dat ze tot in Byzantium/Constantinopel zijn geraakt met hun schepen, en daar zelfs tot officiële paleiswachten werden benoemd. Helaas worden de Vikingen - zo is mijn ervaring - nauwelijks of totaal niet behandeld in middelbare scholen in de Lage Landen. Compleet idioot natuurlijk, want die mensen hebben een ontzettende invloed gehad in Europa, en dit boek laat dat nog maar eens een keer zien. Zo kan Flanagan nog wel een paar boeken schrijven, en ik ben benieuwd of hij dat gaat doen ook. In elk geval is hij nog zeker niet over zijn hoogtepunt heen. Dit verhaal is weer een klein meesterwerk!
8,3/10