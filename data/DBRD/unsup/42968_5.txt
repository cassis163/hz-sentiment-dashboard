Wonderland is de nieuwe verhalenbundel van Dutch Venture Publishing en heeft naast tien verhalen met de ultieme kerstgedachte ook een prachtige cover. Deze springt er ongetwijfeld uit, net zoals een aantal verhalen in dit boek met een beladen onderwerp doen. Ze bevatten stuk voor stuk een sterke boodschap. De bundel heeft voor ieder wat wils: verhalen met een historisch tintje, met een knipoog naar klassiek, of het moderne werk. Wonderland heeft een mooie balans tussen serieus en luchtig. Marijke F. Jansen, Deborah Elisabeth, Jen Minkman, Rianne Werring en Anne Nicholai werkten onder andere mee aan deze fantastische verzameling. Het is dan ook meteen een mooie kennismaking met nieuwe auteurs binnen het Young Adults genre.