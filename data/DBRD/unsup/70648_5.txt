Een heel mooi boek over een jongen en zijn moeder die op een klein eilandje wonen met nog één andere bewoner. Het boek begint als de jongen 9 jaar is en zijn vader verdwijnt. Daarna volgen we hem tot hij ongeveer 15 jaar is.
Wat doet het met een jongen (en ook zijn moeder) als je zo geïsoleerd leeft, als je zo afhankelijk van elkaar bent en geen kant op kunt met je emoties.
Het mooie aan dit boek vind ik dat je niet veel uitleg krijgt. Je weet niks van de moeder, je ziet alleen wat er gebeurt met haar door zijn ogen.
Het boek is prachtig geschreven, maar is ook heel beklemmend, je krijgt er een ongemakkelijk gevoel van.
Je zou de jongen zo graag willen beschermen.
Dit is echt een boek dat je nog lang bij blijft.