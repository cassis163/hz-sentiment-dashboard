Geruisloos van Ellen de Vriend is lekker soepel geschreven en leest vlot weg. In het begin van het boek lopen heden en verleden soepel door elkaar heen om de personages wat beter te leren kennen.
Een tweede verhaallijn is duidelijk herkenbaar door de cursieve letters en is eigenlijk vanaf het begin spannender dan het hoofdverhaal. Toch triggert die ook genoeg om door te willen blijven lezen om er achter te komen wat er staat te gebeuren. Wat je verwacht blijkt waar te zijn en daarna wordt het verhaal echt spannend.
Leuk aan dit boek is de herkenbaarheid van een vakantie in Zeeland. En voor mij persoonlijk dat een van de hoofdpersonages sleepbootkapitein is aangezien wij zelf ook werkzaam zijn in de sleepvaart.
Al met al een heerlijke zomerse thirller, hoewel het verhaal zich in de lente afspeelt. Een aanrader voor op vakantie hoewel je dan wel moet hopen dat je eigen vakantie wat leuker verloopt!