Titel: Eden
Auteur: J. Sharpe
Uitgeverij: Zilverspoor
310 pagina's

J. Sharpe is het pseudoniem van Joris van Leeuwen (1986), een Nederlandse fantasy- en thrillerauteur. Naast schrijven zijn bakken en muziek zijn grote passies. In 2005 debuteerde hij met de novelle Duivelsgezind, in 2009 gevolgd door Suspense. In 2012 publiceerde hij de fantasythriller De kettingen van Amarath, het eerste deel van de Territoria-tweeluik. Dit boek schreef Van Leeuwen onder zijn pseudoniem J. Sharpe. De pers was lovend en het boek werd vergeleken met die van auteurs als Stephen King en Peter Straub. In 2013 verscheen het tweede en afsluitende deel van de Territoria-tweeluik: De ring van Andor.
2014: Het meisje dat vlam kon vatten, 2015: Gebroken geheugen (samen met Jos Weijmer), 2016: Eden - Apocalyptische thriller.

Anna Meisner ontwaakt, naakt en in de war, vastgebonden op een stoel in een donkere ruimte. Tegenover haar zit een vrouw die sprekend op haar lijkt. Met tranen in haar ogen zet de vrouw een pistool tegen haar slaap en schiet zichzelf dood. Anna wordt pas dagen later gevonden, onderkoeld en op sterven na dood. Maar als ze in het ziekenhuis wakker wordt, komt ze er achter dat de politie haar niet als slachtoffer ziet, maar als dader. Het is het begin van een reeks catastrofale gebeurtenissen waar zij onderdeel van lijkt uit te maken. Is dit het einde van de mensheid?

De wereld wordt geregeerd door de mensheid, maar wat als de Schepper niet tevreden is? Engelen worden gestuurd om alles te herzien. Maar wat is hun opdracht? Anna wordt wakker in een wereld die al niet meer haar wereld is. Een gevecht tussen haar eigen ‘ik’ en die van haar engel. Is ze een ‘Dwaling’ of een mens? Wie kan ze nog vertrouwen? En waar en bij wie kan ze terecht om haar leven weer gewoon op te pakken? Heeft dit alles te maken met haar verleden en kan ze daar dan eindelijk schoon schip mee maken.

Ik was zo nieuwsgierig naar dit boek, dat ik ook zeer blij was dat ik het boek gesigneerd mocht ontvangen. De cover is zo mooi, prachtige letterkeuze en de intrigerende vraag: Overleef jij een nieuwe plaag? Vanaf het moment dat ik begin in het boek zit ik vastgebonden aan een verhaal wat ik niet meer los kan laten. De schrijfstijl zorgt ervoor dat elke zin binnenkomt. Je voelt de kwelling die Anna moet doorstaan.

De eerste uren van overname voelde ik de aanwezigheid van zijn ziel nog. Hij vocht, maar was kansloos. Nu voel ik niets meer.

Door de afwisseling in het heden en verleden en verschillende personages in de hoofdstukken blijft de spanning op een hoog niveau aanwezig. Op bijzondere en soms lugubere wijze volg je het gevecht tussen de mensheid en hun bestaan. Het plot krijgt telkens een andere wending, hierdoor weet je niet hoe het nou uiteindelijk allemaal gaat aflopen.
Kan Anna haar ‘Dwaling’ tegen houden en zijn er dan nog mensen bij wie ze weer veilig haar leven kan oppakken? Deze vraag houd je bezig tot aan het einde van het boek.

J Sharpe, de hoop die ik had dat dit boek een topper zou zijn heb je helemaal waargemaakt.
En met een dikke 5 sterren zal er zeker nog eens een ander boek van J. Sharpe op mijn boekenplank verschijnen.

Plot 4,5
Schrijfstijl 5
Originaliteit 5
Psychologie 4
Leesplezier 5
Spanning 5

Ik geef Eden 5 sterren.