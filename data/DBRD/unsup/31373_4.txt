Na lezen van 'Het Pauluslabyrint' werd ik nieuwsgierig naar Windmeijer's eerste boek 'De bekentenissen van Petrus'. Ook dit boek is een vermakelijke thriller waarbij je lekker kunt fantaseren over religieuze complotten. De aantrekkingskracht zit 'm voor mij vooral in het feit dat het zich afspeelt in het Leiden van 1996. Toen woonde ik daar zelf nog en de ontdekking van 'Gordon' kan ik me zelfs herinneren. Dat stond toen echt in alle krantjes en was 't gesprek van de dag. Dit verhaal maakt me weer bewust van hoe snel de technologische ontwikkelingen de afgelopen 20 jaar zijn gegaan en hoe onze manier van communiceren daardoor veranderd is! E-mail was in 1996 een noviteit en de mobiele telefoon was nog niet toegankelijk voor het grote publiek...