In december is het boek Hush Hush van Becca Fitzpatrick opnieuw uitgegeven en heeft het nu een nieuwe cover. De nieuwe cover is bedekt met een engel waardoor deze cover meer aantrekkelijker is en je weet meteen waarover het gaat. De oude cover is kinderachtig en niet een van de mooiste covers die er bestaan dus een goede keuze van uitgeverij Moon om deze opnieuw uit te geven met de originele cover.

Hush Hush gaat over Nora Grey die normaal met haar beste vriendin Vee samenwerkt, maar hun biologie docent besluit dat ze andere partners krijgen. Zo komt Nora in contact met Patch. Patch is een stoere, knappe en mysterieuze jongen. Al vindt Nora hem wel irritant. Het vreemde is dat Patch verschillende dingen over Nora weet zonder dat ze die ooit aan hem heeft verteld. Er gebeuren rare dingen en Nora kan niet meer de realiteit en fictie van elkaar scheiden. Wat voor een persoon is Patch precies? En is hij wel te vertrouwen? Of zitten er nog meer mensen achter?

Het is een boek die niet moeilijk is en zo is het goed te begrijpen. Eenmaal begonnen in dit boek is het moeilijk om hem weg te leggen. Een minpunt is dat er door gebrek aan veel details het verhaal minder intens is. Hush Hush heeft een goede verhaallijn alleen zijn er een paar dingen die nogal onlogisch zijn bijvoorbeeld dat Nora Patch niet vertrouwt maar toch achter op de motor bij hem stapt.

Ondanks een paar minpuntjes is Hush Hush een goed boek met een sterke verhaallijn. Ik ben nieuwsgierig naar de andere delen in de serie!