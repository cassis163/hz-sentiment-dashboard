Nadat ik het boek ontvangen had was mijn eerste indruk van De heilige geschiedenis van Jonathan Black “wat een dik zwaar boek”. Maar wat een prachtige omslag heeft het boek gekregen! Het boek heeft een ‘oude uitstraling’ met engelen op de voorkant. Het betreft een losse omslag die, als je deze verwijderd, een donkerrood hard kaft boek laat zien. Alleen dat maakt het boek al speciaal.

Verwachtingen
Ik had geen verwachtingen van het boek. Het was meer de omschrijving van het boek die mij aansprak om het boek te lezen. Nadat ik het boek eenmaal had opengeslagen was ik verrast van de mooie lay-out. Het boek bevat 48, niet al te grote, hoofdstukken. Boven elke bladzijde aan de rechterzijde staat de nummering van het hoofdstuk en de titel. Een groot pluspunt. Daarnaast de prachtige tekeningen maken het boek een genot om deze alleen al in te kijken. Tenslotte heeft Jonathan Black achter in het boek, per hoofdstuk, de noten verder uitgewerkt.

Rijke geschiedenis
Maar dan het lezen van dit prachtige uitziende boek zowel de binnen als de buitenkant. Je wordt als lezer echt beloont met dit juweeltje. Jonathan Black neemt je letterlijk aan de hand door de rijke geschiedenis die wij kennen. Het boek begint met het ontstaan van het leven en neemt je mee tot aan ons hedendaagse leven. Het boek zet je als lezer echt aan het denken en laat je op een geheel ander wijze kijken naar onze rijke geschiedenis. Want wie heeft ooit gedacht aan de “rol” van de engelen?

Het boek is geen boek die je gelijk moet willen uitlezen. Het is echt een boek die je rustig dient te lezen waardoor de inhoud rustig op je in kan werken. Jonathan gebruikt lange zinnen die het boek tot zijn recht laten komen maar als lezer maakt het wel dat je soms de zinnen nog eens een tweede keer tot je op moet nemen.

Ik zou het boek zeker aanraden bij mede lezers die geïnteresseerd zijn in onze geschiedenis en vooral nieuwsgierig zijn om hier eens op een andere wijze naar te durven kijken. Ik geef het boek een 8.5.