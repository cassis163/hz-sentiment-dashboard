De Voorproever is uitverkocht, dus alleen nog bij De Slegte etc te koop. Ik vind het een aanrader. Het verhaal speelt zich af in het (verzonnen) Corsoli in Italie (hoewel het ook leuk piepklein dorpje in Frankrijk is, kijk maar eens op www.panoramio.com/photo/959457) ergens in de 16e eeuw. Het boek steekt wat mij betreft knap in elkaar. Qua stijl is het heel overtuigend. Je hebt het idee dat je een 16e eeuws werkje leest. Dit zit 'm zowel in de zinsbouw, als het tempo waarin het verhaal wordt verteld.
Ook wat betreft compositie zit het boek goed in elkaar, bijvoorbeeld de draai van verleden tijd naar huidige tijd, aan het eind van het boek.

Tegelijkertijd is het een spannend en onderhoudend verhaal, dat volgens mij een goed beeld geeft van de omgangsvormen aan het hof van een 16e eeuwse hertog. Alleen het feit dat ik dat denk, geeft al aan dat dit boek me overtuigd heeft, toch?

Maar het is niet in de stijl van Parfum (dat ik trouwens ook leuk vond), zoals de achterflap van het boek zegt, dat is volgens mij een beetje reclame.