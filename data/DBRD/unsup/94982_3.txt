Met haar debuutroman Godblind zet Ann Stephens zichzelf zeker op de kaart van de grote groep fantasy schrijvers. Dit boek is het eerste deel van een trilogie. Het behoort eerder tot het subgenre van de fantasy, namelijk de grimdark fantasy dewelke veel brutaler en gewelddadiger is dan de gewone fantasy. De liefhebbers van dit genre komen dan ook zeker en vast aan hun trekken daar geweld, verkrachting en zeker het gebruik van schuttingtaal overdadig aanwezig zijn en niet geschuwd worden en deze te pas en te onpas gebruikt worden.
Het is het klassieke gegeven van goed tegen slecht.
Naarmate het boek vordert komen er steeds meer personages aan bod. De talrijke personages worden zo goed als niet uitgewerkt zodat het geheel nogal chaotisch overkomt en men menigmaal de draad kwijt is. Ze verdwijnen soms net zo snel van het toneel als ze erop gekomen zijn, wat nogal wat verwarring schept bij de lezer.
Het idee dat aan de basis ligt van deze trilogie is zeker goed te noemen, alleen dient er aan de uitwerking hiervan nogal behoorlijk wat bijgeschaafd te worden.