'Uitzonderlijk' is heel anders dan alle andere boeken van Colleen Hoover. Het is een heerlijk gek boek wat bestaat uit bijzondere personages en gekke situaties. Het deed me een beetje denken aan een milde versie van de boeken van Marcel Vaarmeijer. Ik hou daar erg van! Juist omdat je geen idee hebt wat er gaat gebeuren.

En er gebeurt nogal wat! Je valt van de ene situatie in de andere, waardoor het verhaal geen moment inkakt en je in één ruk doorleest. Heerlijk! Ik zal maar meteen toegeven dat ik het boek tot half 2 's nachts heb liggen lezen.

Ik vond de personages geweldig en zag ze helemaal voor me. Ze maken een mooie ontwikkeling mee in het boek en er worden in het verhaal ook een paar behoorlijk heftige onderwerpen aangedaan. Knap van Colleen om daar zo serieus en tegelijkertijd luchtig over te schrijven.

Ik ben erg enthousiast over Uitzonderlijk!