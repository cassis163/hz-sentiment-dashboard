Het boek heeft alle ingrediënten om een spannend, beklijvend en mooi verhaal te vertellen, helaas slaagt de auteur daar niet helemaal in.

Het hoofdpersonage Betthany heeft al een zwaar verleden achter de rug wanneer ze in "het huis van de maskers" terechtkomt.
Vol wantrouwen en angst begint ze aan een nieuw avontuur. Ze wordt opgeleid tot gezelschapsdame voor heren uit de hogere klasse.
Betthany heeft het niet gemakkelijk om haar verleden zomaar te vergeten en deel uit te maken van de gemaskerde dames.

Ik vind de personages in het boek moeilijk te begrijpen. Het verhaal is eens heel sterk en dan weer flauw, te vergezocht of naar het eind toe te voorspelbaar.
Er zitten genoeg goede ideeën in het verhaal en door de schrijfstijl is het fijn om te lezen. Jammer dat het niet goed is uitgewerkt...