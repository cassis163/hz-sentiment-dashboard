"Cogito ergo Sum. Deze beroemde uitspraak van de beroemde filosoof René Descartes stelt dat je bestaat omdat je denkt."

Dit is een zeer toegankelijk en compleet boek over de vele facetten van onze hersenen. Van de evolutie van ons brein tot de zoektocht naar persoonlijkheid. Er wordt allereerst uitleg gegeven over de anatomie van de hersenen. Bij ieder behandeld onderwerp wordt er verwezen naar het hersenonderdeel dat hierbij een rol speelt.
Er komen veel leuke feitjes en weetjes voorbij. Zo is er bijvoorbeeld een licht verband aangetoond tussen de schedelomtrek en de hoogte van het IQ.
Kaja legt uit hoe je het beste kunt leren, efficiënt werkt en herinnert.
Maar ook dementie en persoonlijkheidsstoornissen komen voorbij. En wat heeft koffie of drank en voeding voor invloed op je hersenen, het antwoord hierop vind je terug in dit boek.

Een aanrader voor eenieder die zich in de werking van het menselijk lichaam interesseert!