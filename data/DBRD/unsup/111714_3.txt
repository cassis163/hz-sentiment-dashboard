Laura McHugh debuteerde met haar thriller 'Het gewicht van bloed' en won hiermee de International Thriller Writers Award 2015. Dit wekt bepaalde verwachtingen.

Haar thriller 'onvindbaar' gaat over een meisje (Arden) van acht jaar die op een dag haar tweelingzusjes verliest. In haar herinnering worden de zusjes meegenomen in een goudkleurige auto. De 'dader' wordt gevonden, maar het blijft voor velen onduidelijk of deze meneer daadwerkelijk de dader is. Ook Josh Kyle heeft zijn twijfels en wil deze twijfels met Arden delen. Pas als Arden na het overlijden van haar vader terugkeert op Arrowood, het huis dat zij en haar ouders ontvlucht zijn na de verdwijning van de tweeling, besluit ze om toch eens met Josh te gaan praten.

Na veel gedetailleerde informatie en een uitgebreide familiegeschiedenis wordt op het eind van het verhaal duidelijk wat er precies met de tweeling is gebeurd.

Het einde zorgt zeker voor spanning en neemt de lezer mee in de tragedie die jaren gelden op Arrowood heeft plaatsgevonden. Jammer is dat deze spanning voornamelijk op het eind pas echt zichtbaar wordt. Het boek leest lekker weg, maar meer als een, hier en daar, 'spannende' roman dan als een thriller. Mooi gedetailleerd beschreven, maar mist de WoW-factor.