In het Nederlands heet dit boek Terugkeer naar het Kippencollectief. Omdat ik het eerste deel, Het Kippencollectief zo mooi vond, nam ik dit natuurlijk onmiddellijk mee uit de bibliotheek, waar het op een tafeltje lag.
Het was een genoegen om opnieuw de belevenissen van Prudence, Earl, Seth en vooral Sara te lezen. Prudence met haar onhandige ideeÃ«n, die ze met zoveel enthousiasme uitvoert. Laat uitvoeren in dit boek, want Prudence wordt ziek en heeft hulp nodig. Dat is nieuw en moeilijk voor haar. Vooral hulp van haar vriend, dierenarts Eustace, kan ze maar moeilijk accepteren. Seth, de jonge, wat dwarsige ex-alcoholist, met zijn verlangen om nu eindelijk eens aan de vrouw te raken. Ook dat gaat met de nodige strubbelingen gepaard. De knorrige, maar zo lieve Earl, die niet als muzikant wil worden gezien, maar het wel is. En tenslotte Sara: heen en weer getrokken door haar ouders, die vresdelijk lijken, het wat ouderschap betreft ook zijn, maar die plotseling onverwachte kwaliteiten blijken te hebben. De maatschappelijk werker komt er niet best van af.
Geestig, snel lezend en zeer herkenbare, goed getekende personages.