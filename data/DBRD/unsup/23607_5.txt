Wow, wat een geweldig boek is dit!
Tessa is op de vlucht voor 'hem'. Als jong meisje is ze in 'zijn' handen gevallen en na een aantal jaren kon ze ontsnappen. Maar het gevaar dreigt, want waar zij komt, gebeuren dingen. Op die manier kan 'hij' Tessa op het spoor komen. En als er één ding is dat ze niet meer wil is dat terug naar 'hem'. Dus blijft zij vluchten, en daardoor verandert zij als een kameleon van identiteit. Wie is Tessa?
Wie deze 'hij/hem' is, daar kom je als lezer gaandeweg achter. Steeds meer besef je dat er met Tessa ook iets is dat niet helemaal koosjer is.
Het boek leest heel prettig door de korte hoofdstukjes Door de backflashes van Tessa gedurende de jaren werkt het boek langzaam naar een hoogtepunt. Het einde is een klapper waar ik van onder de indruk ben en het mooie daaraan vind ik dat het zowel een einde of een nieuw begin, of zelfs een vervolg kan inhouden. Na het lezen vond ik het gegeven op zich eigenlijk heel eenvoudig, maar je moet ermaar opkomen en er dan ook nog zo'n spannende pageturner van kunnen maken. Dat heeft de schrijfster ruimschoots waargemaakt. Dit pareltje blijft wel even hangen. Complimenten ook voor de prachtige kaft die helemaal bij het verhaal past.