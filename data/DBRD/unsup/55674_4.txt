Ik had totaal geen verwachting van dit boek. Een vage omschrijving op het boek heeft mij geen idee gegeven in welke richting ik moest denken waar dit zou afspelen.
Het verhaal gaat over Ayesha Ryder. Zij wordt neergezet als een stoere, harde vrouw die het nodige in haar jeugd heeft meegemaakt.
Zij krijgt te horen dat er een moord is gepleegd. Bij het horen van de naam van de vermoorde persoon krijgt ze het moeilijk. Hij was namelijk Sir Evelyn Montagu, haar minnaar.
Samen met twee mannen van Scotland Yard gaan ze op onderzoek uit naar het wie en waarom over deze moord.
Het begin is een grote worsteling omdat er met teveel feiten wordt gestrooid. Daardoor is de spanning ver te zoeken maar het is nodig om het verhaal te doen begrijpen. Pas daarna begint het echte avontuur.
Een avontuur die mij soms doen denken aan Indiana Jones. De passage die mij daar aan doet denken vind ik misplaatst in dit boek. Zelfs storend.
Ik vind het ook jammer dat er teveel personages uitgelicht worden. Niet nodig vind ik.

Ondanks de eerder genoemde schoonheidsfoutjes heb ik toch genoten van het boek. Verrassende wendingen en een kijkje in de geschiedenis waar ik zeker wat van heb opgestoken.
De volgende boeken ga ik lezen, dat is een feit.