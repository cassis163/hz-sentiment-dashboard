Normaal gesproken ben ik niet zo van de chicklits. Ik voel me daar om de een of andere manier nog een beetje te jong voor. Ik ben nog niet eind twintig of ergens in de dertig. Nog (lang) niet bezig met kinderen, man of ex-man en een baan en kan me meestal ook niet echt in de hoofdpersoon verplaatsen. Inmiddels heb ik wel al een baan, maar mijn houding tegenover chicklits is nog niet echt veranderd :)
Toen kwam ik Verkikkerd op verschillende blogs tegen, weliswaar een chicklit, maar deze keer over studenten. Mijn leeftijdsgroep! Ik werd toch een beetje nieuwsgierig, zeker aangezien ik niets dan lovende recensies las waarin elke keer werd benadrukt hoe grappig dit boek wel niet was. Dus toen ik het boek laatst in de bib zag staanâ€¦

Van die keuze heb ik zeker geen spijt! Wat een super leuk boek is dit! Aanvankelijk had ik nog even mijn twijfels, aangezien het er naar uitzag dat Lucy een beetje een modebewust verwend nest was, maar gelukkig zit het net iets anders in elkaar. Dit boek was meer haar reis naar volwassen(er) worden, zichzelf leren kennen. Foute keuzes maken en daar van leren. Bovendien is het enorm vermakelijk om over haar belevenissen te lezen. Vooral een zeker pannenkoekenincident zorgde bij mij voor buikkrampen van het lachen. Hilarisch

Naast Lucy zorgen ook haar huisgenoten voor boordevol vermaak. Alleen al de namen zijn geweldig: Paladin, Chewy en Hermelien? Dan heb je nog de zinderende spanning tussen Lucy en Kikker en mijn dag kon niet meer stuk. Ik wil meer!

CONCLUSIE

Verkikkerd is een geweldig boek over het studentenleven, over volwassen worden. Vol met hilarische stukken. Aah, ik wil weer terug naar HET FORT, het was daar zo leuk en gezellig! Ik kan niet wachten totdat ik deel twee in mijn handen heb!

Deze recensie verscheen als eerste op CarpeLibra.nl